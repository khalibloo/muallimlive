{
  "translations": [
    {
      "resource_id": 42,
      "text": "Kiedy przychodzą do ciebie obłudnicy, mówią: \"Zaświadczamy, że ty jesteś Posłańcem Boga!\" Bóg wie, że ty jesteś Posłańcem Jego i Bóg świadczy, że obłudnicy są kłamcami."
    },
    {
      "resource_id": 42,
      "text": "Oni wzięli sobie swoje przysięgi jako puklerz i odsunęli się od drogi Boga. Zaprawdę, złe jest to, co oni uczynili!"
    },
    {
      "resource_id": 42,
      "text": "Albowiem oni uwierzyli, a potem stali się niewiernymi. Pieczęć została nałożona na ich serca i oni nie pojmują."
    },
    {
      "resource_id": 42,
      "text": "Kiedy na nich patrzysz, podobają ci się ich postacie; a kiedy mówią, to słuchasz ich słów, a oni są jakby słupami podpartymi. Oni uważają, że każdy krzyk jest przeciw nim. Oni są nieprzyjaciółmi, przeto wystrzegaj się ich! Niech ich Bóg zwalczy! Jakże oni zostali oszukani!"
    },
    {
      "resource_id": 42,
      "text": "A kiedy się im mówi: \"Przychodźcie! Posłaniec Boga będzie prosił o przebaczenie dla was.\" - oni odwracają głowy i widzisz, jak się odsuwają, nadęci pychą."
    },
    {
      "resource_id": 42,
      "text": "Wszystko jedno, czy będziesz prosił dla nich o przebaczenie, czy też nie będziesz o nie prosił - nie przebaczy im Bóg. Bóg nie prowadzi drogą prostą ludzi szerzących zepsucie."
    },
    {
      "resource_id": 42,
      "text": "Oni są tymi, którzy mówią: \"Nie rozdawajcie nic tym, którzy są przy Posłańcu Boga, aby oni od niego odeszli. \" Do Boga należą skarby niebios i ziemi, lecz obłudnicy nic nie pojmują."
    },
    {
      "resource_id": 42,
      "text": "Oni mówią: \"Jeśli powrócimy do Medyny, to z pewnością silniejszy wypędzi stamtąd słabszego!\" Potęga należy do Boga, do Jego Posłańca i wiernych. Lecz obłudnicy tego nie wiedzą."
    },
    {
      "resource_id": 42,
      "text": "O wy, którzy wierzycie! Niech wasze majątki i wasze dzieci nie odrywają was od wspomnienia Boga! A ci, którzy to czynią, poniosą stratę."
    },
    {
      "resource_id": 42,
      "text": "Rozdawajcie z tego, w co was zaopatrzyliśmy, zanim przyjdzie śmierć do któregoś z was. Wtedy on powie: \"Panie mój ! Gdybyś mi dał trochę czasu, żebym mógł dawać jałmużnę i być sprawiedliwy!\""
    },
    {
      "resource_id": 42,
      "text": "Ale Bóg nie da zwłoki żadnej duszy, kiedy nadejdzie jej termin. Bóg jest w pełni świadomy tego, co wy czynicie!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "63" }
  }
}
