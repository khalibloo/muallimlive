{
  "translations": [
    {
      "resource_id": 819,
      "text": "جب منافق تمھارے پاس آتے ہیں تو وہ کہتے ہیں کہ ہم گواہی دیتے ہیں کہ آپ بے شک اللہ کے رسول ہیں ، اور اللہ جانتا ہے کہ بے شک تم اس کے رسول ہو، اور اللہ گواہی دیتا ہے کہ یہ منافقین جھوٹے ہیں"
    },
    {
      "resource_id": 819,
      "text": "انھوں نے اپنی قسموں کو ڈھال بنارکھا ہے، پھر وہ روکتے ہیں اللہ کی راہ سے،بے شک نہایت براہے جو وہ کررہے ہیں"
    },
    {
      "resource_id": 819,
      "text": "یہ اس سبب سے ہے کہ وہ ایمان لائے پھر انھوں نے کفر کیا، پھر ان کے دلوں پر مہرکردی گئی، پس وہ نہیں سمجھتے"
    },
    {
      "resource_id": 819,
      "text": "اور جب تم انھیں دیکھو تو ان کے جسم تم کو اچھے لگتے ہیں ،اوراگر وہ بات کرتے ہیں تو تم ان کی بات سنتے ہو،گویا کہ وہ لکڑیاں ہیں ٹیک لگائی ہوئیوہ ہرزورکی آواز کو اپنے خلاف سمجھتے ہیں  یہی لوگ دشمن ہیں ، پس ان سے بچو اللہ ان کو ہلاک کرے ،وہ کہاں پھرے جاتے ہیں"
    },
    {
      "resource_id": 819,
      "text": "اور جب ان سے کہا جاتا ہے کہ آؤ،اللہ کارسول تمھارے لیے استغفار کرے تو وہ اپنا سر پھیرلیتے ہیں اورتم ان کو دیکھو گے کہ وہ تکبر کرتے ہوئے بے رخی کرتے ہیں"
    },
    {
      "resource_id": 819,
      "text": "ان کے لیے یکساں ہے، تم ان کے لیے مغفرت کی دعا کرویا مغفرت کی دعا نہ کرو اللہ ہرگز ان کو معاف نہ کرے گا اللہ نافرمان لوگوں کو ہدایت نہیں دیتا"
    },
    {
      "resource_id": 819,
      "text": "یہی ہیں جوکہتے ہیں کہ جو لوگ رسول اللہ کے پاس ہیں ان پرخرچ مت کرو یہاں تک کہ وہ منتشر ہوجائیں  اور آسمانوں اور زمین کے خزانے اللہ ہی کے ہیں لیکن منافقین نہیں سمجھتے"
    },
    {
      "resource_id": 819,
      "text": "وہ کہتے ہیں کہ اگر ہم مدینہ لوٹے تو عزت والا وہاں سے ذلت والے کو نکال دے گاحالاں کہ عزت اللہ کے لیے اور اس کے رسول کے لیے اور مومنین کے لیے ہے،مگر منافقین نہیں جانتے"
    },
    {
      "resource_id": 819,
      "text": "اے ایمان والو، تمھارے مال اور تمھاری اولاد تم کو اللہ کی یاد سے غافل نہ کرنے پائیں ،اور جوایسا کرے گا تو وہی گھاٹے میں پڑنے والے لوگ ہیں"
    },
    {
      "resource_id": 819,
      "text": "اور ہم نے جو کچھ تم کودیا ہے اس میں سے خرچ کرو اس سے پہلے کہ تم میں سے کسی کی موت آجائے، پھر وہ کہے کہ اے میرے رب، تونے مجھے کچھ اور مہلت کیوں نہ دی کہ میں صدقہ کرتا اور نیک لوگوں میں شامل ہوجاتا"
    },
    {
      "resource_id": 819,
      "text": "اور اللہ ہرگز کسی جان کو مہلت نہیں دیتا جب کہ اس کی میعاد آجائے،اور اللہ جانتا ہے جو کچھ تم کرتے ہو"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "63" }
  }
}
