{
  "translations": [
    {
      "resource_id": 32,
      "text": "Idan munãfukai suka jẽ maka suka ce: &quot;Munẽ shaidar lalle kai haƙĩƙa Manzon Allah ne,&quot; Kuma Allah Yanã sane da lalle Kai, haƙĩƙa ManzonSa ne, kuma Allah Yanã shaida lalle munafukan haƙĩƙa, maƙaryata ne."
    },
    {
      "resource_id": 32,
      "text": "Sun riƙi rantsuwõwinsu garkuwa, sai suka taushe daga tafarkin Allah. Lalle sũ abin da suka kasance sunã aikatãwa ya mũnana."
    },
    {
      "resource_id": 32,
      "text": "Wancan, dõmin lalle sũ, sun yi ĩmãni, sa'an nan kuma suka kãfirta, sai aka yunƙe a kan zukãtansu. Sabõda sũ, bã su fahimta."
    },
    {
      "resource_id": 32,
      "text": "Kuma idan kã gan su, sai jikunansu su bã ka sha'awa kuma idan sun faɗa, zã ka saurãra ga maganarsu. Kamar dai sũ ƙyami ne wanda aka jingine. Sunã zaton kõwace tsãwa a kansu take. Sũ ne maƙiyan, sai ka yi saunarsu. Allah Yã la'ane su. Yãya ake karkatar da su?"
    },
    {
      "resource_id": 32,
      "text": "Kuma idan aka ce musu &quot;Ku zo Manzon Allah ya nẽma maku gãfara,&quot; Sai su gyãɗa kãwunansu, kuma ka gan su sunã kangẽwa, alhãli kuwa sunã mãsu girman kai."
    },
    {
      "resource_id": 32,
      "text": "Daidai ne a kansu, kã nẽma musu gãfara kõ ba ka nẽmamusu ba. faufau Allah bã zai gãfarta musu ba. Lalle Allah, bã zai shiryar da mutãne fãsiƙai ba."
    },
    {
      "resource_id": 32,
      "text": "Sũ ne waɗanda ke cẽwa &quot;Kada ku ciyar a kan wanda ke wurin Manzon Allah har su wãtse,&quot; alhali kuwa taskõkin sammai da ƙasa ga Allah suke kuma amma munãfukai bã su fahimta."
    },
    {
      "resource_id": 32,
      "text": "Sunã cẽwa &quot;Lalle ne idan mun kõma zuwa Madĩnar, haƙĩƙa mafi rinjaya zai fitar da mafi ƙasƙanta daga gare ta, alhãli kuwa rinjãyar ga Allah take kuma da ManzonSa, kuma da mũminai, kuma amma munãfikai ba su sani ba.&quot;"
    },
    {
      "resource_id": 32,
      "text": "Ya ku waɗanda suka yi ĩmãni! Kada dũkiyõyinku da ɗiyanku su shagaltar da ku daga ambaton Allah. Kuma wanda ya yi haka, to, waɗannan sũ ne mãsu hasãra."
    },
    {
      "resource_id": 32,
      "text": "Kuma ku ciyar daga abin da Muka azurta ku daga gãbanin mutuwa ta je wa ɗayanku har ya ce: &quot;Yã Ubangijina! Don me ba Ka yi mini jinkiri ba zuwa ga wani ajali makusanci dõmin in gaskata kuma in kasance daga sãlihai?&quot;"
    },
    {
      "resource_id": 32,
      "text": "Kuma Allah bã zai jinkirta wa wani rai ba idan ajalinsa ya je. Kuma Allah Masani ne ga abin da suke aikatãwa."
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "63" }
  }
}
