{
  "translations": [
    {
      "resource_id": 217,
      "text": "Коли приходять до тебе лицеміри, то говорять: «Воістину, ти — Посланець Аллага!» Аллаг знає, що ти, воістину, Його Посланець, і Аллаг свідчить, що лицеміри — брехуни"
    },
    {
      "resource_id": 217,
      "text": "Вони зробили свої клятви щитом та й збивають зі шляху Аллага. Зле те, що вони чинять"
    },
    {
      "resource_id": 217,
      "text": "Це так, адже вони спочатку повірили, а потім — ні. Запечатані серця їхні, і вони не розуміють"
    },
    {
      "resource_id": 217,
      "text": "Коли ти дивишся на них, то вражає тебе краса тіл їхніх, і коли говорять вони, то ти слухаєш їх. Та вони — наче колоди, що підпирають паркан, і кожен зойк вони вважають загрозою собі. Вони — вороги, тож бережись їх! Нехай вразить їх Аллаг! Як же віддалилися вони"
    },
    {
      "resource_id": 217,
      "text": "Коли кажуть їм: «Приходьте, щоб попросив для вас прощення Посланець Аллага», — то вони лише крутять головами своїми, і ти бачиш, що відвертаються вони, сповнені гордині"
    },
    {
      "resource_id": 217,
      "text": "Все одно для них, будеш ти просити прощення за них, чи ні. Аллаг ніколи не простить їх, бо Аллаг не веде прямим шляхом людей нечестивих"
    },
    {
      "resource_id": 217,
      "text": "Вони — ті, хто говорить: «Не жертвуйте для тих, хто із Посланцем Аллага, поки не залишать вони його». Та Аллагу належать скарби небес і землі, хоча лицеміри цього й не розуміють"
    },
    {
      "resource_id": 217,
      "text": "Вони говорять: «Якщо ми повернемося в Медину, то сильні серед нас виженуть звідти слабких». Сила ж належить Аллагу, Посланцю та віруючим, хоча лицеміри цього й не знають"
    },
    {
      "resource_id": 217,
      "text": "О ви, які увірували! Нехай не відвертає вас майно ваше та діти ваші від згадування імені Аллага, бо ж ті, які роблять так, зазнають збитків"
    },
    {
      "resource_id": 217,
      "text": "Витрачайте з того, чим наділили Ми вас, раніше, ніж прийде до когось із вас смерть. Бо тоді він скаже: «Господи! Якби ти відстрочив мені ненадовго, то я давав би милостиню та й був би серед праведників»"
    },
    {
      "resource_id": 217,
      "text": "Аллаг ніколи не дасть відстрочки тому, чий час прийшов. І Аллаг знає про те, що ви робите"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "63" }
  }
}
