{
  "translations": [
    { "resource_id": 42, "text": "Alif. Lam. Mim." },
    {
      "resource_id": 42,
      "text": "Czy ludzie sądzą, że pozwolimy im powiedzieć: \"Uwierzyliśmy!\" - i nie będą poddani próbie?"
    },
    {
      "resource_id": 42,
      "text": "Przecież doświadczyliśmy tych, którzy byli przed nimi. A Bóg na pewno zna tych, którzy mówią prawdę, i On zna kłamców!"
    },
    {
      "resource_id": 42,
      "text": "Czy ci, którzy popełniają złe czyny, sądzą, iż Nas uprzedzą? Jakże złe jest to, co oni sądzą!"
    },
    {
      "resource_id": 42,
      "text": "Kto spodziewa się spotkania Boga - to przecież termin Boga nadejdzie! On jest Słyszący, Wszechwiedzący!"
    },
    {
      "resource_id": 42,
      "text": "Kto usilnie walczy, walczy dla siebie samego. Zaprawdę, Bóg jest Bogaty, nie potrzebuje światów!"
    },
    {
      "resource_id": 42,
      "text": "Tym, którzy uwierzyli i pełnili dobre dzieła - My odpuścimy ich złe czyny i wynagrodzimy ich czymś piękniejszym niż to, co oni czynili."
    },
    {
      "resource_id": 42,
      "text": "Nakazaliśmy człowiekowi dobro względem jego rodziców. Ale jeśli oni będą usilnie walczyć o to, żebyś Mi dodawał za współtowarzyszy to, czego ty nie znasz - to ich nie słuchaj! Do Mnie powrócicie i wtedy Ja wam obwieszczę, co czyniliście."
    },
    {
      "resource_id": 42,
      "text": "I tych, którzy uwierzyli i czynili dobre dzieła, My z pewnością wprowadzimy między szczęśliwych!"
    },
    {
      "resource_id": 42,
      "text": "Wśród ludzi są tacy, którzy mówią: \"Uwierzyliśmy w Boga!\" Ale kiedy im przyjdzie cierpieć dla Boga, to biorą prześladowanie ze strony ludzi za karę Boga. A kiedy przyjdzie pomoc od twego Pana, to oni z pewnością powiedzą: \"My przecież byliśmy z wami!\" Czyż Bóg nie wie najlepiej, co kryje się w piersiach światów?!"
    },
    {
      "resource_id": 42,
      "text": "Bóg zna przecież tych, którzy uwierzyli, i On dobrze zna obłudników!"
    },
    {
      "resource_id": 42,
      "text": "Mówią ci, którzy nie uwierzyli, do tych, którzy uwierzyli: \"Idźcie naszą drogą, a my poniesiemy wasze grzechy.\" Lecz oni nie poniosą żadnego z ich grzechów. Oni są kłamcami!"
    },
    {
      "resource_id": 42,
      "text": "Oni poniosą swoje ciężary i inne ciężary ze swoimi ciężarami. W Dniu Zmartwychwstania zażąda się od nich rachunku z tego, co oni zmyślali."
    },
    {
      "resource_id": 42,
      "text": "Wysłaliśmy już Noego do jego ludu, i przebywał on wśród nich tysiąc lat bez pięćdziesięciu. I pochwycił ich potop, ponieważ byli niesprawiedliwi."
    },
    {
      "resource_id": 42,
      "text": "Uratowaliśmy Noego i tych, którzy się z nim znajdowali na statku; i uczyniliśmy go znakiem dla światów."
    },
    {
      "resource_id": 42,
      "text": "I Abrahama! Oto powiedział on do swego ludu: \"Czcijcie Boga! Bójcie się Go! O, gdybyście wiedzieli, jakie to dla was dobro.\""
    },
    {
      "resource_id": 42,
      "text": "Wy czcicie bałwany, poza Bogiem i stwarzacie kłamstwo. Zaprawdę, ci, których czcicie poza Bogiem, nie są w stanie dać wam zaopatrzenia. Poszukujcie więc zaopatrzenia u Boga, czcijcie Go i dziękujcie Mu! Do Niego będziecie sprowadzeni!"
    },
    {
      "resource_id": 42,
      "text": "A jeśli zadajecie kłam - to przecież zadawały już kłam inne narody przed wami. Na posłańcu ciąży tylko obowiązek jasnego obwieszczenia."
    },
    {
      "resource_id": 42,
      "text": "Czyż oni nie widzieli, jak Bóg daje życie przez pierwsze stworzenie, a potem daje je ponownie? Zaprawdę, to dla Boga jest łatwe!"
    },
    {
      "resource_id": 42,
      "text": "Powiedz: \"Wędrujcie po ziemi i popatrzcie, jak On zaczął stworzenie. Potem Bóg spowoduje następne powstanie. Zaprawdę, Bóg jest nad każdą rzeczą wszechwładny!\""
    },
    {
      "resource_id": 42,
      "text": "On karze tego, kogo chce, i okazuje miłosierdzie, komu chce."
    },
    {
      "resource_id": 42,
      "text": "Do Niego zostaniecie skierowani. I nie potraficie pozbawić Go władzy ani na ziemi, ani w niebie. I wy nie macie; poza Bogiem, żadnego opiekuna ani pomocnika."
    },
    {
      "resource_id": 42,
      "text": "A ci, którzy nie wierzą w znaki Boga i w spotkanie z Nim - tacy zwątpili w Moje miłosierdzie. To są ci, których czeka kara bolesna!"
    },
    {
      "resource_id": 42,
      "text": "I odpowiedzią jego ludu było tylko to, iż powiedzieli: \"Zabijcie go lub spalcie go!\" Lecz Bóg uratował go od ognia. Zaprawdę, w tym są znaki dla ludzi, którzy wierzą!"
    },
    {
      "resource_id": 42,
      "text": "On powiedział: \"Wzięliście sobie, poza Bogiem, bałwanów, jako znak wzajemnej miłości w życiu tego świata. Potem, w Dniu Zmartwychwstania, będziecie się wyrzekać jedni drugich i będziecie się wzajemnie przeklinać. Waszym miejscem schronienia będzie ogień i nie będziecie mieli pomocników.\""
    },
    {
      "resource_id": 42,
      "text": "Lot uwierzył mu i powiedział: \"Ja wywędruję do mojego Pana. Zaprawdę, On jest Potężny, Mądry!\""
    },
    {
      "resource_id": 42,
      "text": "I daliśmy Abrahamowi Izaaka i Jakuba, i ustanowiliśmy w jego potomstwie dar proroczy i Księgę. Daliśmy mu nagrodę na tym świecie, a w życiu ostatecznym on będzie, z pewnością, między sprawiedliwymi."
    },
    {
      "resource_id": 42,
      "text": "I Lota! Oto powiedział on do swego ludu: \"Wy, zaprawdę, popełniacie taką szpetotę, jakiej nie popełnił przed wami nikt spośród światów."
    },
    {
      "resource_id": 42,
      "text": "Czy wy rzeczywiście przychodzicie do mężczyzn? i uprawiacie rozbój na drodze? i czynicie na waszych zebraniach to, co godne potępienia?\" Jedyną odpowiedzią tego ludu były słowa: \"Sprowadź na nas karę Boga, jeśli jesteś prawdomówny!\""
    },
    {
      "resource_id": 42,
      "text": "On powiedział: \"Panie mój! Dopomóż mi przeciw temu ludowi, który szerzy zgorszenie!\""
    },
    {
      "resource_id": 42,
      "text": "A kiedy przyszli Nasi posłańcy do Abrahama, z dobrą nowiną, powiedzieli: \"My wytracimy mieszkańców tego miasta, ponieważ oni są niesprawiedliwi.\""
    },
    {
      "resource_id": 42,
      "text": "On powiedział: \"Przecież Lot jest w nim!\" I powiedzieli: \"My wiemy lepiej, kto jest w nim. Uratujemy jego i jego rodzinę, z wyjątkiem jego żony, która będzie wśród pozostających w tyle.\""
    },
    {
      "resource_id": 42,
      "text": "A kiedy Nasi posłańcy przyszli do Lota, on się zmartwił o nich, bo nie mógł ich uchronić. Oni powiedzieli: \"Nie obawiaj się i nie smuć! My uratujemy ciebie i twoją rodzinę, z wyjątkiem twojej żony; ona będzie wśród pozostających w tyle."
    },
    {
      "resource_id": 42,
      "text": "Oto my spuścimy na mieszkańców tego miasta plagę z nieba za to, iż szerzyli zepsucie.\""
    },
    {
      "resource_id": 42,
      "text": "I zostawiliśmy z tego miasta znak jasny dla ludzi, którzy są rozumni."
    },
    {
      "resource_id": 42,
      "text": "I do Madianitów - ich brata Szu`ajba, który powiedział: \"O ludu mój! Czcijcie Boga! Oczekujcie z nadzieją Dnia Ostatniego! Nie szerzcie na ziemi zgorszenia!\""
    },
    {
      "resource_id": 42,
      "text": "Lecz oni uznali go za kłamcę. Toteż pochwycił ich straszny wstrząs i znaleźli się rankiem w swoich domostwach leżący nieruchomo na piersiach."
    },
    {
      "resource_id": 42,
      "text": "I podobnie ludy Ad i Samud - to stało się dla was jasne na widok ich mieszkań. - Szatan upiększył im ich działania i sprowadził ich z drogi, chociaż widzieli jasno."
    },
    {
      "resource_id": 42,
      "text": "I podobnie Karun, Faraon i Haman. Przyszedł do nich Mojżesz z jasnymi dowodami, lecz oni wbili się w dumę na ziemi. I nie byli tymi, którzy by potrafili Nas wyprzedzić."
    },
    {
      "resource_id": 42,
      "text": "Pochwyciliśmy każdego z nich z powodu jego grzechu: na niektórych zesłaliśmy huragan niosący kamienie;. niektórych pochwycił krzyk; niektórych z nich kazaliśmy pochłonąć ziemi; a niektórych zatopiliśmy. I to nie Bóg wyrządził im niesprawiedliwość, lecz oni sami sobie wyrządzili niesprawiedliwość."
    },
    {
      "resource_id": 42,
      "text": "I ci, którzy sobie wzięli opiekunów poza Bogiem, są podobni do pająka, który przygotował sobie dom. A przecież dom pająka jest najnędzniejszym z domów. Gdyby oni byli wiedzieli!"
    },
    {
      "resource_id": 42,
      "text": "Zaprawdę, Bóg wie, że to, co oni wzywają poza Nim, jest niczym. A On jest Potężny, Mądry!"
    },
    {
      "resource_id": 42,
      "text": "To są przypowieści, które my przytaczamy ludziom, lecz rozumieją je tylko posiadający wiedzę."
    },
    {
      "resource_id": 42,
      "text": "Bóg stworzył niebiosa i ziemię prawdziwie. Zaprawdę, w tym jest znak dla wierzących!"
    },
    {
      "resource_id": 42,
      "text": "Głoś to, co ci zostało objawione z Księgi i odprawiaj modlitwę! Zaprawdę, modlitwa chroni od szpetoty i powstrzymuje od niegodziwości! A wspominanie Boga jest większe. Bóg wie, co wy robicie."
    },
    {
      "resource_id": 42,
      "text": "I nie sprzeczajcie się z ludem Księgi inaczej, jak w sposób uprzejmy - z wyjątkiem tych spośród nich, którzy są niesprawiedliwi - i mówcie: \"Uwierzyliśmy w to, co nam zostało zesłane, i w to, co wam zostało zesłane. Nasz Bóg i wasz Bóg jest jeden i my jesteśmy Mu całkowicie poddani.\""
    },
    {
      "resource_id": 42,
      "text": "Podobnie tobie zesłaliśmy Księgę. Ci, którym daliśmy Księgę, wierzą w nią. Są tu też tacy, którzy wierzą w nią; a odrzucają Nasze znaki tylko niewierni."
    },
    {
      "resource_id": 42,
      "text": "Ty nie recytowałeś przedtem żadnej Księgi ani nie kreśliłeś jej swoją prawicą. Dlatego też zwolennicy fałszu powątpiewają."
    },
    {
      "resource_id": 42,
      "text": "Ależ tak, to są znaki jasne w piersiach tych, którym dano wiedzę; jedynie niesprawiedliwi odrzucają Nasze znaki."
    },
    {
      "resource_id": 42,
      "text": "Oni mówią: \"O, gdyby jemu zostały zesłane znaki od jego Pana!\" Powiedz: \"Znaki są jedynie u Boga, a ja jestem tylko jawnie ostrzegającym!\""
    },
    {
      "resource_id": 42,
      "text": "Czy im nie wystarczy, że zesłaliśmy tobie Księgę, która im jest recytowana? Zaprawdę, w tym jest miłosierdzie i napomnienie dla ludzi, którzy wierzą."
    },
    {
      "resource_id": 42,
      "text": "Powiedz: \"Bóg wystarczy jako świadek między mną a wami! On zna, co jest w niebiosach i co jest na ziemi. A ci, którzy wierzą w fałsz, a nie wierzą w Boga, poniosą stratę.\""
    },
    {
      "resource_id": 42,
      "text": "Oni domagają się od ciebie przyśpieszenia kary. Gdyby termin nie został wyznaczony, to już przyszłaby na nich kara. I ona z pewnością przyjdzie do nich znienacka, nie będą jej nawet przeczuwać."
    },
    {
      "resource_id": 42,
      "text": "Oni domagają się od ciebie przyśpieszenia kary, a, zaprawdę, Gehenna obejmie niewiernych!"
    },
    {
      "resource_id": 42,
      "text": "Tego Dnia, kiedy ogarnie ich kara, od góry i od dołu, On im powie: \"Zakosztujcie tego, co czyniliście!\""
    },
    {
      "resource_id": 42,
      "text": "O słudzy Moi, którzy uwierzyliście! Zaprawdę, ziemia Moja jest szeroka, przeto czcijcie Mnie!"
    },
    {
      "resource_id": 42,
      "text": "Każda dusza zakosztuje śmierci; potem do Nas zostaniecie sprowadzeni."
    },
    {
      "resource_id": 42,
      "text": "A tych, którzy uwierzyli i pełnili dobre dzieła - umieścimy w Ogrodzie, w komnatach, gdzie w dole płyną strumyki; oni tam będą przebywać na wieki. Jakże wspaniała nagroda trudzących się!"
    },
    {
      "resource_id": 42,
      "text": "- tych, którzy byli cierpliwi i zaufali swojemu Panu."
    },
    {
      "resource_id": 42,
      "text": "Ileż to jest zwierząt, które nie przygotowują sobie zaopatrzenia, a Bóg daje zaopatrzenie im i wam. On jest Słyszący, Wszechwiedzący!"
    },
    {
      "resource_id": 42,
      "text": "Jeśli ich zapytasz: \"Kto stworzył niebiosa i ziemię i kto podporządkował słońce i księżyc?\", oni z pewnością powiedzą: \"Bóg. Jakże mogli oni dać się oszukać!"
    },
    {
      "resource_id": 42,
      "text": "Bóg daje hojnie zaopatrzenie temu, komu chce ze Swoich sług - i je wymierza. Zaprawdę, Bóg jest o każdej rzeczy Wszechwiedzący!"
    },
    {
      "resource_id": 42,
      "text": "Jeśli ich zapytasz: \"Kto spuścił z nieba wodę i ożywił dzięki niej ziemię po jej śmierci?\", z pewnością odpowiedzą: \"Bóg. Powiedz: \"Chwała niech będzie Bogu!\" Lecz większość z nich nie rozumie."
    },
    {
      "resource_id": 42,
      "text": "Życie tego świata jest tylko zabawą i grą, a, zaprawdę, siedziba ostateczna jest prawdziwym życiem! Gdyby oni wiedzieli!"
    },
    {
      "resource_id": 42,
      "text": "Kiedy wsiadają na statek, to wzywają Boga, wyznając szczerze Jego religię. Lecz kiedy doprowadzi ich szczęśliwie na suchy ląd, oni wtedy dodają Mu współtowarzyszy;"
    },
    {
      "resource_id": 42,
      "text": "Aby nie dziękować za to, co im daliśmy, i aby używać. Niebawem oni się dowiedzą!"
    },
    {
      "resource_id": 42,
      "text": "Czyż nie widzieli, że uczyniliśmy sanktuarium miejscem bezpiecznym, podczas gdy ludzie wokół nich są rabowani? Czyżby oni wierzyli w fałsz, a nie wierzyli w dobroć Boga?"
    },
    {
      "resource_id": 42,
      "text": "A kto jest bardziej niesprawiedliwy aniżeli ten, kto wymyślił kłamstwo? albo ten, kto za kłamstwo uznał prawdę, kiedy ona do niego przyszła? Czy nie ma w Gehennie mieszkania dla niewiernych?"
    },
    {
      "resource_id": 42,
      "text": "A tych, którzy walczyli w naszej sprawie, My z pewnością poprowadzimy na Nasze drogi. Zaprawdę, Bóg jest z czyniącymi dobro!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "29" }
  }
}
