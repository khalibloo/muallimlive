{
  "translations": [
    { "resource_id": 126, "text": "Elif Lām Mīm." },
    {
      "resource_id": 126,
      "text": "Misle li ljudi da će biti ostavljeni na miru ako kažu: \"Mi vjerujemo!\" i da u iskušenje neće biti dovedeni?"
    },
    {
      "resource_id": 126,
      "text": "A Mi smo u iskušenje dovodili i one prije njih, da bi Allah sigurno ukazao na one koji govore istinu i na one koji lažu."
    },
    {
      "resource_id": 126,
      "text": "Zar misle oni koji zla djela rade da će Nama umaći? – Loše prosuđuju!"
    },
    {
      "resource_id": 126,
      "text": "Onaj ko se boji susreta sa Allahom – pa, doći će, sigurno, Dan obećani; a On sve čuje i sve zna!"
    },
    {
      "resource_id": 126,
      "text": "A onaj ko se bori – bori se samo za sebe, jer Allah sigurno može bez svih svjetova biti."
    },
    {
      "resource_id": 126,
      "text": "Onima koji vjeruju i dobra djela čine preći ćemo, sigurno, preko hrđavih postupaka njihovih, i za ono što su radili doista ćemo ih najljepšom nagradom nagraditi."
    },
    {
      "resource_id": 126,
      "text": "Mi smo svakog čovjeka zadužili da bude dobar prema roditeljima svojim. Ali, ako te oni budu nagovarali da Meni nekoga ravnim smatraš, o kome ti ništa ne znaš, onda ih ne slušaj. Meni ćete se vratiti, pa ću vas Ja o onome što ste radili obavijestiti."
    },
    {
      "resource_id": 126,
      "text": "One koji vjeruju i dobra djela čine sigurno ćemo među one koji su dobri uvrstiti."
    },
    {
      "resource_id": 126,
      "text": "Ima ljudi koji govore: \"Vjerujemo u Allaha\" – a kad neki Allaha radi bude na muke stavljen, on drži da je ljudsko mučenje isto što i Allahova kazna. A ako pobjeda dođe od Gospodara tvoga, sigurno će oni reći: \"Bili smo uz vas!\" A zar Allah ne zna dobro ono što je u grudima čijim?"
    },
    {
      "resource_id": 126,
      "text": "Allah dobro zna one koji vjeruju i dobro zna one koji su dvolični."
    },
    {
      "resource_id": 126,
      "text": "Nevjernici govore vjernicima: \"Slijedite naš put, a mi ćemo nositi grijehe vaše!\" – a ne bi ponijeli nijedan grijeh njihov, oni samo lažu,"
    },
    {
      "resource_id": 126,
      "text": "ali će, sigurno, vlastito breme i breme onih koje su u zabludu odveli nositi, i za laži koje su iznosili doista će na Sudnjem danu odgovarati."
    },
    {
      "resource_id": 126,
      "text": "Mi smo Nuha narodu njegovu poslali i on je među njima ostao hiljadu, manje pedeset, godina, pa ih je potom zadesio potop, zato što su Allahu druge ravnim smatrali."
    },
    {
      "resource_id": 126,
      "text": "I Mi smo njega i one što su bili u lađi – spasili, i poučnim primjerom svjetovima je učinili."
    },
    {
      "resource_id": 126,
      "text": "A i Ibrahima. \"Allahu se jedino klanjajte\" – govorio je on narodu svome – \"i Njega se bojte, to vam je bolje, da znate."
    },
    {
      "resource_id": 126,
      "text": "Vi se, mimo Allaha, kumirima klanjate i laži smišljate. Oni kojima se vi, mimo Allaha, klanjate ne mogu vas nikakvom hranom nahraniti; vi hranu od Allaha trážite i Njemu se klanjajte i Njemu zahvalni budite! – Njemu ćete se vratiti.\" –"
    },
    {
      "resource_id": 126,
      "text": "Ako vi smatrate lažnim mene, pa smatrali su lažnim svoje poslanike i narodi prije vas; a poslanik je jedino dužan da jasno obznani."
    },
    {
      "resource_id": 126,
      "text": "Zar ovi ne vide kako Allah sve iz ničega stvara? On će to opet učiniti; Allahu je to, zaista, lahko."
    },
    {
      "resource_id": 126,
      "text": "Reci: \"Putujte po svijetu da vidite šta je On iz ničega stvorio. I, Allah će to, poslije, po drugi put stvoriti. Allah, zaista, sve može;"
    },
    {
      "resource_id": 126,
      "text": "On kažnjava onoga koga On hoće i milost ukazuje onome kome On hoće, i Njemu ćete se vratiti."
    },
    {
      "resource_id": 126,
      "text": "Njegovoj kazni nećete umaći ni na Zemlji ni na nebu, a nemate, mimo Allaha, ni zaštitnika ni pomagača."
    },
    {
      "resource_id": 126,
      "text": "A onima koji neće da vjeruju u Allahove dokaze i u susret s Njime, njima nije stalo do Moje milosti – njih čeka patnja nesnosna.\""
    },
    {
      "resource_id": 126,
      "text": "Odgovor naroda njegova bijaše: \"Ubijte ga ili spalite!\" – ali, Allah ga je iz vatre izbavio. To su, uistinu, dokazi za narod koji vjeruje."
    },
    {
      "resource_id": 126,
      "text": "\"Vi ste\" – reče on – \"mimo Allaha kumire prihvatili da biste u životu na ovome svijetu međusobne prijateljske odnose održavali, a poslije, na Sudnjem danu, jedni drugih ćete se odricati i jedni druge ćete proklinjati, vatra će vaše boravište biti, i niko vam u pomoć neće moći priteći.\""
    },
    {
      "resource_id": 126,
      "text": "I Lut mu jedini povjerova! A Ibrahim reče: \"Ja se selim onamo kuda mi je Gospodar moj naredio, jer je On, uistinu, silan i mudar.\""
    },
    {
      "resource_id": 126,
      "text": "I Mi smo mu Ishaka i Jakuba poklonili i potomcima njegovim vjerovjesništvo i Knjigu dali, a njemu na ovom svijetu lijep spomen sačuvali, a na onome će, doista, jedan od onih dobrih biti."
    },
    {
      "resource_id": 126,
      "text": "I Luta. Kada narodu svome reče: \"Vi činite takav razvrat kakav prije vas niko na svijetu nije činio:"
    },
    {
      "resource_id": 126,
      "text": "s muškarcima općite, po drumovima presrećete, i na skupovima svojim najodvratnije stvari činite\" – odgovor naroda njegova bijaše: \"Učini da nas Allahova kazna stigne, ako istinu govoriš!\""
    },
    {
      "resource_id": 126,
      "text": "\"Gospodaru moj\" – reče on – \"pomozi mi protiv naroda grješnog!\""
    },
    {
      "resource_id": 126,
      "text": "I kad izaslanici Naši Ibrahimu radosnu vijest donesoše, rekoše: \"Mi ćemo uništiti stanovnike onoga grada, jer su njegovi stanovnici nevjernici.\""
    },
    {
      "resource_id": 126,
      "text": "\"U njemu je Lut\" – reče Ibrahim. – \"Mi dobro znamo ko je u njemu\" – rekoše oni – \"mi ćemo njega i porodicu njegovu sigurno spasiti, osim žene njegove, ona će ostati s onima koji će kaznu iskusiti.\""
    },
    {
      "resource_id": 126,
      "text": "I kad izaslanici Naši dođoše Lutu, on se zbog njih sneveseli i uznemiri. \"Ne boj se i ne brini se\" – rekoše oni – \"mi ćemo tebe i porodicu tvoju spasiti, osim žene tvoje; ona će ostati s onima koji će kaznu iskusiti."
    },
    {
      "resource_id": 126,
      "text": "A na stanovnike ovoga grada spustićemo strašnu kaznu s neba zbog toga što su razvratnici.\""
    },
    {
      "resource_id": 126,
      "text": "I od njega smo ostavili vidljive ostatke ljudima koji budu pameti imali."
    },
    {
      "resource_id": 126,
      "text": "A u Medjen brata njihova Šuajba: \"O narode moj\" – govorio je on – \"Allahu se jedino klanjajte i činite ono za što ćete dobiti nagradu na onome svijetu, a po Zemlji, nered praveći, zlo ne radite!\""
    },
    {
      "resource_id": 126,
      "text": "Ali mu oni ne povjerovaše, pa ih zadesi strašan potres i oni osvanuše u zemlji svojoj mrtvi, nepomični."
    },
    {
      "resource_id": 126,
      "text": "A i Ada i Semuda – ostaci domova njihovih su vam vidljivi – šejtan im je lijepim njihove postupke predočio, pa ih, iako su razumni bili, od Pravog puta odvratio;"
    },
    {
      "resource_id": 126,
      "text": "I Karuna i faraona i Hamana; Musa im je jasne dokaze donio, ali su se oni na Zemlji oholo ponijeli i kaznu nisu izbjegli."
    },
    {
      "resource_id": 126,
      "text": "I sve smo prema grijesima njihovim kaznili: na neke vjetar, pun pijeska, poslali, a neke strašnim glasom uništili; neke u zemlju utjerali, a neke potopili. – Allah im nije učinio nepravdu, sami su sebi nepravdu nanijeli."
    },
    {
      "resource_id": 126,
      "text": "Oni koji, mimo Allaha, zaštitnike uzimaju slični su pauku koji sebi isplete kuću, a najslabija je kuća, uistinu, paukova kuća, neka znaju!"
    },
    {
      "resource_id": 126,
      "text": "Allah dobro zna da ovi kojima se oni, pored Njega, klanjaju ništa ne predstavljaju; On je Silni i Mudri!"
    },
    {
      "resource_id": 126,
      "text": "To su primjeri koje Mi ljudima navodimo, ali ih samo učeni shvaćaju."
    },
    {
      "resource_id": 126,
      "text": "Allah je nebesa i Zemlju s razlogom stvorio; to je, doista, pouka onima koji vjeruju."
    },
    {
      "resource_id": 126,
      "text": "Kazuj Knjigu koja ti se objavljuje i obavljaj molitvu, molitva, zaista, odvraća od razvrata i od svega što je ružno; obavljanje molitve je najveća poslušnost! – A Allah zna šta radite."
    },
    {
      "resource_id": 126,
      "text": "I sa sljedbenicima Knjige raspravljajte na najljepši način, ali ne i sa onima među njima koji su nepravedni – i recite: \"Mi vjerujemo u ono što se objavljuje nama i u ono što je objavljeno vama, a naš Bog i vaš Bog jeste – jedan, i mi se Njemu pokoravamo.\""
    },
    {
      "resource_id": 126,
      "text": "Kao i njima, Mi tebi objavljujemo Knjigu, a neki od onih kojima smo već dali Knjigu – i u ovu vjeruju, a i od ovih neki u nju vjeruju, a dokaze Naše samo nevjernici osporavaju."
    },
    {
      "resource_id": 126,
      "text": "Ti prije nje nijednu knjigu nisi čitao, a nisi je ni desnom rukom svojom pisao; inače, posumnjali bi oni što laži govore."
    },
    {
      "resource_id": 126,
      "text": "A to su ajeti jasni, u srcima su onih kojima je razum dat; a Naše ajete samo nepravedni osporavaju –"
    },
    {
      "resource_id": 126,
      "text": "i govore: \"Zašto mu od Gospodara njegova nisu neka čuda poslana?\" Reci: \"Čuda su jedino u Allaha, a ja samo jasno opominjem.\""
    },
    {
      "resource_id": 126,
      "text": "A zar im nije dosta to što Mi tebi objavljujemo Knjigu koja im se kazuje; u njoj je, doista, blagodat i pouka narodu koji vjeruje."
    },
    {
      "resource_id": 126,
      "text": "Reci: \"Allah je dovoljan svjedok meni i vama, On zna sve što je na nebesima i na Zemlji. A oni koji u kumire vjeruju, a u Allaha ne vjeruju, oni su izgubljeni."
    },
    {
      "resource_id": 126,
      "text": "Oni traže od tebe da ih što prije stigne kazna. A da nije određenog roka za to, kazna bi im došla, a doći će im, sigurno, iznenada, oni neće predosjetiti."
    },
    {
      "resource_id": 126,
      "text": "Oni traže od tebe da ih što prije stigne kazna, a Džehennem će sigurno sve nevjernike obuhvatiti"
    },
    {
      "resource_id": 126,
      "text": "na Dan kad ih patnja i odozgo i odozdo obuzme, a melek rekne: \"Ispaštajte za ono što ste radili!\""
    },
    {
      "resource_id": 126,
      "text": "O robovi Moji koji vjerujete, Moja je Zemlja prostrana, zato se samo Meni klanjajte!"
    },
    {
      "resource_id": 126,
      "text": "Svako živo biće će smrt okusiti, i Nama ćete se poslije vratiti."
    },
    {
      "resource_id": 126,
      "text": "One koji budu vjerovali i dobra djela činili smjestićemo u džennetske odaje, ispred kojih rijeke teku, u njima će vječno boraviti. Kako će divna biti nagrada onima koji su se trudili,"
    },
    {
      "resource_id": 126,
      "text": "onima koji su trpjeli i u Gospodara svoga se uzdali!"
    },
    {
      "resource_id": 126,
      "text": "A koliko ima životinja koje ne sakupljaju hranu sebi, Allah ih hrani, a i vas! On sve čuje i sve zna."
    },
    {
      "resource_id": 126,
      "text": "A da ih upitaš: \"Ko je nebesa i Zemlju stvorio i ko je Sunce i Mjesec potčinio?\" – sigurno bi rekli: \"Allah!\" Pa kuda se onda odmeću?"
    },
    {
      "resource_id": 126,
      "text": "Allah u izobilju daje hranu onome kome hoće od robova Svojih, a nekome i uskraćuje; – Allah, zaista, zna sve."
    },
    {
      "resource_id": 126,
      "text": "A ako ih upitaš: \"Ko s neba kišu spušta i njome mrtvu zemlju oživljava?\" – sigurno će reći: \"Allah!\" – a ti reci: \"Hvala Allahu!\" – ali većina njih ne shvaća."
    },
    {
      "resource_id": 126,
      "text": "Život na ovome svijetu nije ništa drugo do zabava i igra, a samo onaj svijet je – život, kad bi samo oni znali!"
    },
    {
      "resource_id": 126,
      "text": "Kad se u lađe ukrcaju, iskreno se mole Allahu, a kad ih On do kopna dovede, odjednom druge Njemu ravnim smatraju"
    },
    {
      "resource_id": 126,
      "text": "da bi pokazali nezahvalnost prema onome što im Mi dajemo, i da bi uživali. A znaće oni!"
    },
    {
      "resource_id": 126,
      "text": "Zar ne vide da smo Harem svetim i sigurnim učinili, dok se svuda okolo njih otima i pljačka? I zar u laž vjeruju, a na Allahovim blagodatima su nezahvalni?"
    },
    {
      "resource_id": 126,
      "text": "I ima li onda nepravednijeg od onoga koji o Allahu izmišlja laži ili poriče Istinu koja mu dolazi? I zar nevjernicima nije mjesto u Džehennemu?"
    },
    {
      "resource_id": 126,
      "text": "One koji se budu zbog Nas borili Mi ćemo, sigurno, putevima koji Nama vode uputiti; a Allah je, zaista, na strani onih koji dobra djela čine!"
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "29" }
  }
}
