{
  "translations": [
    { "resource_id": 113, "text": "Әлиф. Ләм. Мим." },
    {
      "resource_id": 113,
      "text": "Адамдар: «Иманға келдік», - деп айтумен ғана сынаққа алынбай қалдырыламыз деп ойлай ма?"
    },
    {
      "resource_id": 113,
      "text": "Біз оларға дейінгілерді де сынағанбыз. Күмәнсіз, Аллаһ шын сөзділерді біледі әрі Ол өтірікшілерді де біледі."
    },
    {
      "resource_id": 113,
      "text": "Әлде жамандық істейтіндер Бізден озып  / құтылып /  кетеміз деп ойлады ма? Олардың шешімдері қандай жаман!"
    },
    {
      "resource_id": 113,
      "text": "Кім Аллаһпен жолығуды үміт етсе, сөзсіз, Аллаһтың белгілеген мерзімі келеді Ол барлық нәрсені Естуші , бәрін Білуші."
    },
    {
      "resource_id": 113,
      "text": "Ал, кім ынта-жігерімен әрекет етсе, өзі үшін ынталанған болады. Ақиқатында, Аллаһ- әлемдерден Бай, мұқтажсыз / Ғани / ."
    },
    {
      "resource_id": 113,
      "text": "Иманға келген әрі ізгі амал істегендердің жамандықтарын әлбетте, кетіреміз және оларға істеген жақсы амалдарының қайтарым сыйын береміз."
    },
    {
      "resource_id": 113,
      "text": "Әрі Біз адамға ата-анасына жақсылық істеуді өсиет етіп тапсырдық. Ал, егер ол екеуі өзің білмеген нәрсені Маған серік етіп қосуға күштесе, онда оларға бағынба. Қайтуларың Маған  / Маған қайтасыңдар / . Сонда Мен сендерге не істеп өткендеріңнің хабарын беремін."
    },
    {
      "resource_id": 113,
      "text": "Ал, иманға келген әрі ізгі амал істегендерді Біз ізгілердің қатарына кіргіземіз."
    },
    {
      "resource_id": 113,
      "text": "Адамдардың ішінде: «Аллаһқа сендік» -деп айтатындар бар. Бірақ, қашан ол Аллаһ жолында зиян көрсе, адамдардың бүлігін / жамандығын /  Аллаһтың азабындай көреді. Ал, егер Раббыңнан бір жеңіс келсе, олар міндетті түрде: «Шын мәнінде, біз сендермен бірге болдық»,-  дейді. Аллаһ әлемдердің көкіректеріндегіні жақсы біледі емес пе?"
    },
    {
      "resource_id": 113,
      "text": "Әрі әлбетте, Аллаһ иманға келгендерді де біледі әрі күмәнсіз, мұнафиқтарды да біледі."
    },
    {
      "resource_id": 113,
      "text": "Әрі күпірлік етушілер  / имансыздар / имандыларға: «Біздің жолымызға еріқцер, сендердің күнәларыңды біз көтереміз», - деді. Бірақ олар бұлардың күнәларынан ешнәрсені де көтермейді. Шын мәнінде, олар - өтірікшілер."
    },
    {
      "resource_id": 113,
      "text": "Олар өз жүктерін  / күнәларын /  әрі өз жүктерімен бірге басқа жүктерді де міндетті түрде көтереді. Әрі Қайта тірілу күні ойдан шығарғандары  / өтіріктері /  туралы олар міндетті түрде сұраққа тартылады."
    },
    {
      "resource_id": 113,
      "text": "Әрі Біз Нұхты өзінің еліне жіберген едік. Ол олардың арасында елу жылы кем мың жыл болды. Кейін оларды әділетсіз болған халдерінде топан су алды."
    },
    {
      "resource_id": 113,
      "text": "Сонда Біз оны әрі кемедегілерді құтқардық және мұны әлемдерге белгі-ғибрат еттік."
    },
    {
      "resource_id": 113,
      "text": "Әрі Ибраһимды да  / жібердік / . Ол еліне: «Аллаһқа құлшылық етіңдер және тақуалық етіңдер  / Оның жазасынан қорқып, сақтаныңдар / . Егер білсеңдер, бұл - / құлшылық пен тақуалық /  сендер үшін қайырлы."
    },
    {
      "resource_id": 113,
      "text": "Анығында, сендер Аллаһтың орнына, пұттарға табынасыңдар әрі  / оларды құдай деп ойдан  І өтірікті құрастырасыңдар. Негізінде, сендердің Аллаһтың орнына табынғандарың сендерге ризық беруге шамасыз. Ризықты Аллаһтан іздеңдер, Оған ғана құлшылық етіңдер және шүкір етіңдер  / Оның берген игіліктеріне алғыс білдіріңдер / . Сендер Оған қайтарыласыңдар»,-  деді."
    },
    {
      "resource_id": 113,
      "text": "Егер сендер  / мұны /  өтірікке шығарсаңдар, сендерден бұрынғы үмметтер де өтірікке шығарған. Ал, Елшіге - анық түрде жеткізу ғана  / жүктелген / ."
    },
    {
      "resource_id": 113,
      "text": "Олар Аллаһтың  / жоқтан бар етіп! жаратуын, кейін оны  / жаратуды /  қайталайтынын көрмеді ме? Анығында, бұл -  Аллаһ үшін өте жеңіл."
    },
    {
      "resource_id": 113,
      "text": "/ Ей, Мұхаммед! /  Айт: «Жер бетін аралап, Оның жаратылысты қалай бастағанына назар салыңдар. Ал кейін, Аллаһ соңғы жаратуды жасайды  / Қияметте қайта тірілтеді / . Ақиқатында, Аллаһ барлық нәрсені Жасай алушы ."
    },
    {
      "resource_id": 113,
      "text": "Ол қалағанын азаптайды және қалағанына рахым етеді. Әрі сендер Оған қайтарыласыңдар."
    },
    {
      "resource_id": 113,
      "text": "Әрі сендер жерде де, аспанда да  / Аллаһтың жазасын /  әлсірете алмайсыңдар және сендерге Аллаһтан басқа қамқоршы да, көмек беруші де жоқ»,-  деп."
    },
    {
      "resource_id": 113,
      "text": "Аллаһтың белгілеріне және Онымен жолығуға  / ақиретке /  күпірлік етушілер  / сенбеушілер, теріске шығарушылар / , міне, солар - Менің мейірімімнен үмітсіз болады. Әрі соларға күйзелтуші азап бар."
    },
    {
      "resource_id": 113,
      "text": "/ Ибраһимнің шақыруына /  оның елінің жауабы: «Оны өлтіріңдер немесе өртеңдер», - деу ғана болды. Ал, Аллаһ оны оттан құтқарды. Ақиқатында, мұнда сенетін адамдар үшін белгі-ғибраттар бар."
    },
    {
      "resource_id": 113,
      "text": "/ Ибраһим / : «Негізінде, сендер осы өмірдегі өзара жақсы көрулеріңнен Аллаһтан өзгелерді табынатын нәрсе етіп алдыңдар. Кейін Қайта тірілу күні бір-біріңе қарсы шығып, бір-біріңді қарғайсыңдар. Сендердің баратын орындарың - От әрі сендерге көмекшілер болмайды."
    },
    {
      "resource_id": 113,
      "text": "Сонда оған / Ибраһимге / Лұт сенді.  / Ибраһим / : «Мен Раббыма  / Оның жолында /  қоныс аударамын.  Ақиқатында, Ол - бәрінен Үстем , өте Дана »,-  деді."
    },
    {
      "resource_id": 113,
      "text": "Әрі Біз оған Исхақты және Йаъқубты тарту еттік, ал оның ұрпақтарына пайғамбарлық пен Кітапты  / бердік / . Біз оның сыйын осы дүниеде бердік, ал соңғы, мәңгілік өмірде  / ақиретте /  ол әлбетте ізгілерден болады."
    },
    {
      "resource_id": 113,
      "text": "Әрі Лұтты да  / жібердік / . Сонда ол еліне: «Негізінде, сендер әлемдердің ішінде өздеріңнен бұрын ешкім істемеген жиіркенішті нәрсені істеудесіңдер."
    },
    {
      "resource_id": 113,
      "text": "Анығында, еркектерге келетін  / жақындасатын /  және жол кесетін  / жолаушыларды тонайтын /  әрі отырыстарыңда айыпталған іс жасайтындар сендер емессіңдер ме?» - деді. Сонда оның елінің жауабы тек: «Егер шын сөзділерден болсаң, бізге Аллаһтың азабын келтір», - деу ғана болды."
    },
    {
      "resource_id": 113,
      "text": "Ол  / Лұт / : «Раббым! Маған бүлдіруші  / бұзылған /  елге қарсы көмек бер», - деді."
    },
    {
      "resource_id": 113,
      "text": "Біздің елшілеріміз Ибраһимге қуанышты хабар әкелген кезде олар: «Шын мәнінде, біз мына кент тұрғындарын жоямыз. Ақиқатында, оның тұрғындары әділетсіздер», -деді."
    },
    {
      "resource_id": 113,
      "text": "Ол  / Ибраһим / : «Онда Лұт бар ғой!» деді. Олар: «Ол жерде кімнің бар екенін жақсы білеміз. Біз оны және үй ішін міндетті түрде құтқарамыз, тек қалушылардан болған әйелінен басқа»,- деді."
    },
    {
      "resource_id": 113,
      "text": "Әрі Елшілеріміз Лұтқа келгенде, ол олар үшін қамығып, өзінің әлсіздігіне қысылды. Сонда олар: «Қорықпа және қайғырма! Анығында Біз сені және қалушылардан болған әйеліңнен басқа үй ішіңді құтқарамыз»."
    },
    {
      "resource_id": 113,
      "text": "Әлбетте, Біз бұл кенттің тұрғындарына бұзықтықтары  / бойсұнбағандықтары /  үшін аспаннан азап түсіреміз»,-  деді."
    },
    {
      "resource_id": 113,
      "text": "Біз одан  / ол мекеннен /  ақылын істетіп ұғынатын адамдар үшін анық белгі-ғибрат қалдырдық."
    },
    {
      "resource_id": 113,
      "text": "Әрі Мәдиян еліне ағайындары Шұғайыпты  / жібердік / . Ол: «Әй, халқым! Аллаһқа Құлшылық етіңдер әрі Ақирет күніне үміт артыңдар және жер бетінде бұзу-бүлдірушілік жасап жүрмеңдер», - деді."
    },
    {
      "resource_id": 113,
      "text": "Олар оны өтірікшіге шығарды. Сонда оларды бір сілкініс ұстады да олар үйлерінде етпеттеп жатқан күйлерінде қалды."
    },
    {
      "resource_id": 113,
      "text": "Сондай-ақ Ад елі мен Сәмұд елін де  / жазаладың / , Сендерге олардың мекен еткен тұрақтары белгілі. Шайтан оларға амалдарын әдемі етіп көрсетіп, олардың зеректігіне қарамастан жолдан бұрды."
    },
    {
      "resource_id": 113,
      "text": "Әрі Қарун, Фиръаун және Һаманды да. Мұса оларға анық дәлелдермен келген еді. Бірақ олар жерде  / елдерінде /  менменсіп, өздерін жоғары санады әрі  / жазадан /  озып кете алмады."
    },
    {
      "resource_id": 113,
      "text": "Әрқайсысын күнәларына сай ұстадық / жазаладық / . Олардың біріне Біз тасты құйын жібердік, бірін сайха алды, ал бірін жерге жұтқыздық және бірін суға батырдық. Аллаһ оларға әділетсіздік етпеді, бірақ олар өздеріне-өздеріәділетсіздік жасады."
    },
    {
      "resource_id": 113,
      "text": "Аллаһтан өзге біреулерді қамқоршы етіп алғандардың мысалы - өзіне тұратын жай жасап алған өрмекшінің мысалына ұқсайды. Шын мәнінде, үйлердің ең осалы - өрмекшінің үйі. Егер де олар білетін болса."
    },
    {
      "resource_id": 113,
      "text": "Ақиқатында, Аллаһ олардың Оның Өзінен басқа шақыратындарын  / табынатындарын /  біледі, олар ешнәрсе емес. Ал, Ол бәрінен Үстем, аса Дана ."
    },
    {
      "resource_id": 113,
      "text": "Біз бұл мысалдарды адамдар үшін келтіреміз. Бірақ мұны білетіндер ғана ұғынады."
    },
    {
      "resource_id": 113,
      "text": "Аллаһ аспандар мен жерді ақиқатпен жаратты. Ақиқатында, Мұнда имандылар  / мүміндер /  үшін белгі-дәлелдер бар."
    },
    {
      "resource_id": 113,
      "text": "/ Ей, Мұхаммед! /  Өзіңе Кітаптан уахи етілгенді оқы әрі намазды  / барлық шарттарын сақтап, беріле /  толық орында. Анығында, намаз жеккөрінішті  / бұзық / істерден және қайтарылған нәрселерден тыяды. Ал, Аллаһтың еске алуы өте үлкен, Аллаһ сендердің не істеп жатқандарыңды біледі."
    },
    {
      "resource_id": 113,
      "text": "Кітап берілген қауымның әділетсіздік жасағандарынан басқасымен тек жақсы нәрсемен болмаса пікір таластырмаңдар. Әрі айтыңдар: «Біз өзімізге түсірілгенге және сендерге түсірілгенге сендік. Біздің құдайымыз бен сендердің құдайың-  біреу әрі біз - Оған бойсұнушымыз», -  деп."
    },
    {
      "resource_id": 113,
      "text": "/ Ей, Мұхаммед! /  Міне, осылай саған Кітап түсірдік. Ал, өздеріне Кітап бергендеріміз оған  / Құранға /  сенеді. Әрі бұлардан да оған сенетіндер бар. Біздің аяттарымызды тек кәпірлер ғана теріске шығарады."
    },
    {
      "resource_id": 113,
      "text": "Сен бұған дейін ешқандай жазбаны оқыған жоқсың және оны қолыңмен жазған жоқсың. Олай болғанда өтірік санаушылар күмәнданған болар еді."
    },
    {
      "resource_id": 113,
      "text": "Жоқ! Олай емес, бұл  / Құран / -  өздеріне білім берілгендердің кеуделеріндегі анық аяттар. Біздің аяттарымызды әділетсіздер ғана теріске шығарады."
    },
    {
      "resource_id": 113,
      "text": "Олар: «Оған Раббысынан белгі-мұғжизалар неге түсірілмейді?»  - деді. Айт: «Мұғжизалар - тек Аллаһта, ал мен -  анық ескертуші ғанамын»,  - деп."
    },
    {
      "resource_id": 113,
      "text": "/ Ей, Мұхаммед! /  Оларға оқылып жатқан Кітапты саған түсіргеніміз, олар үшін жеткілікті емес пе? Ақиқатында онда  / Құранда /  сенетін ел үшін мейірім әрі еске салу бар."
    },
    {
      "resource_id": 113,
      "text": "Айт: «Мені мен сендердің араларыңа куәлік етуде Аллаһтың Өзі жеткілікті. Ол аспандардағы және жердегіні біледі. Ал жалғанға сеніп, Аллаһқа күпірлік етушілер  / сенбейтіндер / -  нағыз зиян көрушілер», - деп."
    },
    {
      "resource_id": 113,
      "text": "Олар сенен азапты тездетуді талап етеді. Егер белгіленген мерзім болмағанда, оларға азап міндетті түрде келген болар еді. Негізінде ол оларға күмәнсіз, кенеттен келіп, олар оны сезбей де қалады."
    },
    {
      "resource_id": 113,
      "text": "Олар сенен азапты тездетуді талап етеді. Күдіксіз, Жаһаннам кәпірлерді міндетті түрде қоршап алушы."
    },
    {
      "resource_id": 113,
      "text": "Сол Қайта тірілу күні азап оларды үстерінен және аяқтарының астынан орап алады.  / Аллаһ Оларға / : «Істеген амалдарыңның  / дәмін /  татыңдар»,  - дейді."
    },
    {
      "resource_id": 113,
      "text": "Ей, иманға келген құлдарым! Ақиқатында Менің жерім кең, Маған ғана құлшылық етіңдер."
    },
    {
      "resource_id": 113,
      "text": "Әрбір жан өлімді татады. Содан кейін сендер Бізге қайтарыласыңдар."
    },
    {
      "resource_id": 113,
      "text": "Біз иманға келген және ізгі амал істегендерді астынан өзендер ағып жататын Жәннаттағы биік орындарға орналастырамыз. Олар онда мәңгі қалады. Амал істеушілердің сыйы қандай жақсы,"
    },
    {
      "resource_id": 113,
      "text": "Солар - сабыр етушілер және өздерінің Раббысына жүгініп, Оған істерін тапсырушылар  / тәуекел етушілер / ."
    },
    {
      "resource_id": 113,
      "text": "Өз қорегін көтеріп жүрмейтін қаншамажан-жануар бар. Оларға және сендерге ризықты Аллаһ береді. Ол бәрін Естуші  , барлық нәрсені Білуші ."
    },
    {
      "resource_id": 113,
      "text": "Егер олардан  / серік қосушылардан / : «Аспандарды және жерді жаратқан әрі күн мен айды бағынышты етіп қойған кім?» деп сұрасаң, олар міндетті түрде: «Аллаһ», - дейді. Олар қаншалықты теріс кеткендер?!"
    },
    {
      "resource_id": 113,
      "text": "Аллаһ құлдарының ішінен қалағанының ризығын кеңітіп және қалағанының ризығын шектеп қояды. Ақиқатында, Аллаһ барлық нәрсені Білуші"
    },
    {
      "resource_id": 113,
      "text": "Егер олардан: «Аспаннан су түсіріп, ол арқылы тіршіліксіз қалған  / өлген /  жерді тірілткен кім?» - деп сұрасаң: «Аллаһ»,-  дейді. Сен: «Барлық мақтау Аллаһқа», - де. Алайда олардың көпшілігі ақылдарын істетіп ұғынбайды."
    },
    {
      "resource_id": 113,
      "text": "Әрі бұл өмір - тек бос ермек және ойыннан басқа ешнәрсе емес. Егер де олар білетін болса, анығында, соңғы, мәңгілік өмір  / ақирет /  тұрағы - шын, нағыз өмір."
    },
    {
      "resource_id": 113,
      "text": "Ал, қашан олар кемеге мінгендерінде дінін  / құлшылықтарын /  шын ықыласпен  / серік қосу, риядан тазартып /  тек Оған арнаған күйде Аллаһқа дұға етеді  / Одан тілеп, жалбарынады / . Ал, оларды құрлыққа / шығарып /  құтқарған соң, олар Оғанөзгелерді серік етіп қосады."
    },
    {
      "resource_id": 113,
      "text": "Олар өздеріне бергендерімізге күпірлік ете  / игіліктерімізді теріске шығара /  тұрсын әрі пайдалансын. Жақында олар біледі."
    },
    {
      "resource_id": 113,
      "text": "Олар  / Мекке мүшріктері /  маңайларындағы адамдардың ұсталып, таланып жатқанында, Біз  / Меккені/ қасиетті әрі қауіпсіз еткенімізді көрмеді ме? Сонда олар жалғанға сеніп, Аллаһтың игілігін теріске шығара ма?"
    },
    {
      "resource_id": 113,
      "text": "Аллаһ жайында ойынан өтірік шығарғаннан немесе өзіне ақиқат келген кезде оны жалған санағаннан өткен әділетсіз бар ма? Кәпірлердің орны Жаһаннам емес пе?"
    },
    {
      "resource_id": 113,
      "text": "Ал Біз үшін ынта-жігер мен әрекет еткендерді - Өз жолдарымызбен жүргіземіз. Ақиқатында, Аллаһ жақсылықты ықыласпен істеушілермен бірге."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "29" }
  }
}
