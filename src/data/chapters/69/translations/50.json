{
  "translations": [
    { "resource_id": 50, "text": "நிச்சயமானது." },
    { "resource_id": 50, "text": "நிச்சயமானது எது?" },
    {
      "resource_id": 50,
      "text": "அன்றியும் நிச்சயமானது என்னவென்று உமக்கு அறிவித்தது எது?"
    },
    {
      "resource_id": 50,
      "text": "ஸமூது (கூட்டத்தாரு)ம், ஆது (கூட்டத்தாரு)ம் திடுக்கிடச் செய்வதை (கியாம நாளைப்) பொய்ப்பித்தனர்."
    },
    {
      "resource_id": 50,
      "text": "எனவே, ஸமூது கூட்டத்தார் (அண்டம் கிடுகிடச் செய்யும்) பெரும் சப்தத்தால் அழிக்கப்பட்டனர்."
    },
    {
      "resource_id": 50,
      "text": "இன்னும், ஆது கூட்டத்தாரோ பேரொலியோடு வேகமாகச் சுழன்று அடித்த கொடுங்காற்றினால் அழிக்கப்பட்டனர்."
    },
    {
      "resource_id": 50,
      "text": "அவர்கள் மீது, அதை ஏழு இரவுகளும், எட்டுப் பகல்களும் தொடர்ந்து வீசச் செய்தான், எனவே அந்த சமூகத்தினரை, அடியுடன் சாய்ந்துவிட்ட ஈச்சமரங்களைப் போல் (பூமியில்) விழுந்து கிடப்பதை (அக்காலை நீர் இருந்திருந்தால்) பார்ப்பீர்."
    },
    {
      "resource_id": 50,
      "text": "ஆகவே, அவர்களில் எஞ்சிய எவரையும் நீர் காண்கிறீரா?"
    },
    {
      "resource_id": 50,
      "text": "அன்றியும் ஃபிர்அவ்னும், அவனுக்கு முன் இருந்தோரும் தலை கீழாய்ப்புரட்டப்பட்ட ஊராரும், (மறுமையை மறுத்து) பாவங்களைச் செய்து வந்தனர்."
    },
    {
      "resource_id": 50,
      "text": "அதனால், அவர்கள் தம் இறைவனின் தூதருக்கு மாறு செய்தனர், ஆதலால் அவன் அவர்களைப் பலமான பிடியாகப் பிடித்துக் கொண்டான்."
    },
    {
      "resource_id": 50,
      "text": "தண்ணீர் பொங்கிய போது நிச்சயமாக நாம் உங்களைக் கப்பலில் ஏற்றி(க் காப்பாற்றி)னோம்."
    },
    {
      "resource_id": 50,
      "text": "அதை உங்களுக்கு நினைவூட்டும் ஒரு படிப்பினையாக்குவதற்கும், பேணிக்காக்கும் செவி (அதை நினைவில் ஞாபகத்தில் வைத்து)ப் பேணிக்கொள்வதற்கும் (ஆக அவ்வாறு செய்தோம்)."
    },
    {
      "resource_id": 50,
      "text": "எனவே, ஸூரில் (எக்காளத்தில்) ஊதல் ஒருமுறை ஊதப்படும் போது:"
    },
    {
      "resource_id": 50,
      "text": "இன்னும் பூமியும் மலைகளும் தூக்கி (எறியப்பட்டு) பின்னர் ஒன்றோடு ஒன்று மோதி அவையிரண்டும் ஒரே தூளாக ஆக்கப்பட்டால் -"
    },
    {
      "resource_id": 50,
      "text": "அந்த நாளில் தாம் நிகழ வேண்டிய (மாபெரும் சம்பவம்) நிகழும்."
    },
    {
      "resource_id": 50,
      "text": "வானமும் பிளந்து, அன்னாளில் அது அடியோடு தன் சக்தியை இழந்து விடும்."
    },
    {
      "resource_id": 50,
      "text": "இன்னும் மலக்குகள் அதன் கோடியிலிருப்பார்கள், அன்றியும், அந்நாளில் உம்முடைய இறைவனின் அர்ஷை (வானவர்) எட்டுப்பேர் தம் மேல் சுமந்திருப்பார்கள்."
    },
    {
      "resource_id": 50,
      "text": "(மானிடர்களே!) அந்நாளில் நீங்கள் (இறைவன் முன்) கொண்டுபோகப்படுவீர்கள், மறைவான உங்களுடைய எந்த விஷயமும் அவனுக்கு மறைந்து விடாது."
    },
    {
      "resource_id": 50,
      "text": "ஆகவே, எவருடைய பட்டோலை அவருடைய வலக்கையில் கொடுக்கப்படுமோ, அவர் (மகிழ்வுடன்), \"இதோ! என் பட்டோலையைப் படியுங்கள்\" எனக் கூறுவார்."
    },
    {
      "resource_id": 50,
      "text": "\"நிச்சயமாக, நாம் உன்னுடைய கேள்வி கணக்கை, திட்டமாக சந்திப்பேன் என்று எண்ணியே இருந்தேன்.\""
    },
    { "resource_id": 50, "text": "ஆகவே, அவர் திருப்தியான சுக வாழ்க்கையில் -" },
    { "resource_id": 50, "text": "உயர்ந்த சுவர்க்கத்தில் இருப்பார்." },
    {
      "resource_id": 50,
      "text": "அதன் கனி(வகை)கள் (கைக்கு எட்டியதாக) சமீபத்திருக்கும்."
    },
    {
      "resource_id": 50,
      "text": "\"சென்று போன நாட்களில் நீங்கள் முற்படுத்தி(யனுப்பி)ய (நல்ல அமல்களின்) காரணத்தால், நீங்கள் இப்போது மகிழ்வோடு புசியுங்கள்; இன்னும் பருகுங்கள்\" (என அவர்களுக்குக் கூறப்படும்)."
    },
    {
      "resource_id": 50,
      "text": "ஆனால் எவனுடைய பட்டோலை அவனுடைய இடக்கையில் கொடுக்கப்படுமோ அவன் கூறுவான்; \"என்னுடைய பட்டோலை எனக்குக் கொடுக்கப்படாமல் இருந்திருக்க வேண்டுமே!"
    },
    {
      "resource_id": 50,
      "text": "\"அன்றியும், என் கேள்வி கணக்கு என்ன என்பதை நான் அறியவில்லையே-"
    },
    {
      "resource_id": 50,
      "text": "\"(நான் இறந்த போதே) இது முற்றிலும் முடிந்திருக்கக் கூடாதா?"
    },
    { "resource_id": 50, "text": "\"என் செல்வம் எனக்குப் பயன்படவில்லையே!" },
    {
      "resource_id": 50,
      "text": "\"என் செல்வாக்கும் அதிகாரமும் என்னை விட்டு அழிந்து விட்டதே!\" (என்று அரற்றுவான்)."
    },
    {
      "resource_id": 50,
      "text": "\"(அப்போது) அவனைப் பிடித்து, பிறகு அவனுக்கு அரிகண்டமும் (விலங்கும்) மாட்டுங்கள்.\""
    },
    { "resource_id": 50, "text": "\"பின், அவனை நரகத்தில் தள்ளுங்கள்." },
    {
      "resource_id": 50,
      "text": "\"பின்னர், எழுபது முழ நீளமுள்ள சங்கிலியால் அவனைக் கட்டுங்கள்\" (என்று உத்தரவிடப்படும்)."
    },
    {
      "resource_id": 50,
      "text": "\"நிச்சயமாக அவன் மகத்துவமிக்க அல்லாஹ்வின் மீது ஈமான் கொள்ளாதிருந்தான்.\""
    },
    {
      "resource_id": 50,
      "text": "\"அன்றியும், அவன் ஏழைகளுக்கு(த் தானும் உணவளிக்கவில்லை, பிறரையும்) உணவளிக்கத் தூண்டவில்லை.\""
    },
    {
      "resource_id": 50,
      "text": "\"எனவே, அவனுக்கு இன்றைய தினம் இங்கே (அனுதாபப்படும்) எந்த நண்பனும் இல்லை.\""
    },
    {
      "resource_id": 50,
      "text": "\"சீழ் நீரைத் தவிர, அவனுக்கு வேறு எந்த உணவுமில்லை.\""
    },
    {
      "resource_id": 50,
      "text": "\"குற்றவாளிகளைத் தவிர, வேறு எவரும் அதைப் புசியார்.\""
    },
    {
      "resource_id": 50,
      "text": "ஆகவே, நீங்கள் பார்ப்பவற்றின் மீதும் சத்தியம் செய்கிறேன்."
    },
    {
      "resource_id": 50,
      "text": "நீங்கள் பார்க்காதவற்றின் மீதும், (சத்தியம் செய்கிறேன்.)"
    },
    {
      "resource_id": 50,
      "text": "நிச்சயமாக, இது (நாம் அருளியவாறு ஓதி வரும்) கண்ணியமிக்க தூதரின் சொல்லாகும்."
    },
    {
      "resource_id": 50,
      "text": "இது ஒரு கவிஞனின் சொல்லன்று (எனினும்) நீங்கள் மிகவும் சொற்பமாகவே நம்புகிறீர்கள்."
    },
    {
      "resource_id": 50,
      "text": "(இது) ஒரு குறிகாரனின் சொல்லுமன்று (எனினும்) நீங்கள் சொற்பமாகவே (இதை நினைந்து) நல்லறிவு பெறுகிறீர்கள்."
    },
    {
      "resource_id": 50,
      "text": "அகிலத்தாருக்கெல்லாம் இறைவனிடமிருந்து (இது) இறக்கியருளப்பட்டதாகும்."
    },
    {
      "resource_id": 50,
      "text": "அன்றியும், நம்மீது சொற்களில் சிலவற்றை இட்டுக் கட்டிக் கூறியிருப்பாரானால் -"
    },
    {
      "resource_id": 50,
      "text": "அவருடைய வலக்கையை நாம் பற்றிப் பிடித்துக் கொண்டு-"
    },
    {
      "resource_id": 50,
      "text": "பின்னர், அவருடைய நாடி நரம்பை நாம் தரித்திருப்போம்."
    },
    {
      "resource_id": 50,
      "text": "அன்றியும், உங்களில் எவரும் (நாம்) அ(வ்வாறு செய்வ)தைத் தடுப்பவர்களில்லை."
    },
    {
      "resource_id": 50,
      "text": "ஆகவே, நிச்சயமாக அது (குர்ஆன்) பயபக்தியுடையவர்களுக்கு நல்லுபதேசமாகும்."
    },
    {
      "resource_id": 50,
      "text": "ஆயினும், (அதைப்) பொய்ப்பிப்பவர்களும் உங்களில் இருக்கின்றார்கள் என்பதை நிச்சயமாக நாம் அறிவோம்."
    },
    {
      "resource_id": 50,
      "text": "அன்றியும், நிச்சயமாக அது காஃபிர்களுக்கு கைசேதமாக இருக்கிறது."
    },
    {
      "resource_id": 50,
      "text": "மேலும், அது நிச்சயமாக உறுதியான உண்மையாகும்."
    },
    {
      "resource_id": 50,
      "text": "ஆகவே, மகத்தான உம்முடைய இறைவனின் திருப்பெயரைக் கொண்டு (துதி செய்து) தஸ்பீஹு செய்வீராக."
    }
  ],
  "meta": {
    "translation_name": "Jan Trust Foundation",
    "author_name": "Jan Trust Foundation",
    "filters": { "resource_id": 50, "chapter_number": "69" }
  }
}
