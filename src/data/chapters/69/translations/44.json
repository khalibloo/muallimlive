{
  "translations": [
    { "resource_id": 44, "text": "Cea care înconjoară!" },
    { "resource_id": 44, "text": "Ce este cea care înconjoară?" },
    {
      "resource_id": 44,
      "text": "Cum vei şti tu oare ce este cea care înconjoară?"
    },
    {
      "resource_id": 44,
      "text": "Tamudiţii şi adiţii au socotit-o pe cea care bate minciună!"
    },
    { "resource_id": 44, "text": "Tamudiţii pieriră în tunete şi fulgere." },
    {
      "resource_id": 44,
      "text": "Adiţii pieriră în vântul şuierător, năpraznic,"
    },
    {
      "resource_id": 44,
      "text": "pe care l-am dezlănţuit asupra lor şapte nopţi şi opt zile de prăpăd. Să fi văzut poporul acela trântit ca nişte găunoase buturugi de curmal!"
    },
    { "resource_id": 44, "text": "Vezi, cumva, c-ar fi rămas ceva după ei?" },
    {
      "resource_id": 44,
      "text": "Faraon şi cei care au trăit înaintea lui, precum şi cetăţile cele de-a-ndoaselea, au adus păcatul."
    },
    {
      "resource_id": 44,
      "text": "Ei nu au dat ascultare trimisului Domnului lor şi Dumnezeu i-a luat fără zăbavă."
    },
    {
      "resource_id": 44,
      "text": "Când apele s-au revărsat, v-am luat în arcă,"
    },
    {
      "resource_id": 44,
      "text": "ca să vă facem vouă din aceasta o amintire pe care urechea păstrătoare să o păstreze."
    },
    { "resource_id": 44, "text": "Când se va suna din trâmbiţă o dată," },
    {
      "resource_id": 44,
      "text": "când pământul şi munţii vor fi căraţi şi fărâmiţaţi deodată,"
    },
    {
      "resource_id": 44,
      "text": "cea care cade neapărat în Ziua aceea va cădea,"
    },
    {
      "resource_id": 44,
      "text": "iar cerul se va crăpa şi se va despica în Ziua aceea."
    },
    {
      "resource_id": 44,
      "text": "Îngerii se vor ţine de marginile lui, iar opt dintre ei vor purta Tronul Domnului în Ziua aceea."
    },
    {
      "resource_id": 44,
      "text": "În Ziua aceea veţi fi întorşi pe toate părţile şi nici o taină de-a voastră nu va rămâne ascunsă."
    },
    {
      "resource_id": 44,
      "text": "Celui ce i se va da cartea sa în mâna dreaptă va spune: “Iată, citiţi cartea mea!"
    },
    { "resource_id": 44, "text": "Îmi închipui că îmi voi găsi socoteala!”" },
    { "resource_id": 44, "text": "El va avea un trai plăcut" },
    { "resource_id": 44, "text": "într-o Grădină prea-înaltă," },
    { "resource_id": 44, "text": "cu roade de cules la îndemână." },
    {
      "resource_id": 44,
      "text": "“Mâncaţi şi beţi în pace ca răsplată a ceea ce aţi săvârşit în zilele duse.”"
    },
    {
      "resource_id": 44,
      "text": "Celui ce i se va da cartea sa în mâna stângă va spune: “Vai mie! Ce bine ar fi fost de nu mi s-ar fi dat cartea"
    },
    { "resource_id": 44, "text": "şi nu mi-aş fi ştiut socoteala!" },
    {
      "resource_id": 44,
      "text": "Vai! Ce bine era de-ar fi fost săvârşitoare (moartea)!"
    },
    { "resource_id": 44, "text": "Averea la nimic nu mi-a slujit" },
    { "resource_id": 44, "text": "şi puterea mi-a pierit!”" },
    { "resource_id": 44, "text": "“Luaţi-l şi înjugaţi-l!" },
    { "resource_id": 44, "text": "Aruncaţi-l în Iad!" },
    {
      "resource_id": 44,
      "text": "Legaţi-l apoi cu un lanţ de şaptezeci de coţi.”"
    },
    { "resource_id": 44, "text": "El nu credea în Dumnezeu cel Mare" },
    {
      "resource_id": 44,
      "text": "şi nu îndemna pe nimeni să ospăteze sărmanul."
    },
    {
      "resource_id": 44,
      "text": "Astăzi, nu mai are nici un prieten apropiat,"
    },
    { "resource_id": 44, "text": "nici mâncare afară de ghislin" },
    { "resource_id": 44, "text": "pe care o mănâncă numai păcătoşii." },
    { "resource_id": 44, "text": "Ba nu! Jur pe ceea ce vedeţi" },
    { "resource_id": 44, "text": "şi pe ceea ce nu vedeţi!" },
    { "resource_id": 44, "text": "Acestea sunt spusele unui trimis cinstit," },
    {
      "resource_id": 44,
      "text": "şi nu sunt spusele unui poet — atât de puţin credeţi!"
    },
    {
      "resource_id": 44,
      "text": "şi nici ale unui prezicător — atât de puţin cugetaţi!"
    },
    { "resource_id": 44, "text": "Ci este o Pogorâre de la Domnul lumilor!" },
    {
      "resource_id": 44,
      "text": "Dacă acesta ar fi făcut născociri asupra Noastră,"
    },
    { "resource_id": 44, "text": "l-am fi apucat cu mâna dreaptă," },
    { "resource_id": 44, "text": "apoi i-am fi tăiat vena gâtului" },
    {
      "resource_id": 44,
      "text": "şi nici unul dintre voi nu ne-ar fi putut sta în cale!"
    },
    {
      "resource_id": 44,
      "text": "Aceasta este drept amintire celor temători,"
    },
    {
      "resource_id": 44,
      "text": "însă Noi ştim că unii dintre voi o socotesc minciună!"
    },
    { "resource_id": 44, "text": "Ea este tânguire celor tăgăduitori!" },
    { "resource_id": 44, "text": "Acesta este Adevărul cel adevărat!" },
    { "resource_id": 44, "text": "Preamăreşte Numele Domnului tău cel Mare!" }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "69" }
  }
}
