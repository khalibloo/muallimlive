{
  "translations": [
    { "resource_id": 237, "text": "Неизбежното!" },
    { "resource_id": 237, "text": "Какво е Неизбежното?" },
    { "resource_id": 237, "text": "И откъде да знаеш ти какво е Неизбежното?" },
    {
      "resource_id": 237,
      "text": "Самудяните и адитите взеха за лъжа Бедствието."
    },
    { "resource_id": 237, "text": "Самудяните бяха погубени от Вика." },
    {
      "resource_id": 237,
      "text": "А адитите бяха погубени от бушуващ леден вихър."
    },
    {
      "resource_id": 237,
      "text": "Накара го Той да вилнее срещу тях седем нощи и осем дни поред, и виждаш там хората покосени, сякаш са стволове на повалени палми."
    },
    { "resource_id": 237, "text": "И нима виждаш някой останал от тях?" },
    {
      "resource_id": 237,
      "text": "И Фараонът, и онези преди него, и сринатите [селища на Лут] вършеха грях."
    },
    {
      "resource_id": 237,
      "text": "И се възпротивиха на пратеника от своя Господ, затова Той с мощ ги сграбчи."
    },
    {
      "resource_id": 237,
      "text": "Когато водата преля, Ние ви понесохме в плаващия Ковчег,"
    },
    {
      "resource_id": 237,
      "text": "за да го сторим поука за вас и да го запомнят помнещи уши."
    },
    { "resource_id": 237, "text": "И когато се протръби с Рога първия път," },
    {
      "resource_id": 237,
      "text": "и бъдат вдигнати земята и планините, и бъдат натрошени с един удар,"
    },
    { "resource_id": 237, "text": "тогава ще се случи Събитието." },
    {
      "resource_id": 237,
      "text": "И ще се разцепи небето, и ще бъде слабо в този Ден."
    },
    {
      "resource_id": 237,
      "text": "И ангелите ще са по краищата му. В този Ден осмина [от тях] ще носят Трона на твоя Господ."
    },
    {
      "resource_id": 237,
      "text": "В този Ден ще бъдете изправени [пред Аллах]. Не ще бъде скрита и една ваша тайна."
    },
    {
      "resource_id": 237,
      "text": "И онзи, чиято книга му се даде в десницата, ще каже: “Ето ви, прочетете моята книга!"
    },
    {
      "resource_id": 237,
      "text": "Предполагах, че ще получа своята равносметка.”"
    },
    { "resource_id": 237, "text": "И ще живее в доволство" },
    { "resource_id": 237, "text": "сред въздигната Градина." },
    { "resource_id": 237, "text": "Плодовете й ще са сведени." },
    {
      "resource_id": 237,
      "text": "Яжте и пийте със здраве за онова, което сте вършили преди, в отминалите дни!"
    },
    {
      "resource_id": 237,
      "text": "А онзи, чиято книга му се даде в левицата, ще каже: “О, да не ми бе давана моята книга"
    },
    {
      "resource_id": 237,
      "text": "и да не бях узнал каква е моята равносметка!"
    },
    { "resource_id": 237, "text": "О, да бе приключило всичко [със смъртта]!" },
    { "resource_id": 237, "text": "Не ме избави моето богатство." },
    { "resource_id": 237, "text": "Пропадна моята власт.”" },
    { "resource_id": 237, "text": "Хванете го и го оковете!" },
    { "resource_id": 237, "text": "После в Ада го горете!" },
    {
      "resource_id": 237,
      "text": "После го нанижете на верига, дълга седемдесет лакти!"
    },
    { "resource_id": 237, "text": "Не повярва той в Аллах, Превеликия." },
    {
      "resource_id": 237,
      "text": "И не подканваше да бъде нахранен нуждаещият се,"
    },
    { "resource_id": 237, "text": "затова Днес няма тук за него  ближен," },
    { "resource_id": 237, "text": "нито храна освен кръв и гной." },
    { "resource_id": 237, "text": "Ядат я само грешниците.”" },
    { "resource_id": 237, "text": "Ала не! Кълна се в това, което съзирате" },
    { "resource_id": 237, "text": "и в това, което не съзирате," },
    { "resource_id": 237, "text": "наистина то е слово на достоен Пратеник," },
    {
      "resource_id": 237,
      "text": "а не е слово на поет. Но вие малко вярвате."
    },
    {
      "resource_id": 237,
      "text": "И не е слово на гадател. Ала малко се поучавате."
    },
    { "resource_id": 237, "text": "Низпослание от Господа на световете." },
    { "resource_id": 237, "text": "И ако той Ни приписваше някакви слова," },
    { "resource_id": 237, "text": "щяхме да го сграбчим с Десницата," },
    { "resource_id": 237, "text": "после да му прережем аортата." },
    { "resource_id": 237, "text": "И никой сред вас не ще Ни възпре от това." },
    { "resource_id": 237, "text": "То е напомняне за богобоязливите." },
    { "resource_id": 237, "text": "И добре знаем, че сред вас има отричащи." },
    { "resource_id": 237, "text": "То е скръб за неверниците." },
    { "resource_id": 237, "text": "То е достоверната истина." },
    {
      "resource_id": 237,
      "text": "Затова прославяй името на твоя Господ, Превеликия!"
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "69" }
  }
}
