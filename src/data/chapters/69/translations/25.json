{
  "translations": [
    { "resource_id": 25, "text": "Čas obistinjenja," },
    { "resource_id": 25, "text": "šta je Čas obistinjenja?" },
    { "resource_id": 25, "text": "I šta ti znaš šta je Čas obistinjenja?!" },
    { "resource_id": 25, "text": "Semud i Ad zastrašujući Udar su poricali," },
    { "resource_id": 25, "text": "pa je Semud uništen povikom strahovitim," },
    { "resource_id": 25, "text": "a Ad uništen vjetrom ledenim, silovitim." },
    {
      "resource_id": 25,
      "text": "Njemu je On vlast nad njima sedam noći i osam dana uzastopnih bio prepustio, pa si u njima ljude povaljane kao šuplja palmina debla vidio,"
    },
    { "resource_id": 25, "text": "i vidiš li da je iko od njih ostao?" },
    {
      "resource_id": 25,
      "text": "A faraon, i oni prije njega, i prevrnuta naselja grijehe činiše,"
    },
    {
      "resource_id": 25,
      "text": "pa su bili neposlušni poslaniku Gospodara svoga, pa ih je On dohvatio žestokom kaznom."
    },
    {
      "resource_id": 25,
      "text": "Mi smo vas, kad je voda preplavila sve, u lađi nosili,"
    },
    {
      "resource_id": 25,
      "text": "da vam je poukom učinimo i da to od zaborava sačuva uho koje pamti."
    },
    { "resource_id": 25, "text": "A kad jednom u rog bude puhnuto," },
    {
      "resource_id": 25,
      "text": "pa Zemlja i brda budu dignuta i od jednog udara zdrobljena,"
    },
    { "resource_id": 25, "text": "taj dan će se Događaj strahoviti dogoditi," },
    {
      "resource_id": 25,
      "text": "i nebo će se razdvojiti - tada će labavo biti."
    },
    {
      "resource_id": 25,
      "text": "I meleci će na krajevima njegovim stajati, a Arš Gospodara tvoga će taj dan iznad njih osmerica držati."
    },
    {
      "resource_id": 25,
      "text": "Taj dan izloženi bit ćete, i nijedna tajna vaša neće skrivena ostati."
    },
    {
      "resource_id": 25,
      "text": "Onaj kome se knjiga njegova u desnu ruku njegovu da, reći će: \"Evo vam, čitajte knjigu moju,"
    },
    {
      "resource_id": 25,
      "text": "ja sam zbilja i mislio da ću račun svoj polagati.\""
    },
    { "resource_id": 25, "text": "I on će biti u životu zadovoljan," },
    { "resource_id": 25, "text": "u Džennetu visokom," },
    { "resource_id": 25, "text": "čiji će plodovi nadohvat ruke biti." },
    {
      "resource_id": 25,
      "text": "\"Jedite i pijte radosni, za ono što ste u danima minulim zaradili!\""
    },
    {
      "resource_id": 25,
      "text": "A onaj kome se knjiga da u lijevu ruku njegovu, reći će: \"Kamo sreće da mi knjiga moja ni data nije"
    },
    { "resource_id": 25, "text": "i da ni saznao nisam za obračun svoj!" },
    { "resource_id": 25, "text": "Kamo sreće da me je smrt dokrajčila," },
    { "resource_id": 25, "text": "imetak moj mi nije od koristi," },
    { "resource_id": 25, "text": "snage moje nema više!\"" },
    { "resource_id": 25, "text": "\"Zgrabite ga i u okove okujte," },
    { "resource_id": 25, "text": "zatim ga samo u vatri pržite," },
    {
      "resource_id": 25,
      "text": "a onda ga u sindžire sedamdeset lakata duge vežite;"
    },
    { "resource_id": 25, "text": "zaista, on u Allaha Velikog nije vjerovao" },
    { "resource_id": 25, "text": "i da se nahrani nevoljnik nije podsticao," },
    { "resource_id": 25, "text": "zato on ovdje danas nema prisna prijatelja" },
    { "resource_id": 25, "text": "ni drugog jela osim smrdljive kapljevine" },
    { "resource_id": 25, "text": "koju će samo nevjernici jesti.\"" },
    { "resource_id": 25, "text": "A Ja se kunem onim što vidite" },
    { "resource_id": 25, "text": "i onim što ne vidite," },
    {
      "resource_id": 25,
      "text": "on - Kur'an, doista, je govor objavljen plemenitom Poslaniku,"
    },
    {
      "resource_id": 25,
      "text": "a nije govor nikakva pjesnika - kako vi malo vjerujete!"
    },
    {
      "resource_id": 25,
      "text": "I nisu riječi nikakva proroka - kako vi malo razmišljate!"
    },
    { "resource_id": 25, "text": "Objava je on od Gospodara svjetova!" },
    {
      "resource_id": 25,
      "text": "A da je on o Nama kojekakve riječi iznosio,"
    },
    { "resource_id": 25, "text": "Mi bismo ga desnicom dohvatili," },
    { "resource_id": 25, "text": "a onda mu žilu kucavicu presjekli," },
    {
      "resource_id": 25,
      "text": "i niko ga između vas ne bi mogao od toga odbraniti."
    },
    { "resource_id": 25, "text": "Zaista je on opomena bogobojaznima," },
    {
      "resource_id": 25,
      "text": "a Mi sigurno znamo da će među vama poricatelja biti."
    },
    { "resource_id": 25, "text": "I on je zbilja jad nevjernicima," },
    { "resource_id": 25, "text": "a on je, doista, Istina sama." },
    {
      "resource_id": 25,
      "text": "I Zato ti slavi i veličaj ime Gospodara svoga, Veličanstvenoga!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "69" }
  }
}
