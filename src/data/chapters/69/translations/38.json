{
  "translations": [
    { "resource_id": 38, "text": "So phakatangkd." },
    { "resource_id": 38, "text": "Antonaa so phakatangkd?" },
    {
      "resource_id": 38,
      "text": "Na antawaa i miyakandao rka o antonaa so phakatangkd (a giyoto so bangkit)?"
    },
    {
      "resource_id": 38,
      "text": "Piyakambokhag o pagtaw a Samod, ago so pagtaw a Ad so phakatktk!"
    },
    {
      "resource_id": 38,
      "text": "Na so pagtaw a Samod, na inibinasa kiran so lalis a minitaralo!"
    },
    {
      "resource_id": 38,
      "text": "Na so pman so pagtaw a Ad, na inibinasa kiran so ndo a domadagoos, a miyakabandbands;"
    },
    {
      "resource_id": 38,
      "text": "Piyakapangarasi Niyan kiran sa miyakapito ka gagawii, go miyakawalo ka dawndaw sa da mapta, na khaylaing ka so pagtaw roo a khipakakklit, lagid oba siran manga itado a korma a miyanga o othang!"
    },
    {
      "resource_id": 38,
      "text": "Na ba adn a khaylaing ka kiran a malalamba?"
    },
    {
      "resource_id": 38,
      "text": "Na siyogok o Pir´awn, ago so miyaonaan iyan, ago so taw sa Mo´tafikah so dosa;"
    },
    {
      "resource_id": 38,
      "text": "Go siyangka iran so sogo o Kadnan iran, na siniksa Iyan siran sa siksa a maylot."
    },
    {
      "resource_id": 38,
      "text": "Mataan! a Skami na kagiya a lomapay so ig na riyoran Ami skano ko kapal,"
    },
    {
      "resource_id": 38,
      "text": "Kaan Ami rkano oto mabaloy a pananadm, go adn man´g skaniyan o tangila a pphamamakin´g."
    },
    {
      "resource_id": 38,
      "text": "Na amay ka iyopn so sanggakala sa kaiyop a makaysa,"
    },
    {
      "resource_id": 38,
      "text": "Go madiyongkat so lopa ago so manga palaw, na maropt a dowa oto sa karopt a makaysa,"
    },
    {
      "resource_id": 38,
      "text": "Na sa alongan oto na makatana so phakatana (a giyoto so bangkit)."
    },
    {
      "resource_id": 38,
      "text": "Go manga oopak so langit, na skaniyan sa alongan oto na makalmk,"
    },
    {
      "resource_id": 38,
      "text": "Go so manga malaikat na sii ko manga bagibir iyan. Na tanggongn so aras o Kadnan ka ko kaporoan iran sa alongan oto o walo (a manga malaikat);"
    },
    {
      "resource_id": 38,
      "text": "Sa alongan oto na pakadarpaan kano na da a makapagma rkano a phagma."
    },
    {
      "resource_id": 38,
      "text": "Na so mibgay ron so daptar iyan, sii ko kawanan iyan, na tharoon iyan a: \"Kowaa niyo, na batiyaa niyo so daptar akn!\""
    },
    {
      "resource_id": 38,
      "text": "\"Mataan! a sakn na miyatangkd akn a mataan! a sakn na khatmo akn so itongan rakn!\""
    },
    {
      "resource_id": 38,
      "text": "Na skaniyan na matago ko kawyagoyag a kasosoat,"
    },
    { "resource_id": 38, "text": "Sii ko sorga a maporo," },
    { "resource_id": 38, "text": "So manga onga on na manga rarani." },
    {
      "resource_id": 38,
      "text": "(Tharoon kiran:) \"Kang kano go inom kano sa kapipiya ginawa, sabap ko miniona niyo ko manga alongan a miyaypos!\""
    },
    {
      "resource_id": 38,
      "text": "Na so pman so mibgay ron so daptar iyan sii ko diwang iyan, na matharo iyan: \"Hay oba rakn bo da mibgay so daptar akn!\""
    },
    {
      "resource_id": 38,
      "text": "\"Go di akn katawan o antonaa i itongan rakn!\""
    },
    {
      "resource_id": 38,
      "text": "\"Hay oba bo skaniyan na miyabaloy a kapatay dn!\""
    },
    { "resource_id": 38, "text": "\"Daa minilinding rakn o tamok akn!\"" },
    { "resource_id": 38, "text": "\"Miyada rakn so bagr akn!,\"" },
    {
      "resource_id": 38,
      "text": "(Tharoon o Allah:) \"Kowaa niyo na sangkalii niyo skaniyan,\""
    },
    {
      "resource_id": 38,
      "text": "\"Oriyan iyan na so naraka Jahim na sombo niyo ron;\""
    },
    {
      "resource_id": 38,
      "text": "\"Oriyan iyan na so rantay a aya karawa iyan na pito polo hasta, na zokharn iyo ron!\""
    },
    {
      "resource_id": 38,
      "text": "\"Mataan! a skaniyan na aya btad iyan na di niyan paparatiyayaan so Allah a lbi a mala,\""
    },
    {
      "resource_id": 38,
      "text": "\"Go di niyan i phamiis so kapakakana ko miskin!\""
    },
    {
      "resource_id": 38,
      "text": "\"Na da a bagian iyan sa alongan nai sii a tonganay a phakaompiya on,\""
    },
    {
      "resource_id": 38,
      "text": "\"Go da a pangn´ngkn iyan a rowar ko sago o taw ko naraka,\""
    },
    {
      "resource_id": 38,
      "text": "\"Daa phakakan on inonta so manga baradosa.\""
    },
    {
      "resource_id": 38,
      "text": "Na kna, ka pzapa ako ko nganin a pkhaylay niyo,"
    },
    { "resource_id": 38, "text": "A go so nganin a di niyo pkhaylay," },
    {
      "resource_id": 38,
      "text": "Sa mataan! a skaniyan (a Qor´an) na titho a gii matharo o sogo a sslaan,"
    },
    {
      "resource_id": 38,
      "text": "Go kna a ba skaniyan katharo o pababayok, miyakayto ito a kapaparatiyaya niyo!"
    },
    {
      "resource_id": 38,
      "text": "Go kna a ba katharo a paririmar, miyakayto ito a kapphakatadm iyo."
    },
    { "resource_id": 38, "text": "Initoron a phoon ko Kadnan o manga kaadn." },
    {
      "resource_id": 38,
      "text": "Na opama ka iniangkob iyan Rkami so sabaad ko manga katharo,"
    },
    {
      "resource_id": 38,
      "text": "Na mataan a khakowa Mi skaniyan sa nggolalan ko bagr,"
    },
    {
      "resource_id": 38,
      "text": "Oriyan iyan na mataan a potoln Ami ron so ogat ko poso:"
    },
    {
      "resource_id": 38,
      "text": "Na da a pd rkano a isa bo a mamakalinding on."
    },
    {
      "resource_id": 38,
      "text": "Na mataan! a titho a pananadm a rk o khipanananggila."
    },
    {
      "resource_id": 38,
      "text": "Na mataan! a Skami na katawan Ami dn a mataan! a so sabaad rkano na piyakambokhag iran (so Qor´an)."
    },
    {
      "resource_id": 38,
      "text": "Na mataan aya! a titho a kazndit a phakatana ko miyamangongkir;"
    },
    {
      "resource_id": 38,
      "text": "Go mataan aya! a titho a bnar a matatangkd."
    },
    {
      "resource_id": 38,
      "text": "Na phoroporo on ka so ngaran o Kadnan ka a Lbi-a-mala."
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "69" }
  }
}
