{
  "translations": [
    { "resource_id": 795, "text": "ߤߋ߫ ߕߌ߯ߕߌ߯ߦߕߊ߫ ( ߘߐߛߊ߬ߓߊߟߌ )߹." },
    { "resource_id": 795, "text": "ߡߋ߬ߘߋ ߕߌ߯ߕߌ߯ߦߕߊ߫ ( ߘߐߛߊ߬ߓߊߟߌ ) ߘߌ߫؟" },
    {
      "resource_id": 795,
      "text": "ߡߎ߲߬ ߞߵߌ ߟߊߟߐ߲ߠߌ߲߫ ߕߌ߯ߕߌ߯ߦߕߊ߫ ( ߜߋ߲ߜߋ߲ߦߕߊ) ߟߊ߫."
    },
    {
      "resource_id": 795,
      "text": "ߛߊ߬ߡߎߘߊ ߟߎ߬ ߣߌ߫ ߊ߯ߘߌ ߟߎ߫ ߞߊ߬ ߖߛߎ߬ ߞߟߎ߬ߟߊ ߡߊߛߐ߬ߛߐ߬."
    },
    {
      "resource_id": 795,
      "text": "ߡߍ߲ ߦߋ߫ ߛߊ߬ߡߎ߯ߘߊ ߟߎ߬ ߘߌ߫ ߸ ߏ߬ ߟߎ߬ ߛߌߟߊߛߊ߬ߘߊ߫ (ߛߊ߬ߝߍ߬ ߞߊ߲߫) ߘߊ߲߬ߠߊߕߊ߬ߡߌ߲߬ߣߍ߲ ߠߋ߬ ߟߊ߫."
    },
    {
      "resource_id": 795,
      "text": "ߡߍ߲ ߦߋ߫ ߊ߯ߘߌ ߟߎ߬ ߘߌ߫ ߸ ߏ߬ ߟߎ߬ ߛߌߟߊߛߊ߬ ߘߊ߫ ߝߢߐ߫ ߞߊ߲߫ ߜߍߟߍ߲߫ ߝߊ߲߬ߞߊ߬ߡߊ ߟߋ߬ ߟߊ߫."
    },
    {
      "resource_id": 795,
      "text": "ߏ߬ ߟߋ ߗߋ߫ ߘߴߏ߬ ߟߎ߬ ߞߊ߲ߡߊ߬ ߛߎ߫ ߥߐߙߐ߲ߥߌ߬ߟߊ߬ ߣߌ߫ ߕߟߋ߬ ߛߋߦߌ߲߫ ߞߘߐ߫ ߝߙߍߕߍߕߍ߫ ، ߝߏ߫ ߌ ߘߌ߫ ߡߌ߬ߙߌ߲߬ߘߌ ߓߋ߬ߓߋ߬ߣߍ߲ ߦߋ߫ ߝߢߐ ߘߐ߫ ߸ ߦߏ߫ ߕߡߊߙߏ߫ ߜߎ߲ ߠߎ߬ ߟߊߥߟߏߥߟߏߣߍ߲ ߠߎ߫ ߟߋ߬."
    },
    { "resource_id": 795, "text": "ߦߊ߯ߟߊ߫ ߌ ߞߵߊ߬ߟߋ߬ ߏ߬ ߟߎ߫ ߕߐ߬ ߦߋ߫ ߓߊ߬؟." },
    {
      "resource_id": 795,
      "text": "ߝߋߙߊߥߎ߲߫ ߸ ߊ߬ ߣߴߊ߬ ߢߍߓߊ߮ ߟߎ߬ ߣߌ߫ ߘߎ߰ߦߟߍߡߊ߲ ߘߏ߲߬ߞߏ ߟߎ߫ ߣߊ߬ ߘߊ߫ ߝߎ߬ߕߎ߲߬ߕߌ߬ ߞߏ ߟߎ߬ ߘߌ߫."
    },
    {
      "resource_id": 795,
      "text": "ߏ߬ ߟߎ߫ ߞߵߊ߬ߟߎ߫ ߡߊ߰ߙߌ ߟߊ߫ ߞߋߟߊ ߛߐ߬ߛߐ߬ ، ߏ߬ ߝߣߊ߫ ߞߵߊ߬ߟߎ߬ ߕߍ߯ߕߊ߬ ߕߍ߯ߕߊߟߌ ߥߓߊ߬ ߞߏ߬ ߞߍ ߟߊ߫."
    },
    {
      "resource_id": 795,
      "text": "ߒ߬ߓߎ߬ ߞߏ߬ߣߌ߲߬ ߸ ߖߌ ߘߊ߲߬ߠߊߕߊ߬ߡߌ߲߬ߣߍ߲ ߞߊ߬ ߝߐ߬ߝߐ ߓߐ߫ ߸ ߊ߲ ߞߵߊߟߎ߫ ߕߊ߬ ߞߎߟߎ߲ ߘߐ߫."
    },
    {
      "resource_id": 795,
      "text": "ߛߴߊ߲ ߘߴߏ߬ ߞߍ߫ ߊߟߎ߫ ߦߋ߫ ߕߊ߰ߛߌ߬ ߞߏ߫ ߘߌ߫ ߸ ߊ߬ ߣߌ߫ ߛߊ߫ ߕߟߏ߫ ߕߊ߲߬ߞߊ߬ߟߌ߬ߟߊ ߘߴߊ߬ ߕߊ߲߬ߞߊ߬."
    },
    {
      "resource_id": 795,
      "text": "ߒ߬ߓߊ߬ ߣߌ߫ ߓߘߎ ߝߍ߫ ߘߊ߫ ߕߎ߬ߡߊ ߡߍ߲ ߸ ߝߍߟߌ߫ ߞߏ߫ ߞߋߟߋ߲߫ ߔߋ߫ ߟߊ߫."
    },
    {
      "resource_id": 795,
      "text": "ߊ߬ ߣߌ߫ ߞߊ߬ ߘߎ߱ ߣߌ߫ ߞߎ߬ߙߎ ߟߎ߫ ߕߊ߬ ߢߍ߲ߞߍߘߍ߲߫ ߸ ߞߵߊ߬ߟߎ߬ ߡߐߢߐ߲ߞߐ߫ ߡߐߢߐ߲ߞߐߟߌ߫ ߞߋߟߋ߲߫ ߔߋ߫ ߘߌ߫."
    },
    { "resource_id": 795, "text": "ߒ߬ߓߊ߬ ߏ߬ ߟߏ߲ ߠߋ߬ ߸ ߞߏ߫ ߞߍߕߊ ߘߌ߫ ߞߍ߫." },
    {
      "resource_id": 795,
      "text": "ߊ߬ ߣߌ߫ ߛߊ߲ ߘߌ߫ ߝߙߊ߫ ߝߊߥߎ߲߫ ، ߊ߬ ߝߙߊ߫ ߘߌߡߊ߲߫ ߠߋ߬ ߏ߬ ߟߏ߲ ߘߋ߬."
    },
    {
      "resource_id": 795,
      "text": "ߡߟߍ߬ߞߊ ߟߎ߬ ߘߌ߫ ߞߍ߫ ߊ߬ ߝߊ߲߭ ߠߎ߬ ߘߐ߫ ، ߊ߬ߟߎ߫ ߛߌ߰ ߛߋߦߌ߲߫ ߘߴߌ ߡߊ߰ߙߌ ߟߊ߫ ߛߍ߬ߡߍ ߕߵߊ߬ߟߎ߫ ߞߎ߲߬ߘߐ߫ ߏ߬ ߟߏ߲."
    },
    {
      "resource_id": 795,
      "text": "ߏ߬ ߟߏ߲ ߸ ߊߟߎ߫ ߘߌ߫ ߛߙߊߓߐ߫ ߜߍ ߘߐ߫ ߥߛߊߞߙߊ߫ ، ߊߟߎ߫ ߟߊ߫ ߞߏ߫ ߛߌ߫ ߕߍ߫ ߕߏ߫ ߘߏ߲߰ ߘߐ߫."
    },
    {
      "resource_id": 795,
      "text": "ߒ߬ߓߊ߬ ߣߌ߫ ߡߍ߲ ߠߊ߫ ߟߍߙߊ ߘߌ߫ ߘߴߊ߬ ߡߵߊ߬ ߞߌߣߌ߲ ߝߍ߬ ߛߊ߫ ߸ ߏ߬ ߘߴߊ߬ ߝߐ߫ ߞߏ߫ ߊߟߎ߫ ߣߊ߬ ߒ ߠߊ߫ ߟߍߙߊ ߞߊ߬ߙߊ߲߬ ߞߟߋ߫."
    },
    {
      "resource_id": 795,
      "text": "ߖߊ߯ߕߋ߬ ߸ ߒߠߋ ( ߕߎ߲߬ ) ߞߵߊ߬ ߖߌ߰ ߸ ߒ ߞߏ߫ ߒ ߘߌ߫ ߒ ߠߊ߫ ߖߊ߬ߕߋ߬ߓߐ ( ߣߌ߲߬ ) ߓߍ߲߬ߢߐ߲߰ߦߊ߬ ߖߐ߫."
    },
    {
      "resource_id": 795,
      "text": "ߒ߬ߓߊ߬ ߏ߬ ߕߌ߱ ߦߋ߫ ߘߌ߬ߢߍ߬ߡߊ߬ ߓߊߟߏ߫ ߦߟߌߡߊ߫ ߟߋ߬ ߘߐ߫."
    },
    { "resource_id": 795, "text": "ߣߊߞߐ߫ ߞߘߐߕߊ߬ߣߍ߲ ߘߐ߫." },
    { "resource_id": 795, "text": "ߏ߬ ߦߙߌߘߋ߲ ߠߎ߬ ߞߊߘߌ߫ ߟߊ߫ ߘߎ߲߬ߘߊ ߟߋ߬ ߟߊ߫." },
    {
      "resource_id": 795,
      "text": "ߞߏ߫ ߊߟߎ߫ ߘߊߥߎ߲ߠߌ߲ ߞߍ߫ ߞߵߊߟߎ߫ ߡߌ߲߬ ߣߐ߰ߦߊ ߘߐ߫ ߸ ߞߊ߬ߡߊߛߐ߬ߘߐ߲߬ ߊߟߎ߫ ߟߊ߫ ߓߊ߯ߙߊ߫ ߞߍߣߍ߲ ߠߎ߫ ߝߍ߬ ߟߏ߲߫ ߕߊ߬ߡߌ߲߬ߣߍ߲ ߠߎ߬ ߘߐ߫."
    },
    {
      "resource_id": 795,
      "text": "ߒ߬ߓߊ߬ ߣߌ߫ ߡߍ߲ ߠߋ߬ ߟߊ߫ ߟߍߙߊ ߘߌ߫ ߘߴߊ߬ ߡߵߊ߬ ߡߊ߬ߙߊ߲ ߝߍ߬ ߛߊ߫ ߸ ߏ߬ ߘߴߊ߬ ߝߐ߫ ߞߏ߫ ߥߊߦߌߞߊ߬ ߸ ߥߟߊߞߏ߫ ߒ ߠߊ߫ ߟߍߙߊ ߕߎ߲߬ ߞߊߣߊ߬ ߘߌ߫ ߒ ߡߊ߬."
    },
    {
      "resource_id": 795,
      "text": "ߊ߬ ߣߌ߫ ߒ ߕߎ߲߬ ߞߊߣߵߊ߬ ߟߐ߲߫ ߡߍ߲ ߦߋ߫ ߒ ߠߊ߫ ߖߊ߬ߕߋ߬ߓߐ ߘߌ߫."
    },
    { "resource_id": 795, "text": "ߥߟߊߞߏ߫ ߛߊ߬ߦߊ ߕߘߍ߬ ߦߋ߫ ߕߏ߫ ߊ߬ ߡߊ߬ ߛߍߣߍ߲߬." },
    {
      "resource_id": 795,
      "text": "ߒ ߠߊ߫ ߣߊ߲߬ߝߟߏ ߡߊ߫ ߝߏߦߌ߫ ߢߊ߬ ߒ ߡߊ߬ ߡߎ߬ߕߎ߲߬."
    },
    { "resource_id": 795, "text": "ߘߊ߬ߟߎ ߓߍ߯ ߓߘߊ߫ ߕߌߢߍ߫ ߒ ߡߊ߬." },
    { "resource_id": 795, "text": "ߞߏ߫ ߊߟߎ߫ ߦߴߏ߬ ߡߌ߬ߘߊ߫ ߞߵߊ߬ ߞߏߟߏ߲ߜߊ߲ߧߊ߫." },
    { "resource_id": 795, "text": "ߊߟߎ߫ ߓߊ߲߫ ߞߵߊ߬ ߟߊߘߏ߲߬ ߥߋ߲߯ߓߋ ߘߐ߫." },
    {
      "resource_id": 795,
      "text": "ߊߟߎ߫ ߓߊ߲߫ ߞߵߊ߬ ߟߊߘߏ߲߬ ߖߟߐ߬ߞߐ߫ ߘߐ߫ ߸ ߡߍ߲ ߖߊ߲߬ߧߊ ߦߋ߫ ߣߐ߲߬ߞߐ߲ ߢߊ߫ ߓߌߥߐߙߐ߲ߥߌ߬ߟߊ߬ ߘߌ߫."
    },
    { "resource_id": 795, "text": "ߓߊߏ߬ ߊ߬ ߕߘߍ߬ ߡߊ߫ ߘߍ߲߬ߞߣߍ߬ߦߴߊߟߓߊ߫ ߡߊ߬." },
    {
      "resource_id": 795,
      "text": "ߊ߬ ߘߏ߲߬ ߕߎ߲߬ ߕߍ߫ ߘߐ߬ߛߎ߬ߟߌ߫ ߞߍ߫ ߟߊ߫ ߘߐ߰ߕߐ ߘߡߊߢߌߣߌ߲ ߡߊ߬."
    },
    {
      "resource_id": 795,
      "text": "ߏ߬ ߘߐ߫ ߸ ߓߊߘߋ߲ߡߊ߫ ߛߎߘߎ߲߫ ߕߍ߫ ߊ߬ ߟߊ߫ ߦߊ߲߬ ߓߌ߬."
    },
    {
      "resource_id": 795,
      "text": "ߛߎ߬ߡߊ߲߬ ߝߣߊ߫ ߕߍ߫ ߝߏ߫ ߡߍ߲ ߓߐߣߍ߲߫ ߖߋ߬ߟߌ߬ ߞߐߟߐ߲ߞߐߟߐ߲ ߘߐ߫."
    },
    {
      "resource_id": 795,
      "text": "ߡߐ߰ ߛߌ߫ ߘߏ߲߬ ߕߴߏ߬ ߘߊߥߎ߲߫ ߝߎ߬ߕߎ߲߬ߕߌ߬ߟߊ ߟߎ߬ ߞߐ߫."
    },
    {
      "resource_id": 795,
      "text": "ߍ߲߬ߍ߲ߍ߲߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߊߟߎ߫ ߦߋߟߌ߫ ߞߏ ߟߎ߬ ߟߊ߫."
    },
    { "resource_id": 795, "text": "ߊ߬ ߣߴߊߟߎ߫ ߦߋߓߊߟߌߦߊ߫ ߞߏ ߟߎ߬ ߟߊ߫." },
    {
      "resource_id": 795,
      "text": "ߒ ߞߏ߫ ߖߊ߯ߕߋ߬ ߸ ‹ ߞߎ߬ߙߊ߬ߣߊ › ߦߋ߫ ߞߋߟߊߘߋ߲߫ ߞߊ߬ߡߙߊ߬ߒߞߋ ߟߊ߫ ߟߊ߬ߛߋ߬ߟߌ߬ ߞߊ߲ ߠߋ߬ ߘߌ߫."
    },
    {
      "resource_id": 795,
      "text": "ߝߋߎ߫ ߸ ߊ߬ ߕߍ߫ ߛߞߎ߬ߦߟߊ߬ ߞߎߡߊ߫ ߞߊ߲߫ ߘߌ߫ ، ߒ߬ߞߵߊߟߎ߫ ߘߍ߲߬ߞߣߍ߬ߦߊ߬ ߞߏ ߕߜߋ߫ ߟߋ߫ ߘߋ߬."
    },
    {
      "resource_id": 795,
      "text": "ߊ߬ ߘߏ߲߬ ߕߍ߫ ߓߟߏߟߊߝߍߣߍ߲ߠߊ߫ ߞߎߡߊ߫ ߞߊ߲߫ ߘߌ߫ ، ߒ߬ߞߵߊߟߎ߫ ߕߊ߰ߛߌ߬ ߞߏ ߕߜߋ߫ ߓߍ߫."
    },
    { "resource_id": 795, "text": "ߟߊ߬ߖߌ߰ߟߌ ߝߘߊߣߍ߲߫ ߖߊ߯ߓߊ ߟߎ߫ ߡߊ߰ߙߌ ߟߋ߬ ߟߊ߫." },
    {
      "resource_id": 795,
      "text": "ߣߌ߫ ‹ ߞߋߟߊ › ߕߎ߲߬ ߞߊ߬ ߞߎߡߊ ߘߏ߫ ߞߎ߲߬ߘߐߕߍ߰ ߞߵߏ߬ ߟߊ߫ ߒ߬ߠߎ߬ ߟߊ߫."
    },
    { "resource_id": 795, "text": "ߊ߲ ߕߎ߲߬ ߘߴߊ߬ ߕߍ߯ߕߊ߬ ߝߊ߲߬ߞߊ ߟߊ߫ ߏ߬ ߘߐ߫." },
    {
      "resource_id": 795,
      "text": "ߏ߬ ߞߐ߫ ߸ ߊ߲ ߕߘߍ߬ ߘߴߊ߬ ߣߊ߬ߝߏ߬ߟߏ߲߬ߓߊ ߕߍ߰ ߜߊߘߌ߫."
    },
    {
      "resource_id": 795,
      "text": "ߡߐ߰ ߛߌ߫ ߘߏ߲߬ ߕߍ߫ ߊߟߎ߫ ߘߐ߫ ߞߵߏ߬ ߞߎ߬ߡߊ߲߬ߘߌ߫ ߊ߬ ߡߊ߬."
    },
    {
      "resource_id": 795,
      "text": "‹ ߞߎ߬ߙߊ߬ߣߊ › ߘߏ߲߬ ߦߋ߫ ߕߊ߰ߛߌ߬ ߞߏ߫ ߟߋ߬ ߘߌ߫ ߝߊ߲ߕߊ߲ߞߟߊ ߟߎ߬ ߦߋ߫."
    },
    {
      "resource_id": 795,
      "text": "ߊ߲ߠߎ߫ ߘߏ߲߬ ߞߵߊ߬ ߟߐ߲߫ ߛߋߚߋ߫ ߸ ߒ ߞߏ߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߦߴߊߟߎ߫ ߘߐ߫."
    },
    {
      "resource_id": 795,
      "text": "ߞߏ߬ߣߵߊ߬ ߘߌߣߊ߬ ߞߍ߫ ߕߌ߲߬ߞߊ߬ߟߐ߲ ߘߌ߫ ߓߊ߲߬ߓߊ߮ ߟߎ߫ ߞߊ߲߬ ߞߟߋ߫."
    },
    { "resource_id": 795, "text": "ߓߊߏ߬ ߘߍ߲߬ߞߣߍ߬ߦߊ ߕߎ߬ߢߊ߬ ( ߞߌߛߍ ) ߟߋ߬." },
    {
      "resource_id": 795,
      "text": "ߒ߬ߓߊ߬ ߌߟߋ ߌ ߕߊ ߞߴߌ ߡߊ߰ߙߌ߬ߓߊ ߕߐ߮ ߛߊߣߌ߲ߧߊ ߘߌ߫."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "69" }
  }
}
