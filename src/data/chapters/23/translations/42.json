{
  "translations": [
    { "resource_id": 42, "text": "Szczęśliwi są wierzący," },
    { "resource_id": 42, "text": "Którzy są pokorni w swoich modlitwach," },
    { "resource_id": 42, "text": "Którzy się odwracają od pustej gadaniny," },
    { "resource_id": 42, "text": "Którzy dają jałmużnę," },
    { "resource_id": 42, "text": "Którzy zachowują wstrzemięźliwość," },
    {
      "resource_id": 42,
      "text": "Z wyjątkiem swoich żon i tego, czym zawładnęła ich prawica, bo wtedy nie będą ganieni."
    },
    {
      "resource_id": 42,
      "text": "- a którzy pożądają inne, poza nimi, są występni -"
    },
    {
      "resource_id": 42,
      "text": "Którzy strzegą powierzonych sobie depozytów i dochowują zobowiązań;"
    },
    { "resource_id": 42, "text": "Którzy odprawiają swoje modlitwy." },
    { "resource_id": 42, "text": "Tacy są dziedzicami," },
    {
      "resource_id": 42,
      "text": "Którzy odziedziczą Raj, gdzie będą przebywać na wieki."
    },
    { "resource_id": 42, "text": "Stworzyliśmy człowieka z ekstraktu gliny." },
    {
      "resource_id": 42,
      "text": "Następnie umieściliśmy go - jako kroplę nasienia - w naczyniu solidnym."
    },
    {
      "resource_id": 42,
      "text": "Następnie stworzyliśmy z kropli nasienia grudkę krwi zakrzepłej; potem stworzyliśmy z tej grudki krwi zakrzepłej zalążek ciała; a z tego zalążka stworzyliśmy kości; wtedy oblekaliśmy te kości ciałem; następnie uczyniliśmy go innym stworzeniem. Niech będzie błogosławiony Bóg, najlepszy ze stwórców."
    },
    { "resource_id": 42, "text": "Następnie, z pewnością, pomrzecie," },
    {
      "resource_id": 42,
      "text": "A w Dniu Zmartwychwstania zostaniecie wskrzeszeni."
    },
    {
      "resource_id": 42,
      "text": "Stworzyliśmy ponad wami siedem dróg i nie byliśmy niedbali w dziele stworzenia:"
    },
    {
      "resource_id": 42,
      "text": "Zesłaliśmy z nieba określoną ilość wody i utrzymaliśmy ją na ziemi; a przecież My mamy władzę ją usunąć."
    },
    {
      "resource_id": 42,
      "text": "I spowodowaliśmy, iż powstały dla was dzięki niej ogrody z palm i winnej latorośli; są tam obfite owoce, które wy zjadacie."
    },
    {
      "resource_id": 42,
      "text": "I drzewo wyrastające z góry Synaj, które wytwarza oliwę i przyprawę dla jedzących."
    },
    {
      "resource_id": 42,
      "text": "Oto dla was jest przykład w trzodach: My dajemy wam pić z tego, co znajduje się w ich brzuchach; i są w nich liczne dla was korzyści, z nich się też żywicie;"
    },
    {
      "resource_id": 42,
      "text": "Wy na nich, tak samo jak na okręcie, jesteście przenoszeni."
    },
    {
      "resource_id": 42,
      "text": "Wysłaliśmy Noego do jego ludu i powiedział: \"O ludu mój! Czcijcie Boga! Nie ma dla was żadnego boga oprócz Niego! Czyż wy nie będziecie bogobojni?!\""
    },
    {
      "resource_id": 42,
      "text": "I starszyzna - ci z jego ludu, którzy nie uwierzyli - powiedziała: \"To jest tylko człowiek jak wy; on chce się wywyższyć nad wami. A gdyby zechciał Bóg, to z pewnością zesłałby aniołów. My nie słyszeliśmy, żeby coś podobnego zdarzyło się u naszych dawnych przodków."
    },
    {
      "resource_id": 42,
      "text": "To tylko człowiek opętany przez dżiny; doglądajcie go więc przez jakiś czas!\""
    },
    {
      "resource_id": 42,
      "text": "Noe powiedział: \"Panie mój ! Dopomóż mi, . . ponieważ oni uznali mnie za kłamcę!\" ."
    },
    {
      "resource_id": 42,
      "text": "I objawiliśmy mu: Zbuduj statek na Naszych oczach i według Naszego objawienia! A kiedy przyjdzie Nasz rozkaz i kiedy kipi piec, wtedy wprowadź do niego ze wszystkiego stworzenia po parze i twoją rodzinę, oprócz tych spośród nich, przeciwko którym już poprzednio zostało wypowiedziane słowo. I nie przemawiaj do mnie w obronie tych, którzy byli niesprawiedliwi. Zaprawdę, oni zostaną zatopieni!"
    },
    {
      "resource_id": 42,
      "text": "A kiedy urządzisz się, ty i ci, którzy są razem z tobą na statku, powiedz: \"Chwała niech będzie Bogu, który nas wybawił od ludu niesprawiedliwych!\""
    },
    {
      "resource_id": 42,
      "text": "I powiedz: \"Panie mój i Pozwól mi przybić do jakiegoś błogosławionego miejsca! Ty jesteś najlepszym z tych, którzy doprowadzają do przystani!\""
    },
    {
      "resource_id": 42,
      "text": "Zaprawdę, w tym są znaki! I My jesteśmy, z pewnością, doświadczającymi!"
    },
    { "resource_id": 42, "text": "Po nich utworzyliśmy inne pokolenie." },
    {
      "resource_id": 42,
      "text": "I wysłaliśmy do nich posłańca spośród nich: \"Czcijcie Boga! Nie ma dla was żadnego innego boga oprócz Niego! Czyż nie będziecie bogobojni?\""
    },
    {
      "resource_id": 42,
      "text": "I powiedziała starszyzna z jego ludu, ci, którzy nie uwierzyli i którzy za kłamstwo uznali spotkanie rycia ostatecznego, i którym pozwoliliśmy się cieszyć dostatkiem w życiu tego świata: \"To przecież tylko człowiek, podobnie jak wy; który je, co wy jecie, i który pije, co wy pijecie."
    },
    {
      "resource_id": 42,
      "text": "A jeśli posłuchacie człowieka podobnego do was, to z pewnością będziecie stratni!"
    },
    {
      "resource_id": 42,
      "text": "Czy on obiecuje wam, że kiedy pomrzecie i staniecie się prochem i kośćmi, zostaniecie wyprowadzeni?"
    },
    {
      "resource_id": 42,
      "text": "Daleko, daleko jest to, co wam zostało obiecane!"
    },
    {
      "resource_id": 42,
      "text": "Nie ma tu nic innego, jak tylko nasze życie na tym świecie; umieramy i żyjemy, i nie będziemy wskrzeszeni!"
    },
    {
      "resource_id": 42,
      "text": "Ten oto jest tylko człowiekiem, który wymyślił przeciwko Bogu kłamstwo. My jemu nie wierzymy.\""
    },
    {
      "resource_id": 42,
      "text": "Powiedział: \"Panie mój, dopomóż mi, ponieważ oni uznali mnie za kłamcę!\""
    },
    {
      "resource_id": 42,
      "text": "Rzekł: \"Wkrótce oni zapewne będą żałować!\""
    },
    {
      "resource_id": 42,
      "text": "I słusznie pochwycił ich krzyk, i uczyniliśmy ich śmieciem. Precz z ludem niesprawiedliwych!"
    },
    { "resource_id": 42, "text": "I stworzyliśmy po nich inne pokolenie." },
    {
      "resource_id": 42,
      "text": "Żaden naród nie wyprzedzi swego terminu ani go nie opróżni."
    },
    {
      "resource_id": 42,
      "text": "Następnie wysłaliśmy Naszych posłańców, jednego po drugim. Za każdym razem, kiedy przychodził do jakiegoś narodu jego posłaniec, oni go uważali za kłamcę. I tak posyłaliśmy jednych za drugimi, i sprawiliśmy, iż przeszli do legend. Precz z ludem niewiernych!"
    },
    {
      "resource_id": 42,
      "text": "Potem posłaliśmy Mojżesza i jego brata Aarona, z Naszymi znakami i władzą oczywistą,"
    },
    {
      "resource_id": 42,
      "text": "Do Faraona i jego starszyzny. Lecz oni wbili się w pychę i okazali się ludem dumnym."
    },
    {
      "resource_id": 42,
      "text": "Oni powiedzieli: \"Czyż mamy wierzyć dwom śmiertelnikom podobnym do nas, skoro ich lud to nasi niewolnicy?\""
    },
    {
      "resource_id": 42,
      "text": "I uznali ich obydwóch za kłamców, i znaleźli się wśród tych, którzy są zgubieni."
    },
    {
      "resource_id": 42,
      "text": "I daliśmy Mojżeszowi Księgę - być może, oni pójdą po drodze prostej!"
    },
    {
      "resource_id": 42,
      "text": "I uczyniliśmy syna Marii i jego matkę znakiem. Daliśmy im schronienie na wzgórzu spokojnym i obfitym w źródła."
    },
    {
      "resource_id": 42,
      "text": "O wy, posłańcy! Jedzcie wyśmienite rzeczy i czyńcie dobro! Ja wiem doskonale, co wy czynicie."
    },
    {
      "resource_id": 42,
      "text": "Zaprawdę, ten wasz naród jest narodem jedynym. Ja jestem waszym Panem. Bójcie się Mnie!"
    },
    {
      "resource_id": 42,
      "text": "Oni jednak podzielili się na różne sekty; i każda grupa cieszy się tym, co posiada."
    },
    {
      "resource_id": 42,
      "text": "Pozostaw ich więc w błędzie na pewien czas!"
    },
    {
      "resource_id": 42,
      "text": "Czy, oni przypuszczają, że to, co My im dajemy w postaci majątku i synów,"
    },
    {
      "resource_id": 42,
      "text": "Oznacza zachętę do czynienia dobrych dzieł? Przeciwnie! Oni nie są tego świadomi!"
    },
    {
      "resource_id": 42,
      "text": "Zaprawdę, ci, którzy drżą z obawy przed swoim Panem,"
    },
    { "resource_id": 42, "text": "Ci, którzy wierzą w znaki swego Pana," },
    {
      "resource_id": 42,
      "text": "Ci, którzy nie dodają współtowarzyszy swemu Panu,"
    },
    {
      "resource_id": 42,
      "text": "Ci, którzy dają to, co dają, podczas gdy ich serca drżą, iż mają powrócić do swego Pana"
    },
    {
      "resource_id": 42,
      "text": "- oto są ci, którzy się śpieszą ku dobrym uczynkom; oni są pierwsi w ich spełnianiu."
    },
    {
      "resource_id": 42,
      "text": "My nakładamy na każdą duszę tylko to, co jest w jej możliwości. My mamy Księgę, która mówi prawdę, i oni nie doznają niesprawiedliwości."
    },
    {
      "resource_id": 42,
      "text": "Jednak serca ich pod tym względem są w niepewności. Oni mają jeszcze za sobą inne czyny, oprócz tych, które stale popełniają."
    },
    {
      "resource_id": 42,
      "text": "A kiedy My ukarzemy tych spośród nich, którzy żyją w dostatku, wtedy oni będą błagać."
    },
    {
      "resource_id": 42,
      "text": "\"Nie lamentujcie dzisiaj, przecież nie otrzymacie od Nas pomocy!"
    },
    {
      "resource_id": 42,
      "text": "Moje znaki były wam recytowane, lecz wy obracaliście się na piętach,"
    },
    {
      "resource_id": 42,
      "text": "Okazując dumę względem nich, i spędzaliście noc na pustych rozmowach.\""
    },
    {
      "resource_id": 42,
      "text": "Czyż oni się nie zastanowili nad tym słowem, kiedy przyszło do nich to, co nie przyszło do ich pierwszych ojców?"
    },
    {
      "resource_id": 42,
      "text": "Czyżby oni nie poznali swojego Posłańca, skoro się go wyrzekli?"
    },
    {
      "resource_id": 42,
      "text": "Albo też czy powiedzą, iż jest on opętany przez dżiny? Przeciwnie, on przyszedł do nich z prawdą, lecz większość z nich nienawidzi prawdy."
    },
    {
      "resource_id": 42,
      "text": "A gdyby prawda poszła za ich namiętnościami, to, z pewnością, uległyby rozkładowi niebiosa i ziemia, i ci, którzy się w nich znajdują. Tak, przyszliśmy do nich z napomnieniem, lecz oni od napomnienia się odwrócili."
    },
    {
      "resource_id": 42,
      "text": "Albo czy ty żądasz od nich jakiejś daniny? Lecz obdarowanie pochodzące od twego Pana jest lepsze. On jest najlepszym z dających zaopatrzenie!"
    },
    { "resource_id": 42, "text": "Ty wzywasz ich na pewno ku drodze prostej." },
    {
      "resource_id": 42,
      "text": "I, zaprawdę, ci, którzy nie wierzą w życie ostateczne, od tej drogi odchodzą."
    },
    {
      "resource_id": 42,
      "text": "A jeślibyśmy okazali im miłosierdzie i jeślibyśmy odsunęli od nich zło, to oni z pewnością trwaliby uporczywie w swoim buncie, błądząc na oślep."
    },
    {
      "resource_id": 42,
      "text": "I dosięgła ich Nasza kara, lecz oni się nie podporządkowali swojemu Panu; i oni się nie upokorzyli."
    },
    {
      "resource_id": 42,
      "text": "Aż kiedy My otworzymy przed nimi bramę kary strasznej, wtedy popadną tam w rozpacz."
    },
    {
      "resource_id": 42,
      "text": "On jest Tym, który stworzył dla was słuch, wzrok i serce. Jakże mało jesteście wdzięczni!"
    },
    {
      "resource_id": 42,
      "text": "On jest Tym, który rozsiał was po ziemi; i do Niego będziecie zebrani."
    },
    {
      "resource_id": 42,
      "text": "On jest Tym, który daje życie i powoduje śmierć. Do Niego należy następstwo nocy i dnia. Czy wy nie rozumiecie?"
    },
    {
      "resource_id": 42,
      "text": "Przeciwnie, oni mówią podobnie, jak mówili praojcowie."
    },
    {
      "resource_id": 42,
      "text": "Oni mówili: \"Czyż kiedy pomrzemy i staniemy się prochem i kośćmi, to czy na pewno zostaniemy wskrzeszeni?"
    },
    {
      "resource_id": 42,
      "text": "To nam było już obiecane, i poprzednio naszym ojcom, lecz to są tylko baśnie przodków.\""
    },
    {
      "resource_id": 42,
      "text": "Powiedz: \"Do kogo należy ziemia i ci, którzy się na niej znajdują, jeśli wiecie?\""
    },
    {
      "resource_id": 42,
      "text": "Oni powiedzą: \"Do Boga!\" Powiedz: \"Czy wy się nie opamiętacie?\""
    },
    {
      "resource_id": 42,
      "text": "Powiedz: \"Kto jest Panem siedmiu niebios i Panem wyniosłego tronu?\""
    },
    {
      "resource_id": 42,
      "text": "Oni powiedzą: \"Bóg. Powiedz: \"Czyż nie staniecie się bogobojni?\""
    },
    {
      "resource_id": 42,
      "text": "Powiedz: \"Kto ma w swoim ręku władzę królewską nad każdą rzeczą? I kto roztacza opiekę, a opieki nie potrzebuje - jeśli wiecie?\""
    },
    {
      "resource_id": 42,
      "text": "Oni powiedzą: \"To jest Bóg!\" Powiedz: \"Dlaczego więc jesteście zaczarowani?\""
    },
    {
      "resource_id": 42,
      "text": "Tak! Przyszliśmy do nich z prawdą, lecz oni na pewno są kłamcami!"
    },
    {
      "resource_id": 42,
      "text": "Bóg nie wziął Sobie żadnego syna i nie było z Nim żadnego boga. Bo wówczas każdy bóg zabrałby to, co stworzył, i jeden z nich wyniósłby się ponad innych. Chwała niech będzie Bogu! On jest ponad to, co Jemu przypisują!"
    },
    {
      "resource_id": 42,
      "text": "On zna to, co jest skryte i co jest jawne. On jest wyniosły ponad to, co Jemu dodają jako współtowarzyszy!/"
    },
    {
      "resource_id": 42,
      "text": "Powiedz: \"Panie mój ! Jeślibyś mi tylko pokazał to, co im zostało obiecane!"
    },
    {
      "resource_id": 42,
      "text": "Panie mój! Nie umieszczaj mnie wśród ludu niesprawiedliwych!\""
    },
    {
      "resource_id": 42,
      "text": "My niewątpliwie mamy moc pokazać ci to, co im obiecujemy."
    },
    {
      "resource_id": 42,
      "text": "Odpychaj zło za pomocą tego, co jest lepsze. My znamy najlepiej to, co oni opisują!"
    },
    {
      "resource_id": 42,
      "text": "I powiedz: \"Panie mój ! Szukam ucieczki u Ciebie przed podszeptami szatanów!"
    },
    {
      "resource_id": 42,
      "text": "I szukam ucieczki u Ciebie, Panie mój, by oni nie zjawili się u mnie!\""
    },
    {
      "resource_id": 42,
      "text": "A kiedy przyjdzie do któregoś z nich śmierć, on powie: \"Panie mój! Odpraw mnie z powrotem!"
    },
    {
      "resource_id": 42,
      "text": "Być może, ja uczynię jakieś dobre dzieło wśród tego, co pozostawiłem.\" Ależ nie! To jest tylko słowo, które on wypowiada; a za nimi jest przegroda aż do Dnia, w którym oni zostaną wskrzeszeni."
    },
    {
      "resource_id": 42,
      "text": "A kiedy zadmą w trąbę, to tego Dnia nie będzie żadnego pokrewieństwa między nimi ani też nie będą się wzajemnie wypytywać."
    },
    {
      "resource_id": 42,
      "text": "Wtedy ci, których szale okażą się ciężkie, będą szczęśliwi."
    },
    {
      "resource_id": 42,
      "text": "A ci, których szale okażą się lekkie, będą tymi, którzy stracili samych siebie. Oni będą przebywać w Gehennie na wieki."
    },
    {
      "resource_id": 42,
      "text": "Ogień będzie palił ich twarze i będą wykrzywiać wargi, ukazując zęby."
    },
    {
      "resource_id": 42,
      "text": "\"Czy nie były wam recytowane Moje znaki? Lecz wy uważaliście je za kłamstwo.\""
    },
    {
      "resource_id": 42,
      "text": "Oni powiedzą: \"Panie nasz! Opanowało nas nieszczęście. Jesteśmy ludźmi błądzącymi."
    },
    {
      "resource_id": 42,
      "text": "Panie nasz! Wyprowadź nas z niej ! A jeśli będziemy ponownie czynić zło, to wtedy będziemy rzeczywiście niesprawiedliwi.\""
    },
    {
      "resource_id": 42,
      "text": "On powie: \"Pozostańcie tam ze wstydem i nie mówcie do Mnie!\""
    },
    {
      "resource_id": 42,
      "text": "Przecież mówiła. część Moich sług: \"Panie nasz! My wierzymy! Przebacz nam i miej nad nami miłosierdzie! Ty jesteś najlepszym z miłosiernych!\""
    },
    {
      "resource_id": 42,
      "text": "I wy szydziliście z nich, tak iż zapomnieliście o wspominaniu Mnie, kiedy się z nich wyśmiewaliście."
    },
    {
      "resource_id": 42,
      "text": "Oto Ja dzisiaj wynagrodziłem ich za to, iż byli cierpliwi; oni triumfują."
    },
    {
      "resource_id": 42,
      "text": "On powie: \"Ile lat przebywaliście na ziemi?\""
    },
    {
      "resource_id": 42,
      "text": "Powiedzą: \"Przebywaliśmy jeden dzień albo część dnia. Lecz zapytaj tych, którzy liczą.\""
    },
    {
      "resource_id": 42,
      "text": "On powie: \"Przebywaliście niewiele czasu. Gdybyście tylko wiedzieli!"
    },
    {
      "resource_id": 42,
      "text": "Czy sądzicie, iż My stworzyliśmy was nadaremnie i że nie zostaniecie do Nas sprowadzeni?\""
    },
    {
      "resource_id": 42,
      "text": "Niech Bóg będzie wysławiony, Król, Prawda! Nie ma boga, jak tylko On, Pan tronu szlachetnego!"
    },
    {
      "resource_id": 42,
      "text": "A kto wzywa, obok Boga, jakiegoś innego boga, nie mając na jego istnienie żadnego dowodu, ten musi zdać rachunek u swego Pana! Zaprawdę, niewierni nie będą szczęśliwi!"
    },
    {
      "resource_id": 42,
      "text": "I powiedz: \"Panie mój ! Przebacz i zmiłuj się! Ty jesteś najlepszy z miłosiernych!\""
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "23" }
  }
}
