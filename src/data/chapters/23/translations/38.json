{
  "translations": [
    { "resource_id": 38, "text": "Sabnar a phakadaag so miyamaratiyaya," },
    {
      "resource_id": 38,
      "text": "So siran sii ko sambayang iran na somasangkop siran,"
    },
    {
      "resource_id": 38,
      "text": "Go so siran sii ko ilang na tatalikhodan iran,"
    },
    {
      "resource_id": 38,
      "text": "Go so siran sii ko zakat na inggogolalan iran,"
    },
    {
      "resource_id": 38,
      "text": "Go so siran sii ko manga kayaan iran na sisiyapn iran,"
    },
    {
      "resource_id": 38,
      "text": "Inonta sii ko manga karoma iran, odi na so miyakhapaar o manga tangan iran, - ka mataan! a siran na di siran on mapzoman,"
    },
    {
      "resource_id": 38,
      "text": "Na sadn sa mamagingar sa salakaw roo, na siran man na siran i mimamalawani;"
    },
    {
      "resource_id": 38,
      "text": "Go siran sii ko manga sarig kiran, go so diyandi kiran na sisiyapn iran,"
    },
    {
      "resource_id": 38,
      "text": "Go siran sii ko manga sambayang iran na papaliharaan iran;"
    },
    { "resource_id": 38, "text": "Siran man na siran i manga waris," },
    {
      "resource_id": 38,
      "text": "Siran i makaphangowaris ko (sorga) Firdaws: Sa ron siran on dn makakakal."
    },
    {
      "resource_id": 38,
      "text": "(Ibt ka) Sabnsabnar a inadn Ami so manosiya a phoon ko rasa a phoon ko lipaw;"
    },
    {
      "resource_id": 38,
      "text": "Oriyan iyan na biyaloy Ami skaniyan a mani sii ko darpa a matotongkop,"
    },
    {
      "resource_id": 38,
      "text": "Oriyan iyan na inadn Ami so mani a rogo a mbabathik; na inadn Ami so rogo a mbabathik a saporon a sapo; na inadn Ami so saporon a sapo a manga tolan, na biyongkosan Ami so manga tolan sa sapo; oriyan iyan na inadn Ami skaniyan sa kaadn a salakaw. Na Maporo so Allah, a tanto a mapiya ko mithatakdir!"
    },
    {
      "resource_id": 38,
      "text": "Oriyan iyan na mataan! a skano ko oriyan oto, na matatangkd a phamatay kano."
    },
    {
      "resource_id": 38,
      "text": "Oriyan iyan na mataan! a skano ko alongan a qiyamah, na pagoyagn kano."
    },
    {
      "resource_id": 38,
      "text": "Na sabnsabnar a inadn Ami ko kaporoan iyo so pito a manga lalan (a manga langit); go da ko btad Ami i ba Ami kalilipati so manga kaadn."
    },
    {
      "resource_id": 38,
      "text": "Na piyakatoron Ami phoon ko kawang so ig a madidiyangka, na piyakatarg Ami skaniyan ko lopa; na mataan! a Skami sii ko kaylang oto na sabnar a Gaos Ami."
    },
    {
      "resource_id": 38,
      "text": "Na piyakathoan Ami rkano sa sabap rkaniyan sa manga pamomolan a manga korma, go manga anggor a rk iyo: Katatagoan oto sa manga onga a madakl: Go so sabaad on na pkhakan iyo,"
    },
    {
      "resource_id": 38,
      "text": "Go kayo a pphakagmaw ko palaw a Torisayna, a phagtho sa lana, go dilota a bagian o gii khakan."
    },
    {
      "resource_id": 38,
      "text": "Na mataan! a adn a bagian iyo ko manga ayam a titho a ndao: Pphakainomn Ami skano ko matatago ko manga tiyan iran (a gatas); go adn a bagian iyo ron a manga gona a madakl; go so sabaad on na pkhakan iyo;"
    },
    {
      "resource_id": 38,
      "text": "Go pkharoran kano kiran, go sii ko manga kapal."
    },
    {
      "resource_id": 38,
      "text": "Na sabnsabnar a siyogo Ami so Noh ko pagtaw niyan: Na pitharo iyan: \"Hay pagtaw akn, simbaa niyo so Allah! Da a tohan iyo a salakaw Rkaniyan. Ino kano di phananggila?\""
    },
    {
      "resource_id": 38,
      "text": "Na pitharo o manga nakoda ko siran a miyamangongkir ko pagtaw niyan a: \"Kna ini a ba di manosiya a lagid iyo; a khabayaan iyan a kaombawan kano niyan: Na o kabaya o Allah na mataan a tomoron sa malaikat: Da tano man´g angkai ko manga loks tano a miyangaoona.\""
    },
    {
      "resource_id": 38,
      "text": "\"Da ko skaniyan inonta na mama a tataraponan: Na thigri niyo skaniyan taman ko masa (a kada iyan).\""
    },
    {
      "resource_id": 38,
      "text": "Pitharo iyan: \"Kadnan ko! tabangi akong Ka: Sabap ko kiyapakambokhaga iran rakn!\""
    },
    {
      "resource_id": 38,
      "text": "Na iniilaham Ami sii rkaniyan a: \"Mbaal ka sa kapal sii ko manga kaylay Ami go so sogoan Ami: Na amay ka makawma so sogoan Ami, na mamangiliphowak (a ig) ko daporan, na prorang ka on ko oman i ngganapa sa dowa, go so taalok rka, inonta so taw a miyaona on so katharo a pd kiran: Go ding ka Rakn pagangaya so mindadarowaka; ka mataan! a siran na pagldn siran.\""
    },
    {
      "resource_id": 38,
      "text": "Na amay ka makathakna ka, ska ago so manga pd ka ko kapal, na tharoang ka: \"So podi na rk o Allah, a so siyabt kami Niyan phoon ko pagtaw a manga darowaka.\""
    },
    {
      "resource_id": 38,
      "text": "Go tharoang ka: \"Kadnan ko, pakatpada kong Ka ko khatpadan a piyakandaklan sa mapiya: Ka Ska i lbi a Mapiya ko pphamakatpad.\""
    },
    {
      "resource_id": 38,
      "text": "Mataan! a adn a madadalm roo a titho a manga tanda, go mataan a tatap a Skami i titho a Pphaniyoba."
    },
    {
      "resource_id": 38,
      "text": "Oriyan iyan na miyadn Kami ko oriyan iyan sa pagtaw a manga salakaw."
    },
    {
      "resource_id": 38,
      "text": "Na siyogoan Ami siran sa sogo a pd kiran (sa pitharo iyan:) \"Simbaa niyo so Allah! Da a tohan iyo a salakaw Rkaniyan. Ino kano di phananggila?\""
    },
    {
      "resource_id": 38,
      "text": "Na pitharo o manga nakoda ko pagtaw niyan a so miyamangongkir go piyakambokhag iran so kitmo ko akhirat, go piyamgan Ami siran sa limo ko kawyagoyag ko doniya a: \"Kna ini a ba di manosiya a lagid iyo; a pkhan ko pkhn iyo, go phaginom ko phaginomn iyo.\""
    },
    {
      "resource_id": 38,
      "text": "\"Na ibt o onot kano sa manosiya a lagid iyo, na mataan! a skano samawto na titho a manga logi,\""
    },
    {
      "resource_id": 38,
      "text": "\"Ino Niyan rkano ndiyandiin i mataan! a skano na amay ka matay kano go mbaloy kano a botha, go manga tolan, na mataan! a skano na phamakagmawn (ko manga kobor)?\""
    },
    { "resource_id": 38, "text": "\"Miyakawatawatan so ipndiyandi rkano!\"" },
    {
      "resource_id": 38,
      "text": "\"Daa kawyag a rowar ko kawyagoyag tano ko doniya. Phamatay tano na pkhawyag (so manga wata) tano. Na kna a ba tano phangaooyag (zaroman)!\""
    },
    {
      "resource_id": 38,
      "text": "\"Da ko skaniyan inonta na mama a inangkob iyan so Allah sa kabokhag, na di tano skaniyan pamaratiyayaan!\""
    },
    {
      "resource_id": 38,
      "text": "Pitharo iyan: \"Kadnan ko! tabangi akong Ka: Sabap ko kiyapakambokhaga iran rakn.\""
    },
    {
      "resource_id": 38,
      "text": "Pitharo (o Allah): \"A di mathay na mataan a khabaloy siran dn a mamakasndit!\""
    },
    {
      "resource_id": 38,
      "text": "Na miyadansal siran o lalis, a minggolalan ko bnar, na biyaloy Ami siran a apt! Na kapakawatan (ko limo) a bagian o pagtaw a manga darowaka!"
    },
    {
      "resource_id": 38,
      "text": "Oriyan iyan na miyadn Kami ko oriyan iran sa manga pagtaw a manga salakaw."
    },
    {
      "resource_id": 38,
      "text": "Dikhaktng o pagtaw so adiyal iyan, go di iran khisonggod."
    },
    {
      "resource_id": 38,
      "text": "Oriyan iyan na siyogo Ami so manga sogo Ami a miyakathataliwana: Oman i makawma ko pagtaw a sogo kiran, na pakambokhagn iran skaniyan: Na initondog Ami ko sabaad kiran so sabaad: Go biyaloy Ami siran a manga tothol: Na kapakawatan (ko limo) a bagian o pagtaw a di siran mapaparatiyaya!"
    },
    {
      "resource_id": 38,
      "text": "Oriyan iyan na siyogo Ami so Mosa, go so pagari niyan a Haron, rakhs o manga tanda Ami go so katantowan a mapayag,"
    },
    {
      "resource_id": 38,
      "text": "Sii ko Pir´awn go so manga nakoda ko pagtaw niyan: Na mimaratabat siran: Go miyabaloy siran a pagtaw a miphapaporo."
    },
    {
      "resource_id": 38,
      "text": "Na pitharo iran: \"Ino tano pharatiyayaa so dowa kataw a lagid tano? A so pagtaw iran na sii siran rktano pphangongonotan!\""
    },
    {
      "resource_id": 38,
      "text": "Na piyakambokhag iran a dowa oto, na miyabaloy siran a pd ko miyangabibinasa."
    },
    {
      "resource_id": 38,
      "text": "Na sabnsabnar a inibgay Ami ko Mosa so kitab, ka an siran makaontol."
    },
    {
      "resource_id": 38,
      "text": "Na biyaloy Ami so wata o Maryam ago si ina iyan a tanda: Go piyakakadn Ami siran ko bobongan, a adn a pantar iyan go bowalan."
    },
    {
      "resource_id": 38,
      "text": "Hay manga sogo, kang kano ko manga pipiya (a pangn´ngkn), go nggalbk kano sa mapiya: Mataan! a Sakn na so gii niyo ngalbkn na katawan Ko."
    },
    {
      "resource_id": 38,
      "text": "Na mataan! a giyai okit iyo a okit a isa, go Sakn i Kadnan iyo: Na onoti Ako niyo."
    },
    {
      "resource_id": 38,
      "text": "Na pizaropt iran so okit iran ko ndolondolonan iran, sa kazaropt, a mbidabida: Oman i isa ka sagorompong na so kpit iran na pkhababayaan iran."
    },
    {
      "resource_id": 38,
      "text": "Na ganating ka siran ko kaada i kiran sa mlng taman ko masa (a kapamatay ran)."
    },
    {
      "resource_id": 38,
      "text": "Ba iran tatangkapa sa mataan! a so ipmbgay Ami kiran oto a tamok go manga wata,"
    },
    {
      "resource_id": 38,
      "text": "Na pnggagaanan Ami kiran so manga pipiya? Kna, ka di iran maiin´ngka."
    },
    {
      "resource_id": 38,
      "text": "Mataan! a so siran a phoon ko kasasangkop ko Kadnan iran na maalk siran;"
    },
    {
      "resource_id": 38,
      "text": "Go so siran a so manga ayat o Kadnan iran i paparatiyayaan iran;"
    },
    {
      "resource_id": 38,
      "text": "Go so siran a so Kadnan iran na di iran iphanakoto;"
    },
    {
      "resource_id": 38,
      "text": "Go siran a pphammgay siran ko inipammgay ran a so manga poso iran na somasangkop, sa mataan! a siran na sii siran bo ko Kadnan iran phamakandod;"
    },
    {
      "resource_id": 38,
      "text": "Siran man i gii magoradorad ko manga pipiya, go siran i phangaoona on."
    },
    {
      "resource_id": 38,
      "text": "Na da a iphaliyogat Ami ko baraniyawa a rowar ko khagaos iyan: Na zisii Rkami so kitab a gii tharo ko bnar: Na siran na di siran kasalimbotan."
    },
    {
      "resource_id": 38,
      "text": "Kna, ka so manga poso iran na matatago ko kalilipati sangkai; go adn a bagian iran a manga galbk a salakaw roo, a siran na aya iran gagalbkn,"
    },
    {
      "resource_id": 38,
      "text": "Taman sa igira a piyakadansal Ami ko piyamgan kiran sa limo so siksa, na samawto na siran na nggoraok siran sa tabang!"
    },
    {
      "resource_id": 38,
      "text": "(Tharoon kiran a:) \"Di kano nggoraok sa tabang sa alongan nai; mataan! a skano na di kano khatabangan phoon Rkami.\""
    },
    {
      "resource_id": 38,
      "text": "\"Sabnar a miyabaloy so manga ayat Akn a pphangadian rkano, na bakano dn miyangndod ko manga talikhodan iyo,"
    },
    {
      "resource_id": 38,
      "text": "\"A pmamaratabatan iyo skaniyan: Gii niyo thothotholaan ko gagawi a ikagogowad iyo.\""
    },
    {
      "resource_id": 38,
      "text": "Ba iran da nggdagdaa so katharo, antawaa ba kiran miyakaoma so da makatalingoma ko manga loks iran a miyangaoona?"
    },
    {
      "resource_id": 38,
      "text": "Ba iran da makilala so sogo kiran, ago iran pagongkira skaniyan?"
    },
    {
      "resource_id": 38,
      "text": "Ino iran gii tharoa i: \"Tataraponan skaniyan?\" Kna, ka minioma niyan kiran so bnar, na kadaklan kiran a so bnar na ikagogowad iran."
    },
    {
      "resource_id": 38,
      "text": "Na o inonotan a bnar so manga kabaya iran, na miyabinasa dn so manga langit ago so lopa, go so madadalm kiran. Kna, ka initalingoma Mi kiran so ndao kiran, na siran na so ndao kiran na tiyalikhodan iran."
    },
    {
      "resource_id": 38,
      "text": "Ba ka kiran phangni sa sokay? Na so sokay o Kadnan ka i tomo: Go Skaniyan i lbi a Mapiya ko pphamamgay sa riskhi."
    },
    {
      "resource_id": 38,
      "text": "Na mataan! a ska na sabnar a pthawagn ka siran ko lalan a matitho;"
    },
    {
      "resource_id": 38,
      "text": "Na mataan! a so di iran paparatiyayaan so akhirat na so lalan na, sabnar a sisilayan iran."
    },
    {
      "resource_id": 38,
      "text": "Na o inikalimo Ami siran go piyokas Ami kiran so misosogat kiran a morala, na tomataros siran dn ko kadadadag iran, a gii siran mromparompak."
    },
    {
      "resource_id": 38,
      "text": "Na sabnsabnar a piyaka dansal Ami kiran so siksa, na da siran sangkop ko Kadnan iran, go di siran phangangarapan!"
    },
    {
      "resource_id": 38,
      "text": "Taman sa kagiya a lomka Kami kiran sa isa a pinto a adn a siksa on a sangat: Na samawto na siran na kiyadaan siran roo sa panginam!"
    },
    {
      "resource_id": 38,
      "text": "Na Skaniyan so miyadn rkano ko manga kan´g, go so manga kaylay, go so manga gdagda: Na miyakayto ito a kapphanalamat iyo!"
    },
    {
      "resource_id": 38,
      "text": "Go Skaniyan so miyarmbad rkano ko lopa, go Ron kano plimoda."
    },
    {
      "resource_id": 38,
      "text": "Go Skaniyan so Pphangoyag go Pphangimatay, go kapaar Iyan so gii kapakazambi o gagawii ago so dawndaw: Ino kano di pnggdagda?"
    },
    {
      "resource_id": 38,
      "text": "Kna, ka pitharo iran so lagid o pitharo o miyangaoona."
    },
    {
      "resource_id": 38,
      "text": "Pitharo iran: \"Ino amay ka matay kami go mbaloy kami a botha, go manga tolan (a miyarophod), ba mataan! a skami na pagoyagn kami dn?\""
    },
    {
      "resource_id": 38,
      "text": "\"Sabnsabnar a minidiyandi rkami skami ago so manga loks ami angkai gowani. Da ko ungkai inonta na manga iringa a kabokhag o miyangaoona!\""
    },
    {
      "resource_id": 38,
      "text": "Tharoang ka: \"Antawaa i khirk ko lopa ago so matatago on, o skano na katawi niyo?\""
    },
    {
      "resource_id": 38,
      "text": "Na ptharoon iran dn a: \"Rk o Allah!\". Tharoang ka a: \"Ino kano di phananadm?\""
    },
    {
      "resource_id": 38,
      "text": "Tharoang ka: \"Antawaa i khirk ko manga langit a pito, go Khirk ko aras a mala?\""
    },
    {
      "resource_id": 38,
      "text": "Ptharoon iran dn a: \"Rk o Allah\". Tharoang ka a: \"Ino kano di phananggila?\""
    },
    {
      "resource_id": 38,
      "text": "Tharoang ka: \"Antawaa i sii sa tangan iyan so kapaar ko langowan taman, go skaniyan i ppakalinding, go da a phakarn on, o skano na katawi niyo?\""
    },
    {
      "resource_id": 38,
      "text": "Ptharoon iran dn a: \"Rk o Allah\". Tharoang ka: \"Na andamanaya i kapkhalimpang iyo?\""
    },
    {
      "resource_id": 38,
      "text": "Kna, ka initalingoma Mi kiran so bnar: Na mataan! a siran na titho a manga bokhag!"
    },
    {
      "resource_id": 38,
      "text": "Da kowa so Allah sa wata Iyan, go da a miyabaloy a pd Iyan a tohan: O adn a pd Iyan na bisaan dn o oman i isa a tohan so inadn iyan, go pgsn dn o sabaad kiran so sabaad. Soti so Allah! mawatan ko iphropa iran!"
    },
    {
      "resource_id": 38,
      "text": "Katawan Iyan so gaib ago so mapayag: Na maporo a ka-aawat Iyan ko ipphanakoto iran (On)!"
    },
    {
      "resource_id": 38,
      "text": "Tharoang ka: \"Kadnan ko, obang Ka rakn phakimasai so ididiyandi kiran, -"
    },
    {
      "resource_id": 38,
      "text": "\"Kadnan ko! na di akong Ka mbaloya a pd ko pagtaw a manga darowaka!\""
    },
    {
      "resource_id": 38,
      "text": "Na mataan! a Skami sii ko kapakimasai Ami rka ko ididiyandi Ami kiran na sabnar a khagaga Mi."
    },
    {
      "resource_id": 38,
      "text": "Rnn ka so lbi a mapiya ko marata: Skami i Matao ko pphamrakn iran."
    },
    {
      "resource_id": 38,
      "text": "Na tharoang ka: \"Kadnan ko, mlindong ako Rka phoon ko manga pangonsi o manga shaytan.\""
    },
    {
      "resource_id": 38,
      "text": "\"Go mlindong ako Rka Kadnan ko! ka oba siran rakn makadasg.\""
    },
    {
      "resource_id": 38,
      "text": "Taman sa igira miyakaoma, ko isa kiran so kapatay, na matharo iyan: \"Kadnan ko, pakakasoya kong Ka (sa doniya);"
    },
    {
      "resource_id": 38,
      "text": "\"Kaan ako makanggolawla sa mapiya ko minibagak akn. Na di dn oto mapnggolawla! ka mataan aya! a sii bo sa katharo a: skaniyan i mitharo on\"; go sii ko kasasangoran iran so paglt taman ko gawii a kawyaga kiran."
    },
    {
      "resource_id": 38,
      "text": "Na amay ka iyopn so sanggakala, na da a kambangnsa ko ndolondolonan iran sa alongan oto, go di siran makapamagizai!"
    },
    {
      "resource_id": 38,
      "text": "Na sadn sa makapnd so manga timbang iyan, - na siran man na siran i phamakadaag:"
    },
    {
      "resource_id": 38,
      "text": "Na sadn sa makakhap so manga timbang iyan, na siran man so inilang iran so manga ginawa iran; sii siran makakakal ko naraka Jahannam."
    },
    {
      "resource_id": 38,
      "text": "Pthotongn so manga paras iran o apoy, a siran roo na khipakasasangingi."
    },
    {
      "resource_id": 38,
      "text": "(Ptharoon kiran:) \"Ba da mabaloy so manga ayat Akn a pkhabatiya rkano, na skano na piyakambokhag iyo skaniyan?\""
    },
    {
      "resource_id": 38,
      "text": "Tharoon iran: \"Kadnan ami, miyapgs kami o okor ami a marata, go miyabaloy kami a pagtaw a manga dadag!\""
    },
    {
      "resource_id": 38,
      "text": "\"Kadnan ami, pakaawaa kaming Ka (ko naraka): Na o kasowi ami (so kaongkir), na mataan! a skami na manga darowaka!\""
    },
    {
      "resource_id": 38,
      "text": "Tharoon Iyan: \"Kikips kano san! go di kano gii tharo!\""
    },
    {
      "resource_id": 38,
      "text": "Mataan aya! a adn a sabaad ko manga oripn Ko, a gi iran tharoon: \"Kadnan ami! miyaratiyaya kami; na napii kaming Ka, go kalimoon kaming Ka: Ka Ska i lbi a Mapiya ko pphamangalimo!\""
    },
    {
      "resource_id": 38,
      "text": "\"Na kinowa niyo siran a pagrg, taros a miyakatmbang siran rkano ko tadm Rakn, go miyabaloy kano a gii niyo siran ikhakala!"
    },
    {
      "resource_id": 38,
      "text": "\"Mataan! a Sakn na biyalasan Ko siran sa alongan nai sabap ko kiyaphantang iran: Mataan! a siran na siran i miyamakaslang sa maliwanag.\""
    },
    {
      "resource_id": 38,
      "text": "Tharoon Iyan: \"Ay kiyathay niyo ko lopa ko bilangan o manga ragon?\""
    },
    {
      "resource_id": 38,
      "text": "Tharoon iran: \"Aya kiyathi ami na salongan odi na sabaad sa salongan: Na izaan ka ko manga pagiitong.\""
    },
    {
      "resource_id": 38,
      "text": "Tharoon Iyan: \"Da a kiyathay niyo a rowar ko mayto; o mataan! a skano na aya btad iyo na katawan niyo!\""
    },
    {
      "resource_id": 38,
      "text": "\"Ba niyo tiyangkap sa aya bo a kiyaadna Mi rkano na karimbaran, go mataan! a skano na di kano Rkami phakandodn?\""
    },
    {
      "resource_id": 38,
      "text": "Na Maporo so Allah, a Phapaar, a Bnar: da a tohan a inonta Skaniyan, a Kadnan o aras a piphiyapiyaan!"
    },
    {
      "resource_id": 38,
      "text": "Na sadn sa manongganoy, a irimbang iyan ko Allah, sa tohan a salakaw, a da a karina niyan on; na so imbadal on na sii dn ko Kadnan iyan. Mataan aya! a di phakadaag so manga kafir!"
    },
    {
      "resource_id": 38,
      "text": "Na tharoang ka: \"Kadnan ko! napi Ka, go pangalimo Ka! ka Ska i lbi a Mapiya ko pphamangalimo.\""
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "23" }
  }
}
