{
  "translations": [
    {
      "resource_id": 774,
      "text": "Nuuni<sup foot_note=211607>1</sup> Ndahiye ikaramu n’ibyo (abamalayika n’abantu) bandika!"
    },
    {
      "resource_id": 774,
      "text": "Ku bw’ingabire za Nyagasani wawe (z’ubutumwa wahawe), ntabwo wowe (Muhamadi) uri umusazi."
    },
    {
      "resource_id": 774,
      "text": "Kandi mu by’ukuri uzahabwa ibihembo bidashira (ku bw’ingorane uhura na zo)."
    },
    {
      "resource_id": 774,
      "text": "Rwose mu by’ukuri ufite ubupfura buhambaye."
    },
    {
      "resource_id": 774,
      "text": "Bityo vuba aha bidatinze uzabona, n’abo (abahakanyi) babone,"
    },
    { "resource_id": 774, "text": "Umusazi muri mwe (uwo ari we)." },
    {
      "resource_id": 774,
      "text": "Mu by’ukuri Nyagasani wawe ni We uzi neza uwayobye inzira ye, kandi ni na We uzi neza abayobotse."
    },
    { "resource_id": 774, "text": "Bityo, ntukumvire abahinyura." },
    {
      "resource_id": 774,
      "text": "Bifuje ko waborohera (ukabakorera ibyo bashaka) na bo bakakorohera (ntibakurwanye)."
    },
    {
      "resource_id": 774,
      "text": "Kandi ntukumvire buri (muntu) urahira kenshi unasuzuguritse,"
    },
    {
      "resource_id": 774,
      "text": "Umuneguzi wa cyane, unabunza amagambo (agenda asebanya),"
    },
    { "resource_id": 774, "text": "Ubuza ibyiza, urengera, umunyacyaha," },
    {
      "resource_id": 774,
      "text": "Uw’umutima winangiye, hejuru y’ibyo akaba ari ikinyendaro (atazwi inkomoko ye kwa se)<sup foot_note=211608>1</sup>."
    },
    {
      "resource_id": 774,
      "text": "Yitwaza ko afite umutungo mwinshi n’urubyaro (rwinshi),"
    },
    {
      "resource_id": 774,
      "text": "Iyo asomewe amagambo yacu, aravuga ati “Ni inkuru z’abo hambere.”"
    },
    {
      "resource_id": 774,
      "text": "Tuzamushyiraho ikimenyetso ku mutonzi (ku zuru rye)."
    },
    {
      "resource_id": 774,
      "text": "Mu by’ukuri (abantu b’i Maka), twarabagerageje nk’uko twagerageje abantu bari bafite umurima ubwo barahiraga ko rwose bawusarura mu rukerera."
    },
    {
      "resource_id": 774,
      "text": "Ariko ntibavuze (In-sha-Allah, Imana nibishaka)."
    },
    {
      "resource_id": 774,
      "text": "Bityo, ikiza (inkongi y’umuriro) giturutse kwa Nyagasani wawe kirawugota, mu gihe bo bari baryamye."
    },
    { "resource_id": 774, "text": "(Umurima wabo) uhinduka nk’uruhira." },
    { "resource_id": 774, "text": "Nuko bucyeye barahamagarana," },
    {
      "resource_id": 774,
      "text": "Bagira bati “Nimuzindukire mu murima wanyu niba mugikomeje umugambi wo kuwusarura. ”"
    },
    { "resource_id": 774, "text": "Nuko bagenda bongorerana," },
    {
      "resource_id": 774,
      "text": "(Bagira bati) “Uyu munsi ntihagire umukene n’umwe uwubinjiranamo (umurima)."
    },
    {
      "resource_id": 774,
      "text": "Nuko bazinduka baganayo (mu murima wabo) biyumvamo ubushobozi (bwo kwima abakene)."
    },
    {
      "resource_id": 774,
      "text": "Maze bawubonye baravuga bati “Mu by’ukuri twayobye (inzira)!”"
    },
    {
      "resource_id": 774,
      "text": "Ahubwo twimwe (umusaruro wawo kubera umugambi wacu mubi wo kwima abakene)."
    },
    {
      "resource_id": 774,
      "text": "Ushyira mu gaciro muri bo aravuga ati “Sinari nababwiye ko iyo muza gusingiza (Allah mukanamushimira, mukanavuga muti: In-sha-Allah, mutari guhura n’ibi byago)?”"
    },
    {
      "resource_id": 774,
      "text": "Baravuga bati “Ubutagatifu ni ubwa Nyagasani wacu, mu by’ukuri twari inkozi z’ibibi!”"
    },
    {
      "resource_id": 774,
      "text": "Nuko bamwe batangira guhindukirira abandi (bitana bamwana) bavebana,"
    },
    {
      "resource_id": 774,
      "text": "Baravuga bati “Mbega ishyano tubonye! Mu by’ukuri twari abarengera (imbibi za Allah).”"
    },
    {
      "resource_id": 774,
      "text": "Hari ubwo Nyagasani wacu yadushumbusha (umurima) mwiza kuwuruta. Rwose twerekeje ibyifuzo byacu kwa Nyagasani wacu."
    },
    {
      "resource_id": 774,
      "text": "Uko ni ko ibihano (bya Allah ku isi) bimera! Ariko ibihano byo ku munsi w’imperuka birahambaye cyane, iyaba bari babizi."
    },
    {
      "resource_id": 774,
      "text": "Mu by’ukuri abagandukira (Allah) bazagororerwa Ijuru ryuje ingabire kwa Nyagasani wabo."
    },
    {
      "resource_id": 774,
      "text": "Ese abicisha bugufi imbere ya Allah (Abayisilamu) twabafata kimwe n’inkozi z’ibibi?"
    },
    { "resource_id": 774, "text": "Ese mwabaye mute? Mubona ibintu mute?" },
    {
      "resource_id": 774,
      "text": "Cyangwa mwaba mufite igitabo musomamo (ko abicisha bugufi ari kimwe n’inkozi z’ibibi)!"
    },
    {
      "resource_id": 774,
      "text": "Mu by’ukuri mukaba mufitemo (muri icyo gitabo) aho mukura ibyo?"
    },
    {
      "resource_id": 774,
      "text": "Cyangwa mudufiteho amasezerano ntakuka afite agaciro kugeza ku munsi w’imperuka yo kuzabona ibyo mwifuza?"
    },
    {
      "resource_id": 774,
      "text": "Babaze (yewe Muhamadi) uti “Ni nde muri bo wabyishingira (akabibera umuhamya)?”"
    },
    {
      "resource_id": 774,
      "text": "Cyangwa se (abahakanyi) baba bafite ibigirwamana (bizabafasha ku munsi w’imperuka)? Ngaho nibazane ibyo bigirwamana byabo niba ari abanyakuri."
    },
    {
      "resource_id": 774,
      "text": "(Ibuka) umunsi (ibintu bizaba bikomeye kandi biteye ubwoba), ubwo igice cyo hepfo cy’ukuguru (kwa Allah) kizagaragarizwa (ibiremwa), nuko (abahakanyi) bagahamagarirwa kubamira (Allah) ariko ntibabishobore<sup foot_note=211609>1</sup>"
    },
    {
      "resource_id": 774,
      "text": "Bazaba bubitse amaso (kubera ikimwaro), batwikiriwe n’ugusuzugurika. Nyamara bajyaga bahamagarirwa kubamira Allah ari bazima (ntibabikore kubera ubwibone)."
    },
    {
      "resource_id": 774,
      "text": "Bityo, (yewe Muhamadi) ndekera uwo ari we wese uhinyura iyi nkuru (Qur’an). Rwose (abo bayihinyura) tuzabatwara buhoro buhoro (tubaganisha mu bihano) mu buryo batazi."
    },
    {
      "resource_id": 774,
      "text": "Nzanabaha igihe (bibwire ko batazahanwa); mu by’ukuri imigambi yanjye irakomeye."
    },
    {
      "resource_id": 774,
      "text": "Cyangwa (bibwira ko wowe Muhamadi) ubasaba igihembo, none bakaba baremererwa n’ubwishyu?"
    },
    {
      "resource_id": 774,
      "text": "Ahubwo se bibwira ko bazi ibitagaragara, bakaba babishingiraho bandika (ibyo bishakiye, badakeneye ibyo ubabwira)?"
    },
    {
      "resource_id": 774,
      "text": "Bityo (yewe Muhamadi), ihanganire itegeko rya Nyagasani wawe, kandi ntube nk’umwe wamizwe n’ifi (Umuhanuzi Yunusu) ubwo yadutakambiraga n’agahinda kenshi."
    },
    {
      "resource_id": 774,
      "text": "Iyo bitaza kuba ingabire iturutse kwa Nyagasani we yamugezeho, (ifi) yari kumuruka ku musenyi wo ku nkombe kandi umugayo umuriho."
    },
    {
      "resource_id": 774,
      "text": "Nuko Nyagasani we aramutoranya, maze amushyira mu ntungane."
    },
    {
      "resource_id": 774,
      "text": "Kandi iyo abahakanye bumvise urwibutso (Qur’an), bakurebesha indoro ikomeye, bifuza ko wagwa igihunga kugira ngo bavuge bati “Rwose ni umusazi.”"
    },
    {
      "resource_id": 774,
      "text": "Kandi (Qur’an) nta kindi iri cyo usibye kuba ari urwibutso ku biremwa byose."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "68" }
  }
}
