{
  "translations": [
    { "resource_id": 48, "text": "Nun. VID PENNAN och det som skrivs ned!" },
    {
      "resource_id": 48,
      "text": "Tack vare din Herres nåd är du inte besatt!"
    },
    {
      "resource_id": 48,
      "text": "Helt visst kommer din belöning att vara i evighet."
    },
    {
      "resource_id": 48,
      "text": "Ditt liv och ditt handlande är ett lysande [exempel],"
    },
    {
      "resource_id": 48,
      "text": "och du skall se - och [dina fiender] skall se -"
    },
    { "resource_id": 48, "text": "vem av er som har förlorat förståndet." },
    {
      "resource_id": 48,
      "text": "Din Herre vet bäst vem som har vikit av från Hans väg, och Han vet bäst vem som följer Hans ledning."
    },
    {
      "resource_id": 48,
      "text": "Hör därför inte på dem som förnekar sanningen;"
    },
    {
      "resource_id": 48,
      "text": "de skulle vilja att du gick dem till mötes för att då visa sig tillmötesgående [mot dig]."
    },
    {
      "resource_id": 48,
      "text": "Och lyssna inte till den som är färdig att svära på allt"
    },
    {
      "resource_id": 48,
      "text": "och springer med skvaller och illvilligt förtal,"
    },
    {
      "resource_id": 48,
      "text": "som motarbetar det goda, överträder alla förbud [och] syndar [av vana],"
    },
    {
      "resource_id": 48,
      "text": "grov i sättet och omåttlig [och] därtill av tvivelaktig härkomst."
    },
    {
      "resource_id": 48,
      "text": "[Högmodig över] sin rikedom och sina [talrika] söner"
    },
    {
      "resource_id": 48,
      "text": "säger han, när han hör Våra budskap läsas upp: \"[Detta är ingenting annat än] sagor från förfädernas tid!\""
    },
    {
      "resource_id": 48,
      "text": "På hans panna skall Vi bränna in skammens och vanärans brännmärke!"
    },
    {
      "resource_id": 48,
      "text": "Vi har satt [dessa människor] på prov, liksom Vi satte ägarna till en fruktträdgård på prov, när de svor att de skulle skörda [dess frukt] följande morgon"
    },
    { "resource_id": 48, "text": "utan att göra förbehåll [för Guds vilja]." },
    {
      "resource_id": 48,
      "text": "Medan de sov, kom en [besökare sänd] av din Herre; han gick ronden [runt fruktträdgården]"
    },
    {
      "resource_id": 48,
      "text": "och följande morgon låg [den] tom som ett redan skördat sädesfält."
    },
    { "resource_id": 48, "text": "I gryningen ropade de till varandra:" },
    {
      "resource_id": 48,
      "text": "\"Vi bör gå tidigt till trädgården om vi vill skörda [frukten]!\""
    },
    {
      "resource_id": 48,
      "text": "Och när de gick sade de sinsemellan med låg röst:"
    },
    {
      "resource_id": 48,
      "text": "\"I dag får ingen fattiglapp komma in och störa oss!\""
    },
    {
      "resource_id": 48,
      "text": "Och de begav sig tidigt i väg, beslutna att genomföra vad de hade föresatt sig."
    },
    {
      "resource_id": 48,
      "text": "Men när de fick se [trädgården] sade de: \"Vi måste ha tagit fel väg!\""
    },
    {
      "resource_id": 48,
      "text": "[Men när de insåg vad som hänt ropade de:] \"Vi har blivit ruinerade!\""
    },
    {
      "resource_id": 48,
      "text": "Den förnuftigaste av dem sade: ”Jag sa' er ju att ni skulle prisa Gud.”"
    },
    {
      "resource_id": 48,
      "text": "Och de svarade: \"Stor är vår Herre i Sin härlighet! Vi har sannerligen gjort orätt!\""
    },
    { "resource_id": 48, "text": "Och de överföll varandra med förebråelser." },
    {
      "resource_id": 48,
      "text": "[Till sist] sade de: \"Vår olycka var att vi gick för långt!"
    },
    {
      "resource_id": 48,
      "text": "Kanske ger oss vår Herre något ännu bättre än det [som vi har förlorat] - till vår Herre vänder vi vår håg, till honom sätter vi vårt hopp!\""
    },
    {
      "resource_id": 48,
      "text": "SÅDANT är Vårt straff [i denna värld]. Men det straff [som väntar syndarna] i det kommande livet är sannerligen hårdare - om de bara visste...!"
    },
    {
      "resource_id": 48,
      "text": "[Men] på de gudfruktiga väntar lycksalighetens lustgårdar hos deras Herre;"
    },
    {
      "resource_id": 48,
      "text": "eller skulle Vi behandla dem som har underkastat sig Vår vilja på samma sätt som de obotfärdiga syndarna"
    },
    { "resource_id": 48, "text": "Hur är det fatt med ert omdöme?" },
    { "resource_id": 48, "text": "Eller har ni en Skrift som ni studerar" },
    {
      "resource_id": 48,
      "text": "där [det sägs] att ni skall ha det som ni [själva] väljer?"
    },
    {
      "resource_id": 48,
      "text": "Eller har ni fått ett högtidligt löfte av Oss, gällande till Uppståndelsens dag, att låta er själva fälla avgörandet"
    },
    { "resource_id": 48, "text": "Fråga dem vem av dem som borgar för detta;" },
    {
      "resource_id": 48,
      "text": "Har de några som är med dem i detta, låt dem då kalla på dem, om de har talat sanning."
    },
    {
      "resource_id": 48,
      "text": "[Påminn dem om] den Dag då allt som varit djupast dolt skall dras fram i ljuset och de kommer att uppmanas att falla ned [inför Gud] men förmår inte göra det."
    },
    {
      "resource_id": 48,
      "text": "[De skall stå] med sänkta huvuden, överväldigade av skam, eftersom de redan [i livet], friska [till kropp och själ], uppmanades att falla ned [inför Honom men vägrade]."
    },
    {
      "resource_id": 48,
      "text": "Lämna nu åt Mig [att ta itu med] dem som förnekar sanningen i detta budskap; Vi skall föra dem mot undergången steg för steg, utan att de inser vad [som sker];"
    },
    {
      "resource_id": 48,
      "text": "Jag ger dem ett uppskov, men Min plan ligger fast."
    },
    {
      "resource_id": 48,
      "text": "Eller begär du en avgift av dem [för att framföra ditt budskap], så att de nu tyngs av skuldbördor"
    },
    {
      "resource_id": 48,
      "text": "Eller har de [sådan kunskap om] den verklighet som är dold för människor att de [kan] skriva ned [vad de vet]?"
    },
    {
      "resource_id": 48,
      "text": "HA därför tålamod, [Muhammad,] och avvakta din Herres dom och var inte som han som slukades av en väldig fisk och som anropade [sin Herre], medan vreden [mot hans motspänstiga landsmän ännu] kokade inom honom."
    },
    {
      "resource_id": 48,
      "text": "Och om inte hans Herre hade inneslutit honom i Sin nåd, skulle han ha kastats upp på den öde stranden, tyngd av sin skuld."
    },
    {
      "resource_id": 48,
      "text": "Men Gud hade utvalt honom och gjort honom till en av de rättfärdiga."
    },
    {
      "resource_id": 48,
      "text": "[Ha tålamod] även om de som förnekar sanningen kastar så hätska blickar mot dig, när de får höra [stycken av] Koranen [att de så när får dig att förlora fattningen] och säger: \"Han är sannerligen galen!\""
    },
    {
      "resource_id": 48,
      "text": "Denna [Koran] är ingenting mindre än en påminnelse till alla folk."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "68" }
  }
}
