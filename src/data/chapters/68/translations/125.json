{
  "translations": [
    {
      "resource_id": 125,
      "text": "Nūn. (Allāhu ló mọ ohun tí Ó gbàlérò pẹ̀lú háràfí náà.)Allāhu fi gègé ìkọ̀wé àti ohun tí àwọn mọlāika ń kọ sílẹ̀ búra. <sup foot_note=148023>1</sup>"
    },
    { "resource_id": 125, "text": "Ìwọ kì í ṣe wèrè nípa ìdẹ̀ra Olúwa rẹ." },
    {
      "resource_id": 125,
      "text": "Àti pé dájúdájú ẹ̀san tí kò níí dáwọ́ dúró ti wà fún ọ."
    },
    {
      "resource_id": 125,
      "text": "Dájúdájú ìwọ sì wà lórí ìwà ńlá (ìwà alápọ̀n-ọ́nlé)."
    },
    { "resource_id": 125, "text": "Láìpẹ́ ìwọ yóò rí i, àwọn náà yó sì rí i;" },
    { "resource_id": 125, "text": "èwo nínú yín ni aládàn-ánwò (wèrè)?" },
    {
      "resource_id": 125,
      "text": "Dájúdájú Olúwa rẹ, Ó nímọ̀ jùlọ nípa ẹni tó ṣìnà kúrò lójú ọ̀nà Rẹ̀. Ó sì nímọ̀ jùlọ nípa àwọn olùmọ̀nà."
    },
    {
      "resource_id": 125,
      "text": "Nítorí náà, má ṣe tẹ̀lé àwọn olùpe-òdodo-nírọ́."
    },
    {
      "resource_id": 125,
      "text": "Àti pé wọ́n fẹ́ kí o dẹwọ́, kí àwọn náà sì dẹwọ́."
    },
    {
      "resource_id": 125,
      "text": "Má ṣe tẹ̀lé gbogbo ẹni tí ìbúra rẹ̀ pọ̀, ẹni yẹpẹrẹ,"
    },
    { "resource_id": 125, "text": "abúni, alárìnká tó ń sòfófó kiri," },
    { "resource_id": 125, "text": "olùdènà iṣẹ́ rere, alákọyọ, ẹlẹ́ṣẹ̀," },
    {
      "resource_id": 125,
      "text": "ọ̀dájú. Lẹ́yìn ìyẹn, ògbólógbòó ẹni ibi (àsáwọ̀ ọmọ zina) ni. <sup foot_note=148024>1</sup>"
    },
    { "resource_id": 125, "text": "Nítorí pé ó ní dúkìá àti àwọn ọmọkùnrin," },
    {
      "resource_id": 125,
      "text": "nígbà tí wọ́n bá ń ké àwọn āyah Wa fún un, ó máa wí pé: “Àkọsílẹ̀ àlọ́ àwọn ẹni àkọ́kọ́ (nìwọ̀nyí)”."
    },
    { "resource_id": 125, "text": "A máa fi àmì sí i ní góńgórí imú." },
    {
      "resource_id": 125,
      "text": "Dájúdájú Àwa dán wọn wò gẹ́gẹ́ bí A ṣe dán àwọn ọlọ́gbà wò nígbà tí wọ́n búra pé, dájúdájú àwọn yóò ká gbogbo èso ọgbà náà ní òwúrọ̀ kùtùkùtù."
    },
    { "resource_id": 125, "text": "Wọn kò sì ṣe àyàfi pé, “tí Allāhu bá fẹ́”." },
    {
      "resource_id": 125,
      "text": "Àdánwò tó ń yí n̄ǹkan po láti ọ̀dọ̀ Olúwa rẹ sì yí ọgbà náà po, nígbà tí wọ́n sùn lọ."
    },
    { "resource_id": 125, "text": "Ó sì dà bí oko àgédànù (tí wọ́n ti résun)." },
    { "resource_id": 125, "text": "Wọ́n ń pera wọn ní òwúrọ̀ kùtùkùtù" },
    { "resource_id": 125, "text": "pé ẹ jí lọ sí oko yín tí ẹ bá fẹ́ ká èso." },
    {
      "resource_id": 125,
      "text": "Wọ́n lọ, wọ́n sì ń fi ohùn jẹ́ẹ́jẹ́ bára wọn sọ̀rọ̀"
    },
    {
      "resource_id": 125,
      "text": "pé ní òní mẹ̀kúnnù kan kò gbọdọ̀ wọnú rẹ̀ wá ba yín."
    },
    {
      "resource_id": 125,
      "text": "Wọ́n jí lọ (sí oko wọn) lórí èrò-ọkàn kan (pé) àwọn lágbára."
    },
    {
      "resource_id": 125,
      "text": "Nígbà tí wọ́n rí i, wọ́n wí pé: “Dájúdájú àwa ti ṣìnà."
    },
    {
      "resource_id": 125,
      "text": "Rárá o, wọ́n ṣe ìkórè oko léèwọ̀ fún wa ni.”"
    },
    {
      "resource_id": 125,
      "text": "Ẹni tó dúró déédé jùlọ nínú wọn sọ pé: “Ṣé èmi kò sọ fún yín pé ẹ̀yin kò ṣe ṣàfọ̀mọ́ fún Allāhu (pé “a máa kórè oko wa, ’in ṣā ’Allāhu.)”?"
    },
    {
      "resource_id": 125,
      "text": "Wọ́n wí pé: “Mímọ́ ni fún Olúwa wa, dájúdájú àwa jẹ́ alábòsí.”"
    },
    {
      "resource_id": 125,
      "text": "Apá kan wọn kọjú sí apá kan; wọ́n sì ń dára wọn lẹ́bi."
    },
    {
      "resource_id": 125,
      "text": "Wọ́n wí pé: “Ègbé wa ò! Dájúdájú àwa jẹ́ olùtayọ-ẹnu ààlà."
    },
    {
      "resource_id": 125,
      "text": "Ó ṣeé ṣe kí Olúwa wa fi èyí tó dára ju èyí lọ pààrọ̀ rẹ̀ fún wa. Dájúdájú ọ̀dọ̀ Olúwa wa ni àwa ń rokàn oore sí.”"
    },
    {
      "resource_id": 125,
      "text": "Báyẹn ni ìyà náà ṣe rí (fún wọn). Ìyà ọ̀run sì tóbi jùlọ, tí ó bá jẹ́ pé wọ́n mọ̀."
    },
    {
      "resource_id": 125,
      "text": "Dájúdájú àwọn Ọgbà Ìdẹ̀ra wà fún àwọn olùbẹ̀rù Allāhu lọ́dọ̀ Olúwa wọn."
    },
    {
      "resource_id": 125,
      "text": "Ṣé A máa ṣe àwọn mùsùlùmí bí (A ṣe máa ṣe) àwọn ẹlẹ́ṣẹ̀ bí?"
    },
    {
      "resource_id": 125,
      "text": "Kí l’ó ń ṣe yín tí ẹ fi ń dájọ́ báyìí ná?1 <sup foot_note=148025>1</sup>"
    },
    {
      "resource_id": 125,
      "text": "Tàbí tírà kan wà fún yín tí ẹ̀ ń kẹ́kọ̀ọ́ nínú rẹ̀"
    },
    {
      "resource_id": 125,
      "text": "pé dájúdájú ẹ̀yin lẹ ni ohun tí ẹ bá ń ṣà lẹ́ṣà nínú ìdájọ́?"
    },
    {
      "resource_id": 125,
      "text": "Ǹjẹ́ ẹ ni àwọn àdéhùn kan lọ́dọ̀ wa tí ó máa wà títí di Ọjọ́ Àjíǹde pé: “Dájúdájú tiyín ni ìdájọ́ tí ẹ bá ti mú wá.”?"
    },
    {
      "resource_id": 125,
      "text": "Bi wọ́n léèrè wò pé èwo nínú wọn l’ó lè fọwọ́ ìyẹn sọ̀yà!"
    },
    {
      "resource_id": 125,
      "text": "Tàbí wọ́n ní (àwọn òrìṣà kan) tí wọ́n jẹ́ akẹgbẹ́ Wa? Kí wọ́n mú àwọn òrìṣà wọn wá nígbà náà tí wọ́n bá jẹ́ olódodo."
    },
    {
      "resource_id": 125,
      "text": "Ní ọjọ́ tí A máa ṣí ojúgun sílẹ̀, A sì máa pè wọ́n síbi ìforíkanlẹ̀, wọn kò sì níí lè ṣe é."
    },
    {
      "resource_id": 125,
      "text": "Ojú wọn yóò wálẹ̀. Ìyẹpẹrẹ máa bò wọ́n mọ́lẹ̀. Wọ́n kúkú ti pè wọ́n síbi ìforíkanlẹ̀ nígbà tí wọ́n ní àlàáfíà (wọn kò sì kírun)."
    },
    {
      "resource_id": 125,
      "text": "Nítorí náà, fi Èmi àti ẹni tó ń pe ọ̀rọ̀ yìí ní irọ́ sílẹ̀. A óò máa dẹ wọ́n lẹ́kẹ láti jẹ wọ́n níyà ní àyè tí wọn kò mọ̀."
    },
    {
      "resource_id": 125,
      "text": "Mò ń lọ́ra fún wọn ni. Dájúdájú ète Mi lágbára.1 <sup foot_note=148026>1</sup>"
    },
    {
      "resource_id": 125,
      "text": "Tàbí ò ń bèèrè owó-ọ̀yà kan lọ́wọ́ wọn, ni gbèsè fi wọ̀ wọ́n lọ́rùn?"
    },
    {
      "resource_id": 125,
      "text": "Tàbí lọ́dọ̀ wọn ni (wàláà) ìkọ̀kọ̀ wà ni wọ́n bá ń kọ ọ́ (síta)?"
    },
    {
      "resource_id": 125,
      "text": "Nítorí náà, ṣe sùúrù fún ìdájọ́ Olúwa rẹ. Kí ìwọ má sì ṣe dà bí ẹlẹ́ja (ìyẹn, Ànábì Yūnus) nígbà tí ó pe (Allāhu) pẹ̀lú ìbànújẹ́."
    },
    {
      "resource_id": 125,
      "text": "Tí kò bá jẹ́ pé ìkẹ́ kan láti ọ̀dọ̀ Olúwa rẹ̀ lé e bá, wọn ìbá jù ú sórí ilẹ̀ gban̄sasa (láti inú ẹja) ní ẹni-èébú."
    },
    {
      "resource_id": 125,
      "text": "Nítorí náà, Olúwa rẹ̀ ṣà á lẹ́ṣà. Ó sì ṣe é ní ara àwọn ẹni rere."
    },
    {
      "resource_id": 125,
      "text": "Àwọn tó ṣàì gbàgbọ́ fẹ́ẹ̀ fi ojú wọn gbé ọ ṣubú nígbà tí wọ́n gbọ́ ìrántí náà. Wọ́n sì ń wí pé: “Dájúdájú wèrè mà ni.”"
    },
    {
      "resource_id": 125,
      "text": "Kí sì ni al-Ƙur’ān bí kò ṣe ìrántí fún gbogbo ẹ̀dá."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "68" }
  }
}
