{
  "translations": [
    {
      "resource_id": 106,
      "text": "Массо а вонах цIена ву Иза (Дела)‚ Ша Шен лай<sup foot_note=112976>1</sup>буса /кхарста/ ваьккхина волу Дезчу маьждигера<sup foot_note=112977>2</sup>Генарчу маьждиге<sup foot_note=112978>3</sup>‚ Оха шен гонаха дерг беркате дина долчу<sup foot_note=112979>4</sup>‚ цунна гайтархьама Тхан аяташ. Баккъалла а, Иза ву хезаш верг а‚ гуш верг а."
    },
    {
      "resource_id": 106,
      "text": "Оха делира Мусага жайна‚ цунах хилийтира нийса некъ Исраилан кIенташна‚ Ша воцург, кхин векал ма лаца‚ аьлла."
    },
    {
      "resource_id": 106,
      "text": "Х1ай Оха шаьш Нухьаца лелийначеран зурриет /Исраилан к1ентий! Дагадаийта Оха шайн дай хина бухабахарх к1елхьарбахар; шукур де Далла/. Баккъалла а, иза (Нухь пайхамар) хили баркале лай."
    },
    {
      "resource_id": 106,
      "text": "Оха хаам бира Исраилан кIенташка жайни чохь: \"Телхина дерг ца деш 1ийр ма дац шу лаьтта тIехь шозза<sup foot_note=112980>1</sup>‚ курадевр ду шу т1ех кураллица\"‚−аьлла."
    },
    {
      "resource_id": 106,
      "text": "Цу шиннах хьалхара ваIда еъча<sup foot_note=112981>1</sup>‚ Оха шуна тIе бахкийтира Тхешан леш‚ шайгахь чIогIа ницкъ болу‚ чекхбевлира уьш х1усамаш чухула<sup foot_note=112982>2</sup>- ваIда кхочушхилира."
    },
    {
      "resource_id": 106,
      "text": "Т1аккха /аш тоба динчул т1аьхьа/ Оха шуьга юхабаккхийтира царна тIехь толам‚ гIо дира шуна хьолаца а‚ кIенташца а‚ шух хилийтира вуно йоккха тоба ( дукха халкъ)."
    },
    {
      "resource_id": 106,
      "text": "Аш диканиг дича – и диканиг дина шайна‚ аш вониг дича – иза а шуна шайна (зуламе) ду. /Делан/ шолгIа ваIда кхочушхилча – /Дала кхин мостагIий тIетесира шуна/ цара шун яххьаш эрчаяха‚ маьждига<sup foot_note=112983>1</sup>уьш чу баха‚ дуьххьара шаьш бахаре терра‚ дохо шайна дола мел деънарг<sup foot_note=112984>2</sup>."
    },
    {
      "resource_id": 106,
      "text": "Шун Кхиош-Кхобучо шух къинхетам бан мега. Шу духадерзахь /къинош дарна/‚ Тхо а духадуьрзур ду /шуна таIзар дарна/. Оха хилийтина жоьжахати керстанашна набахти /уьш цу чуьра ара ца бовлалуш/."
    },
    {
      "resource_id": 106,
      "text": "Баккъалла а, хIокху Къуръано нисво ша уггар нийсадолчунна тIе‚ кхаъ боккху шаьш диканаш деш болчу муъмин нахана царна йоккха ял хиларца."
    },
    {
      "resource_id": 106,
      "text": "Эхартах ца тешаш берш – Оха царна кечдина лазош долу Iазап."
    },
    {
      "resource_id": 106,
      "text": "Адамо /шена я шен доьзалхочунна, ша оьг1азвахча/ вониг доьхуш доIа до, ша диканиг доьхуш доIа даре терра<sup foot_note=112985>1</sup>. Адам /шен кхолламехь/ хилла сиха /амал йолуш /."
    },
    {
      "resource_id": 106,
      "text": "Оха хилийтина буьйса а‚ де а ши билгало хилла. Буьйсанан билгало дIайоккху Оха‚ дийнан билгало гуш йой, шуьга лахийтархьама шайн Кхиош-Кхобучун комаьршонах /рицкъ/‚ шерийн барам а, хьесап а шуна хаийтархьама. Массо а хIума къастийна Оха кхоччуш болчу къастамца."
    },
    {
      "resource_id": 106,
      "text": "Массо а адамна логах хьарчийна Оха шен кхоллам.<sup foot_note=112986>1</sup>Оха цунна къематдийнахь жайна гучудоккхур ду – цунна гур ду иза схьадиллина (дуьненахь ша дина диканиг а, вониг а цунна хьалхахь хир ду къематдийнахь)."
    },
    {
      "resource_id": 106,
      "text": "\"Деша хьайн жайна. Хьайн са  кхачо хили хьуна тахана хьесап дан\" /эр ду цуьнга/."
    },
    {
      "resource_id": 106,
      "text": "Нисвелларг – шена нислуш ву. Тилавелларг а – шена тилалуш ву. Хьур бац хьуш волчо кхечуьнан мохь<sup foot_note=112987>1</sup>. Тхо ца хилла Iазап деш, Оха элча вахийтталц."
    },
    {
      "resource_id": 106,
      "text": "Тхуна цхьа юрт хIаллакъян лиъча‚ Оха /элчанашкахула/ омра<sup foot_note=112988>1</sup>до цуьнан /юьртахойн/ хьоладайшка /Далла муьт1ахь хила, олий/‚ – цара цу чохь (юьртахь) 1есалла йо (Далла)‚ тIаккха оцунна тIехь /Делера 1азап дуссур ду, аьлла долу/ дош бакъхуьлу – тIаккха Оха иза йохайо кхоччуш."
    },
    {
      "resource_id": 106,
      "text": "Маса тIаьхье хIаллакйина Оха Нухьал т1аьхьа! Кхачо ю хьан Дела Шен лен къинош сов дика хууш а‚ гуш а хилар."
    },
    {
      "resource_id": 106,
      "text": "Милла а хиллехь дезаш сиханиг<sup foot_note=112989>1</sup>– сихдина /лур ду/ Оха цунна цу чохь (дуьненахь) Тхайна луург Тхайна луучунна‚ тIаккха Оха хилийтина цунна жоьжахати – чуг1ур ву иза цунна /вага/ бехке а хилла‚ сийсаза а волуш (Делан къинхетамах генаваьккхина)."
    },
    {
      "resource_id": 106,
      "text": "Милла а велахь дезаш тIаьхьарниг<sup foot_note=112990>1</sup>‚ цунна тIекхача сихвелларг шен къахьегарца, ша тешна<sup foot_note=112991>2</sup>а волуш, – уьш бу шайн къахьегар баркалле (декъала) хилларш<sup foot_note=112992>3</sup>."
    },
    {
      "resource_id": 106,
      "text": "ХIоранна а ло Оха – хIокхарна а (дуьне лоьхучарна)‚ вукхарна а (эхарт лоьхучарна) – хьан Кхиош-Кхобучун ниIматах. Хьан Кхиош-Кхобучун ниIмат ца хилла дихкина<sup foot_note=112993>1</sup>."
    },
    {
      "resource_id": 106,
      "text": "Хьажал‚ муха базбина Оха царах цхьаберш вукхарал (дуьненан дахарехь)! Ткъа эхарт −даржех уггаре доккханиг а ду‚ дозаллах уггаре доккханиг а ду (Делах кхоьруш хиллачарна кечдина долу)."
    },
    {
      "resource_id": 106,
      "text": "Делаца кхин дела ма ве – /и вахь/ хьо охьахуур ву бехке а хилла‚ (Делера) гIо доцуш а висина."
    },
    {
      "resource_id": 106,
      "text": "Хьан Кхиош-Кхобучо омра дина: аш Iибадат ма делаш Ша воцчунна‚ деца-ненаца дика а хилалаш‚ аьлла. Хьуна гергахь царах цхьаъ я ший а къаналлина тIекхачахь‚ ахь цу шинга ма алалахь: \"Уффай<sup foot_note=112994>1</sup>!\"‚ дIа ма къахкаделахь и шиъ‚ ахь алалахь цу шинга хаза дош."
    },
    {
      "resource_id": 106,
      "text": "Ахь охьабахийта цу шинна къинхетамах муьтIахь хиларан тIам<sup foot_note=112995>1</sup>‚ āла: \"Сан Кхиош-кхобург‚ къинхетам бехьа цу шиннах‚ цу шиммо жима волуш (терго еш) со кхиорах терра\"."
    },
    {
      "resource_id": 106,
      "text": "Шун Кхиош-Кхобург дика хууш ву шун дегнашкахь дерг. Шу дика хилахь – баккъалла, Иза хилла /даггара тōба дарца/ Шена тIебоьрзучарна гечдеш."
    },
    {
      "resource_id": 106,
      "text": "Гергарчунна шен хьакъ дIало‚ мискачунна а‚ некъахочунна а /дIало церан хьаккъаш/‚ дайа ма дайа /хьайн хIума/ эрна."
    },
    {
      "resource_id": 106,
      "text": "Эрна дойуш берш хилла шайтIанийн вежарий‚ ткъа шайтIа шен Кхиош-Кхобучунна керста хилла."
    },
    {
      "resource_id": 106,
      "text": "Нагахь хьо царах (гергарачарах, мискачарах, некъахойх - царна сагIина дала хIума доцуш) д1авирзинехь, хьайн Кхиош-Кхобучун  къинхетам безаш (Делан къинхетамах рицкъ дезаш), и хиларе сатуьйсуш а волуш, /т1аккха оцунах царна саг1ина дала дагахь/, ахь цаьрга алалахь к1еда-мерза дош<sup foot_note=112996>1</sup>."
    },
    {
      "resource_id": 106,
      "text": "Ма хилийта хьайн куьг хьайн логах дихкина<sup foot_note=112997>1</sup>‚ даржа а ма де и дерриг даржорца<sup foot_note=112998>2</sup>−т1аккха (и дахь) охьахуур ву хьо бехкаме а хилла‚ гIайгIане а вахана."
    },
    {
      "resource_id": 106,
      "text": "Баккъалла а, хьан Кхиош-Кхобучо рицкъ даржадо Шена луучунна /шортта/‚ барам а бо<sup foot_note=112999>1</sup>. Баккъалла а, Иза хилла Шен леш дика бевзаш а‚ гуш а."
    },
    {
      "resource_id": 106,
      "text": "Ма дайа шайн бераш мискаллах кхоьруш – Оха кхобур бу уьш а‚ шу а. Баккъалла а, уьш байар хилла доккха гIалат<sup foot_note=113000>1</sup>."
    },
    {
      "resource_id": 106,
      "text": "Зинана<sup foot_note=113001>1</sup>герга ма гIолаш‚ баккъалла а, и ду ирчаниг‚ и бу боьха некъ /жоьжахате вуьгуш/."
    },
    {
      "resource_id": 106,
      "text": "Ма делаш Дала /ден/ хьарам дина долу са<sup foot_note=113002>1</sup>бакъонций<sup foot_note=113003>2</sup>бен. Шена т1ехь зулам а деш вийнарг – Оха цуьнан верасна (ирс оьцучунна) бакъо елла /чIир эца/‚ байарехь тIех ма волийла иза<sup foot_note=113004>3</sup>. Баккъалла а, иза (веллачун верас) хир ву (Дала) шена (ч1ир эца) гIо динарг<sup foot_note=113005>4</sup>."
    },
    {
      "resource_id": 106,
      "text": "Шу герга ма гIолаш боберан даьхнина уггар дикчуьнца (цунна пайдехь) бен и /кхоччуш/ г1еметтах1отталц. Iалашбе барт (шайн кхечаьрца хилла чIагIонаш). Баккъалла а, барт жоьпалле хилла. (Дала жоп доьхур ду цунах)."
    },
    {
      "resource_id": 106,
      "text": "Нийсо е (шаьш нахана х1уманаш) юстарехь, шаьш юстучу хенахь)‚ озалаш нийсачу терзанца. Иза дика а ду‚ мелхо а хаза а ду тIаьхьенгахь (эхартахь мела хиларца)."
    },
    {
      "resource_id": 106,
      "text": "Хьо тIаьхьа ма хIотталахь хьайгахь Iилма доцчу х1уманна<sup foot_note=113006>1</sup>. Баккъалла а, лерса а‚ бIаьрса а‚ дог а – уьш дерриг хир ду цунах жоп доьхур долуш (къематдийнахь)."
    },
    {
      "resource_id": 106,
      "text": "Ма лелалахь лаьтта тIехь кураллица<sup foot_note=113007>1</sup>– баккъалла а, ахь лаьттан бух охкур ма бац‚ ламанан локхалле а кхочур ма вац хьо!"
    },
    {
      "resource_id": 106,
      "text": "Оцу дерригенан вониг хьан Кхиош-Кхобучунна гергахь ца дезаш хилла (ду)."
    },
    {
      "resource_id": 106,
      "text": "И ду хьан Кхиош-Кхобучо хьоьга ваьхьица хаийтинчу хьикматах. Ма хилийта Делаца кхин дела – тIаккха жоьжахати чукхуссур ву хьо бехкаме а хилла (хир волуш)‚ /массо а диканах/ юха а тоьхна."
    },
    {
      "resource_id": 106,
      "text": "Ткъа шу хаьржина шун Кхиош-Кхобучо кIенташца‚ Шена маликех йо1арий бина? Баккъалла а, шу олуш ма ду (шен ирчаллица) деза-доккха дош<sup foot_note=113008>1</sup>."
    },
    {
      "resource_id": 106,
      "text": "Оха /массо а хIума/ билгалдина хIокху Къуръан чохь царна (адамашна) дагадаийтархьама – цо-м (оцу билгалдаро) уьш<sup foot_note=113009>1</sup>алсам ца боху /бакъдолчух/ дIакъахкарций бен."
    },
    {
      "resource_id": 106,
      "text": "Ахь āла: \"Цуьнца кхин делий хилча‚ цара ма-бохху, – Iарш йолчунна (Далла) тIе некъ лохур ма бара цара<sup foot_note=113010>1</sup>(и 1арш д1алаца г1ерташ, дерриге паччахьалла шайн карадерзо лууш)\"."
    },
    {
      "resource_id": 106,
      "text": "Вонах цIена ву Иза‚ т1ех лаккхавели Иза цара (керстанаша) дуьйцучух."
    },
    {
      "resource_id": 106,
      "text": "Цунна тасбихь деш ю ворхI стигал а‚ латта а‚ царна чохь мел берш а (Дала мел кхоьллина х1ума). Цуьнан хастамца тасбихь ца деш хIумма а яц‚ делахь а, шу (х1ай адамаш) ца кхета церан тасбихьах. Баккъалла а, Иза хилла т1ех собаре<sup foot_note=113011>1</sup>а‚ гечдийриг а."
    },
    {
      "resource_id": 106,
      "text": "Ахь Къуръан доьшуш‚ Оха хьуна а‚ эхартах цатешачарна а юккъехь хилийтина хьулдина кирхьа<sup foot_note=113012>1</sup>."
    },
    {
      "resource_id": 106,
      "text": "Оха йина церан дегнашна тIехь гIат (т1екхоьллина х1ума), уьш цунах (Къуръанах) ца кхетийта‚ церан лергашна чохь а къоралла ю. Ахь Къуръана чохь веккъа Ша цхьаъ хьайн Кхиош-Кхобург хьехийча‚ уьш юхабовлу, /бакъдолчух/ къаьхкаш."
    },
    {
      "resource_id": 106,
      "text": "Тхо дика хууш ду цара стенга ладуг1у, хьоьга шаьш ладугIучу хенахь, /т1аккха/ къайлаха вовшашка хабарш дуьйцуш, зуламхоша олу: \"Шу тIаьхьахIуьттуш ма ду шегахь бозбуунчалла долчу стагана<sup foot_note=113013>1</sup>\"."
    },
    {
      "resource_id": 106,
      "text": "Хьажал‚ муха далийна цара хьуна масалш‚ тилабелла уьш‚ ницкъ ца кхочу церан /нийса/ некъ /каро/."
    },
    {
      "resource_id": 106,
      "text": "Цара элира: \"Тхох даьIахкаш а‚ чим а хилча‚ тхо дендийр ду, керла халкъ а хилла?\""
    },
    { "resource_id": 106, "text": "Ахь āла: \"Шух  тIулг я эчиг‚" },
    {
      "resource_id": 106,
      "text": "Я /муьлхха/ кхоьллина хIума хилча а, ша йоккха хуьлуш йолу шун дегнашкахь   /иза а денйийр ю/.\" ТIаккха цара эр ма ду: \"Хьан /дендина/ духадерзор ду тхо?\" Ахь āла: \"Дуьххьара шу кхоьллинчо\". ТIаккха цара шайн кортош лестош хьо волчухьа<sup foot_note=113014>1</sup>‚ эр ма ду: \"Маца /хир/ ду иза?\" Ахь āла: \"Иза кеста хила тарло\"."
    },
    {
      "resource_id": 106,
      "text": "Оцу /къемат/дийнахь Цо шуьга кхойкхур ма ду‚ аш Цунна хастамбарца жоп лур ду‚ шуна моьттур ду шаьш кIеззиг бен ца 1ийна (дуьненахь я кошахь)."
    },
    {
      "resource_id": 106,
      "text": "Ахь āла Сан лешка‚ цара олийла (шаьш къамелаш деш) уггаре диканиг. Баккъалла а, шайтIано царна юккъе дов туьссу. Баккъалла а, шайтIа адамна къаьсттина мостагI хилла."
    },
    {
      "resource_id": 106,
      "text": "Шун Кхиош-Кхобург шу дика девзаш ву. Шена лаахь, къинхетам бийр бу Цо шух‚ я Шена лаахь, Цо шуна Iазап дийр ду. Оха ца вахийтина хьо царна тIехь векал хилла<sup foot_note=113015>1</sup>."
    },
    {
      "resource_id": 106,
      "text": "Хьан Кхиош-Кхобург дика бевзаш ву стигланашкахь а‚ лаьттахь а берш. Оха базбина цхьаболу пайхамараш вукхарал‚ Оха делла Давуде Забур."
    },
    {
      "resource_id": 106,
      "text": "Ахь āла: \"Аш кхайкха шаьш, И /АллахI-Дела/ витина, делий бу бохучаьрга /шайна гIо де алий/\". Церан дōлахь ма дац шуна тIера зен д1аайдар а‚ /я и кхечарна т1е/ дерзор а."
    },
    {
      "resource_id": 106,
      "text": "Цара шайга кхойкхуш берш<sup foot_note=113016>1</sup>шаьш а бу шайн Деле /герга хила/ некъ лоьхуш‚ царах вуно /Далла/ герга верг муьлханиг ву-те /хьоьжуш/. Дог дохуш бу уьш Цуьнан къинхетаме‚ кхоьруш бу Цуьнан Iазапах. Баккъалла а, хьан Кхиош- Кхобучун Iазап хилла шех лардала дезаш."
    },
    {
      "resource_id": 106,
      "text": "Ма яц цхьа а юрт Оха хIаллакйийр йоцуш къематде дале‚ я Оха шена чIогIа Iазап дийр доцуш. И хилла /Лавхь махьфуз/ жайни чохь яздина /хийцалур доцуш/"
    },
    {
      "resource_id": 106,
      "text": "Тхо духа ца тоьхна Оха аяташ<sup foot_note=113017>1</sup>диссорах уьш хьалхалерачара харцдаро бен. Оха елира самудашна<sup foot_note=113018>2</sup>эмкал<sup foot_note=113019>3</sup>, гуш а йолуш‚ цара цуьнца<sup foot_note=113020>4</sup>зулам дира. Оха ца боссабо аяташца<sup foot_note=113021>5</sup>кхерам бен."
    },
    {
      "resource_id": 106,
      "text": "Дагадайта: Оха ма элира хьоьга: \"Баккъалла а, хьан Кхиош-Кхобучо нахах гуо биллина<sup foot_note=113022>1</sup>\". Оха ца хилийтира Оха хьуна гайтина хилла долу гар<sup foot_note=113023>2</sup>а, Къуръан чохь шена неIалт аьлла долу дитт<sup foot_note=113024>3</sup>а нахана питана бен. Оха царна кхерам кхуьссу‚ цо уьш алсам ца боху доккхачу тиларца бен."
    },
    {
      "resource_id": 106,
      "text": "Хьахаде, (х1ай пайхамар): Оха элира маликашка: \"Сужуд де Āдамна<sup foot_note=113025>1</sup>\". Цара сужуд дира, иблис доцчо. Цо элира: \"Ас сужуд до ткъа Ахь поппарх кхоьллинчунна?\""
    },
    {
      "resource_id": 106,
      "text": "Элира /иблисо/: \"Хьажахь! ХIара ву Ахь суна тIехь вазвинарг? Ахь со тIаьхьататтахь къематде даллац‚ цуьнан зурриет тилор ма ду ас‚ цхьа кIеззиг берш боцурш\"."
    },
    {
      "resource_id": 106,
      "text": "Цо (Дала) элира: \"ДIадала! Царах хьуна тIаьхьа милла хIоттахь а,– баккъалла а, жоьжахати ю-кх шуна кхоччуш бекхам."
    },
    {
      "resource_id": 106,
      "text": "Кхерам таса царах хьайн ницкъ кхочучарна хьайн озаца‚ гулбе (т1ехеца) царна дуьхьал  хьайн дошлой а‚ гIашлой а‚ декъашхо хила цаьрца (церан) хьолехь а, доьзалшкахь а‚ ваIда е царна!” ШайтIано ваIда ма ца йо царна (уьш) Iехабар бен."
    },
    {
      "resource_id": 106,
      "text": "\"Баккъалла а, Сан /дог ц1ена, тешаме болу/ леш, - царна тIехь бакъо яц хьан\"<sup foot_note=113026>1</sup>. Кхачаме ду хьан Кхиош-Кхобург (уьш шайт1анах 1алашбарехь) векал<sup foot_note=113027>2</sup> хилар."
    },
    {
      "resource_id": 106,
      "text": "Шун Кхиош-Кхобург ву шуна  хIорда чухула кеманаш лелош верг шуьга лехийта Шен комаьршаллах<sup foot_note=113028>1</sup>(рицкъ) Баккъалла а, Иза хилла шуна къинхетаме."
    },
    {
      "resource_id": 106,
      "text": "Шух зен-зулам 1оттаделча  хIорда чохь‚ дIа ма туьлий и, аш Иза воцчуьнга, шайга кхойкхуш берш. ТIаккха Цо шаьш кIелхьардаьхча аренна тIе – шу духадевли<sup foot_note=113029>1</sup>. Баккъалла а, адам хили баркалле доцуш."
    },
    {
      "resource_id": 106,
      "text": "Шу тешна хили-те Цо шу аренан цхьана декъана бухадохуьтург  цахиларх я Цо шуна тIе дарц хьовзор цахиларх? ТIаккха шуна карор ма вац шайна векал<sup foot_note=113030>1</sup>."
    },
    {
      "resource_id": 106,
      "text": "Я шу тешна дара-те Цо шу цунна (хIорда) чу /цкъа шун доIа бахьанехь Оха арадаьхначул тIаьхьа/ юха а дерзориг цахиларх, тIаккха шуна тIе механ дарц хьавзийна, цо шу хи буха дохуьйтур долуш, шу ца тешаш хиларна? ТIаккха шуна карор вац шайна Тхуна тIехь цуьнца / бекхам эца/ тIаьхьаваьлларг<sup foot_note=113031>1</sup>."
    },
    {
      "resource_id": 106,
      "text": "Оха сийдина (леерам бина) Āдаман кIентех<sup foot_note=113032>1</sup>‚ Оха лелийна уьш аренца а‚ хIорда чухула а‚ рицкъ делла царна цIенчух‚ Оха базбина уьш Тхаьш кхоьллинчу /халкъех/ дуккхачарах базбарца."
    },
    {
      "resource_id": 106,
      "text": "Оцу /къемат/дийнахь Оха кхойкхур ду дерриге а адамашка шайн имамаца<sup foot_note=113033>1</sup>. Шен жайна шен аьтту куьйга делларг милла велахь а и, цара шайн жайна доьшур ма ду‚ царна цуьрриг зулам дийр ма дац."
    },
    {
      "resource_id": 106,
      "text": "Кхузахь<sup foot_note=113034>1</sup>бIаьрса<sup foot_note=113035>2</sup>доцуш милла хиллехь а, – иза эхартахь а бIаьрса доцуш хир ву‚ некъаца уггар тилавелларг а ву."
    },
    {
      "resource_id": 106,
      "text": "Уьш герга хилира Оха хьоьга ваьхьица доссийначух хьо дIатилаван<sup foot_note=113036>1</sup>хьоьга Тхуна тIехь кхидерг кхоллийта. ТIаккха хьо доттагI лаьцна хир ма вара цара!"
    },
    {
      "resource_id": 106,
      "text": "Оха хьо (бакъдолчунна т1ехь) ца сацийнехьара‚ хьо герга вара жимма царна тIетовжа."
    },
    {
      "resource_id": 106,
      "text": "ТIаккха /хьо мушрикашна цхьа жимма а гергавахана хиллехь/ Оха хьоьга /Iазап/ Iовшийтина хир дара шозза дахарехь а‚ шозза валарехь а‚ тIаккха хьуна Тхуна дуьхьал гIоьнча карор ма вацара<sup foot_note=113037>1</sup>."
    },
    {
      "resource_id": 106,
      "text": "Уьш герга бара хьо оцу лаьттара (Маккара) херван‚ хьо цу чуьра (Маккара) араваккхархьама. ТIаккха хьол тIаьхьа уьш кIеззиг бен 1ийр ма бацара (Дала Iазап дийр дара царна)."
    },
    {
      "resource_id": 106,
      "text": "Оха хьол хьалха бахкийтинчу Тхан элчанийн Iедалехь<sup foot_note=113038>1</sup>ду иза. Хьуна карор ма дац Тхан Iедалан хийцдалар."
    },
    {
      "resource_id": 106,
      "text": "Ахь ламаз хIоттаде малх дIакерчачу хенера буьйсанан бодане кхаччалц‚ сатасаран Къуръан<sup foot_note=113039>1</sup>а деша (Iуьйре-ламаз де). Баккъалла а, сатасаран Къуръан хилла шена тешаллаш долуш<sup foot_note=113040>2</sup>."
    },
    {
      "resource_id": 106,
      "text": "Буьйсанах а (цхьана декъехь) ахь къахьега айхьа цуьнца (Къуръан дешарца) совнаха ламазашкахь – хьан Кхиош-кхобучо хьо вахийта тарло хастаме меттиге<sup foot_note=113041>1</sup>."
    },
    {
      "resource_id": 106,
      "text": "Ахь āла: \"Сан Кхиош-Кхобург! Сан чуг1ойла хилийталахь бакъдолчун а, сийлаллин а не1арехула, сан араволийла а хилийталахь бакъдолчун а, сийлаллин а не1арехула<sup foot_note=113042>1</sup>. Хилийталахь суна гIоьнна Хьайгара бакъо а, ницкъ а (Хьан мостаг1ех со ларвеш, Хьан дин даздеш)\"."
    },
    {
      "resource_id": 106,
      "text": "Ахь āла: \"Бакъдерг деана‚ харцдерг д1адаьлла. Баккъалла а, харцдерг д1адала дезаш хилла\"<sup foot_note=113043>1</sup>."
    },
    {
      "resource_id": 106,
      "text": "Оха доссадо Къуръан чуьра (аяташ) муъмин нахана /дегнашна а, дог1машна а) дарба дерг а‚ къинхетам берг а. Зуламхошна – цо дараш (зен) бен сов ца доху."
    },
    {
      "resource_id": 106,
      "text": "Оха адамна ниIмат делча, – и юхаволу‚ генаволу / Тхуна 1ибадат дарх/‚ ша бохамо схьалаьцча, и хуьлу /Делан къинхетамах/ догдиллина."
    },
    {
      "resource_id": 106,
      "text": "Ахь āла: \"Массо а ву Iамал еш шен-шен кепара\". Шун Кхиош-Кхобург дико хууш ву новкъаца /массарал/ нисвелларг милла велахь а."
    },
    {
      "resource_id": 106,
      "text": "Цара хьоьга хоьтту сих /лаьцна/.Ахь āла: \"Са сан Кхиош-кхобучун гIуллакхах ду. Шуна Iилма кIеззиг бен ца делла\"."
    },
    {
      "resource_id": 106,
      "text": "Тхуна лиънехьара‚ Оха дIадаьккхина хир дара хьоьга Тхаьш ваьхьица делларг – тIаккха хьуна карор вац хьайна цуьнца Тхуна тIехь векал (и духадерзо ницкъ берг)"
    },
    {
      "resource_id": 106,
      "text": "Хьо Кхиош-Кхобучуьнгара къинхетам а бен<sup foot_note=113044>1</sup>. Цуьнан комаьршалла хьуна тIехь йоккха хилла."
    },
    {
      "resource_id": 106,
      "text": "Ахь āла: \"Адамаш а‚ жинаш а гулделча хIокху Къуръанах тераниг дан‚ дийр дацара цара цунах тераниг‚ царах цхьаберш вукхарна накъостий хилча а\"."
    },
    {
      "resource_id": 106,
      "text": "Оха хIокху Къуръан чохь нахана билгалдаьккхина массо а х1ума. Т1аккха а дукхахболу нах керстаналла доцчунна дуьхьал хилира."
    },
    {
      "resource_id": 106,
      "text": "Цара элира: \"Тхо цкъа а тешар ма дац хьох ахь ца даккхахь тхуна лаьттах хьаст (шовда),"
    },
    {
      "resource_id": 106,
      "text": "Я хьуна хурманийн а‚ кемсийн а беш ца хилахь‚ цунна юккъехула ахь хин татолаш ца дахкахь."
    },
    {
      "resource_id": 106,
      "text": "Я стигал ахь тхуна тIе, ахь ч1аг1 ма-дарра,  кескашца ца йожаяхь‚ я хьо тхуна дуьхьал Дела а‚ маликаш а далош ца ваг1ахь‚"
    },
    {
      "resource_id": 106,
      "text": "Я хьан хазйинчу х1уманийн (дашо) цIа ца хилахь‚ я хьо стигла ца валахь. Цкъа а тешар дац тхо хьан /стигал/ валарх а, ахь тхуна жайна доссадалц‚ оха ша доьшуш а долуш\". Ахь āла: \"Вонах цIена ву сан Кхиош-Кхобург‚  ткъа со адам - элча бен ма вац.\""
    },
    {
      "resource_id": 106,
      "text": "Нах (керстанаш) ца совцийна тешарх (ийман дилларх) шайга нийса некъ беъча а‚ \"Адам доуьйту ткъа Дала элча хуьлий?\" шаьш аларо бен."
    },
    {
      "resource_id": 106,
      "text": "Ахь āла: \"Лаьттахь паргIат лелаш маликаш хиллехь‚ цаьрга доссийна хир дара Оха стиглара малик, элча а хилла\"."
    },
    {
      "resource_id": 106,
      "text": "Ахь āла: \" Кхачам бу Дела теш хилар  суна а‚ шуна а юккъехь. Баккъалла а, Иза хилла Шен леш /сов дика/ бевзаш а‚ гуш а\"."
    },
    {
      "resource_id": 106,
      "text": "Дала нисвеш верг – иза ву нийсачу новкъахь верг‚ Дала тилабала буьтуш берш – хьуна карор ма бац царна гIоьнчий, И Ша воцург. Оха гулбийр бу уьш къематдийнахь шайн яххьаш тIехь бIаьрса доцуш‚ мотт ца хууш‚ къора. Церан чугIойла – жоьжахати /-н цIе/ ю. И ма яйнехь‚ Оха царна алу совйоккху."
    },
    {
      "resource_id": 106,
      "text": "Иза царна бекхам бу уьш Тхан аятех ца тешаш хиларна а‚ цара аларна а: \"Тхо даьIахкаш а‚ чим а хилча‚ керла халкъ хилла дендийр ду, ткъа?\""
    },
    {
      "resource_id": 106,
      "text": "Царна ца го-техьа и стигланаш а‚ латта а кхоьллина волу Дела ницкъ кхочуш хилар и саннарг юхакхолла? Цо царна шегахь шеко йоцу Iожалла йиллира, - т1аккха а зуламхоша керстаналла бен къобал ца дира."
    },
    {
      "resource_id": 106,
      "text": "Ахь āла: \"Шу хилча а сан Кхиош-Кхобучун къинхетаман хазнийн доладеш‚ бIаьрмециг хир ма дара шу, уьш (и хазнаш) шайгара дIадовларна кхоьруш. Адам хилла пис (сутара)<sup foot_note=113045>1</sup>."
    },
    {
      "resource_id": 106,
      "text": "Оха делира Мусага исс билгала долу делил<sup foot_note=113046>1</sup>. Ахь хаттал Исраилан кIенташка: иза (Муса) царна т1е веъча‚ ФирIавна цуьнга ма элира: \"Суна хета хьо‚ Муса‚ /наха/ хьайна бозбуунчалла дина верг ву\"."
    },
    {
      "resource_id": 106,
      "text": "Цо элира: \"Хьуна хиъна: хIорш ца диссийна стигланийн а‚ лаьттан а Эло бен‚ гуш йолу билгалонаш а йолуш. Суна хета‚ хIай ФирIавн‚ хьо хIаллакхир ву\"."
    },
    {
      "resource_id": 106,
      "text": "ТIаккха цунна (ФирIавнна) лиира уьш (Исраилан кIентий) лаьттара (Мисрара) д1алахка‚ Оха иза а‚ цуьнца мел верг - массо а хина бухавахийтира."
    },
    {
      "resource_id": 106,
      "text": "Оха элира цул тIаьхьа Исраилан кIенташка: \"(Х1окху) лаьттахь дāха‚ эхартан (къематде х1оттаран) ваIда деъча‚ Оха шу д1адуьгур ду /Далла хьалха/ вовшашца ийна /ийман диллинарг – керста, диканиг – вониг/\"."
    },
    {
      "resource_id": 106,
      "text": "Бакъдолчуьнца доссийна Оха иза /Къуръан/‚ бакъдолчуьнца доьссина иза /Далла гергара/. Хьо ца ваийтина<sup foot_note=113047>1</sup>Оха хаамча а‚ кхерамча а волчу хьолехь бен."
    },
    {
      "resource_id": 106,
      "text": "Къуръанан а дакъош а<sup foot_note=113048>1</sup>дина Оха хьоьга и паргIат<sup foot_note=113049>2</sup> дешийта нахана. Оха и доссийна кIез-кIеззиг доссорца."
    },
    {
      "resource_id": 106,
      "text": "Ахь āла: \"Теша цунах‚ я ма теша (Къуръанах)! Баккъалла а, шайна цул хьалха Iилма делларш и (Къуръан), шайна доьшуш, чIенигишна тIе гуора оьгу<sup foot_note=113050>1</sup>\"."
    },
    {
      "resource_id": 106,
      "text": "Цара (1илма деллачара) олу: \"Вонах цIена ву тхан Кхиош-Кхобург‚ тхан Кхиош-Кхобучун ваIда кхочушхилла\"."
    },
    {
      "resource_id": 106,
      "text": "ЧIенигашна тIе иэга уьш, боьлхуш‚ цо (Къуръан дешаро) уьш совбоху /Далла/ муьтIахь хиларца."
    },
    {
      "resource_id": 106,
      "text": "Ахь āла: \"Шу кхайкха /Деле/ АллахI алий‚ я Къинхетаме верг<sup foot_note=113051>1</sup>алий. Шу муьлхачуьнца (ц1арца) кхайкхахь а −/дика ду/‚ Цуьнан хаза цIерш ю\". Хьайн ламаз дукха чIогIа (аз айдина) а ма де‚ сов меллаша (аз лаг1дина) а ма де‚ цу юккъехь некъ лаха хьайна<sup foot_note=113052>2</sup>(юккъерчу барамехь)."
    },
    {
      "resource_id": 106,
      "text": "Ахь āла: \"Хастам бу Далла, доьзалхо (Шена) ца лаьцначу‚ Шена паччахьаллехь /мулкехь/ накъост (оьшуш) ца хиллачу. Сийсазаллах /ларван/ гIоьнча а ца эшна Цунна\". Воккха виэ Иза воккхаварца!"
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "17" }
  }
}
