{
  "translations": [
    {
      "resource_id": 42,
      "text": "Chwała Temu, który przeniósł Swojego sługę nocą z Meczetu świętego do meczetu dalekiego, którego otoczenie pobłogosławiliśmy, aby mu pokazać niektóre Nasze znaki. Zaprawdę,. On jest Słyszący, Widzący!"
    },
    {
      "resource_id": 42,
      "text": "Daliśmy Mojżeszowi Księgę i uczyniliśmy ją drogą prostą dla synów Izraela: \"Nie bierzcie sobie opiekuna poza Mną,"
    },
    {
      "resource_id": 42,
      "text": "O potomkowie tych, których zabraliśmy razem z Noem! Zaprawdę, on był wdzięcznym sługą!\""
    },
    {
      "resource_id": 42,
      "text": "I postanowiliśmy w tej Księdze względem synów Izraela: \"Będziecie siać zgorszenie na ziemi dwukrotnie i wbijecie się w wielką dumę.\""
    },
    {
      "resource_id": 42,
      "text": "A kiedy nadszedł czas pierwszej obietnicy, wysłaliśmy przeciwko wam Nasze sługi obdarzone wielką mocą; oni przeniknęli aż pomiędzy ich domostwa i obietnica została wypełniona."
    },
    {
      "resource_id": 42,
      "text": "Później znowu daliśmy wam pewien odwet nad nimi i pomnożyliśmy wasz majątek i waszych synów, i uczyniliśmy was liczniejszym ludem."
    },
    {
      "resource_id": 42,
      "text": "Jeśli czynicie dobro, to czynicie dobro dla siebie samych; a jeśli czynicie zło, to też dla siebie samych. A kiedy nadeszła obietnica ostatnia... po to, aby udręczyć wasze oblicza, aby mogli wejść do świątyni, tak jak weszli po raz pierwszy, i aby zniszczyć całkowicie to, czym zawładnęli."
    },
    {
      "resource_id": 42,
      "text": "Być może, wasz Pan zmiłuje się nad wami; a jeśli powrócicie, to i My powrócimy, lecz przygotowaliśmy Gehennę jako więzienie dla niewiernych."
    },
    {
      "resource_id": 42,
      "text": "Oto ten Koran prowadzi ku temu, co jest bardziej proste, i obwieszcza wiernym, którzy czynią dobre dzieła, iż czeka ich nagroda wielka;"
    },
    {
      "resource_id": 42,
      "text": "I że dla tych, którzy nie wierzą w życie ostateczne, przygotowaliśmy karę bolesną."
    },
    {
      "resource_id": 42,
      "text": "Człowiek wzywa zło, podobnie jak wzywa dobro; człowiek jest zawsze popędliwy."
    },
    {
      "resource_id": 42,
      "text": "Uczyniliśmy noc i dzień dwoma znakami. Potem ścieramy znak nocy i czynimy jasność znakiem dnia, abyście poszukiwali łaski u waszego Pana i abyście znali liczbę lat i liczenie. My wyjaśniliśmy doskonale każdą rzecz."
    },
    {
      "resource_id": 42,
      "text": "I każdemu człowiekowi przywiązaliśmy do szyi jego los, i w Dniu Zmartwychwstania My wyciągniemy księgę, którą on znajdzie rozpostartą:"
    },
    {
      "resource_id": 42,
      "text": "Przeczytaj twoją księgę! Ona dziś wystarczy tobie jako wystawiony ci rachunek!\""
    },
    {
      "resource_id": 42,
      "text": "Ten, kto idzie drogą prostą, idzie nią dla siebie samego; a ten, kto błądzi, błądzi na szkodę sobie samemu. Żadna dusza niosąca ciężar nie poniesie ciężaru innej . My nie karaliśmy nigdy, zanim nie wysłaliśmy posłańca."
    },
    {
      "resource_id": 42,
      "text": "A kiedy chcemy zgubić jakieś miasto, to nakazujemy jego mieszkańcom żyjącym w dobrobycie, aby oddawali się tam rozpuście. Wtedy sprawdza się nad nim słowo i niszczymy je całkowicie."
    },
    {
      "resource_id": 42,
      "text": "Ileż to pokoleń wygubiliśmy po Noem! Wystarczy twój Pan, świadomy i jasno widzący grzechy Swoich sług!"
    },
    {
      "resource_id": 42,
      "text": "Temu, kto pragnie życia przemijającego, My pośpiesznie dajemy mu w nim to, co chcemy i komu chcemy. Następnie przygotowujemy mu Gehennę, aby się w niej palił, poniżony, odrzucony."
    },
    {
      "resource_id": 42,
      "text": "A ci, którzy pragną życia ostatecznego i zdążają ku niemu z wielkim zapałem, i są wierzącymi, doczekają się uznania za swoją gorliwość."
    },
    {
      "resource_id": 42,
      "text": "My wszystkich wspomożemy - i tych, i tych - z darów twego Pana; a dary twego Pana nie są nigdy ograniczone."
    },
    {
      "resource_id": 42,
      "text": "Spójrz, jak daliśmy pierwszeństwo jednym nad drugimi! A życie ostateczne z pewnością ma więcej stopni i więcej wyróżnienia!"
    },
    {
      "resource_id": 42,
      "text": "Nie umieszczaj razem z Bogiem żadnego innego boga, abyś nie został poniżonym i opuszczonym!"
    },
    {
      "resource_id": 42,
      "text": "I postanowił twój Pan, abyście nie czcili nikogo innego, jak tylko Jego; i dla rodziców - dobroć! A jeśli jedno z nich lub oboje osiągną przy tobie starość, to nie mów im: \"precz!\" i nie popychaj ich, lecz mów do nich słowami pełnymi szacunku!"
    },
    {
      "resource_id": 42,
      "text": "Pochylaj ku nim skrzydło łagodności, przez miłosierdzie, i mów: \"Panie mój, bądź dla nich miłosierny, tak jak oni byli, wychowując mnie, kiedy byłem mały.\""
    },
    {
      "resource_id": 42,
      "text": "Wasz Pan wie najlepiej, co jest w waszych duszach, jeśli jesteście dobrzy. I On, zaprawdę, jest przebaczający dla tych, którzy się nawracają!"
    },
    {
      "resource_id": 42,
      "text": "I dawaj krewnemu, co mu się należy, i biednemu, i podróżnemu; lecz nie rozrzucaj nadmiernie!"
    },
    {
      "resource_id": 42,
      "text": "Zaprawdę, rozrzutni są braćmi szatanów, a szatan jest niewdzięczny względem swego Pana."
    },
    {
      "resource_id": 42,
      "text": "A jeśli odsuniesz się od nich, to poszukując miłosierdzia twego Pana, którego się spodziewasz, powiedz im chociaż przyjemne słowo."
    },
    {
      "resource_id": 42,
      "text": "I nie kładł ręki zaciśniętej na twoją szyję, i nie otwieraj jej też zbyt szeroko, bo zostaniesz zganiony, biedny."
    },
    {
      "resource_id": 42,
      "text": "Zaprawdę, twój Pan daje hojne zaopatrzenie temu, komu chce, i wymierza je! Zaprawdę, On jest względem swoich sług w pełni świadomy i jasno widzący!"
    },
    {
      "resource_id": 42,
      "text": "I nie zabijajcie waszych dzieci z obawy przed niedostatkiem. My im damy zaopatrzenie, podobnie jak wam. Zaiste, zabijanie ich jest wielkim grzechem!"
    },
    {
      "resource_id": 42,
      "text": "I nie pozbawiajcie nikogo życia, które Bóg uczynił świętym, chyba że zgodnie z prawem! A jeśli kto został zabity niesprawiedliwie, to My dajemy jego bliskiemu władzę. Lecz niech on nie przesadza w zabijaniu; on z pewnością otrzyma pomoc!"
    },
    {
      "resource_id": 42,
      "text": "Zbliżajcie się do majątku sieroty w sposób najbardziej odpowiedni; zanim ona dojdzie do wieku dojrzałego. Wypełniajcie wasze zobowiązania, ponieważ o zobowiązanie zapytają."
    },
    {
      "resource_id": 42,
      "text": "Dawajcie pełną miarę, kiedy mierzycie, i ważcie wagą sprawiedliwą! To jest lepsze i piękniejsze w swoim rezultacie."
    },
    {
      "resource_id": 42,
      "text": "I nie idź w ślad za tym, o czym nie masz wcale wiedzy! Zaprawdę, słuch, wzrok i serce bądź z tego zdawały sprawę!"
    },
    {
      "resource_id": 42,
      "text": "I nie stąpaj dumnie po ziemi, bo przecież nie rozerwiesz ziemi ani nie osiągniesz wysokości gór."
    },
    {
      "resource_id": 42,
      "text": "To, co jest złe w tym wszystkim, jest dla twego Pana wstrętne."
    },
    {
      "resource_id": 42,
      "text": "Oto co objawił ci twój Pan z mądrości. I nie umieszczaj obok Boga żadnego innego boga, bo zostaniesz wrzucony do Gehenny, zganiony, wzgardzony."
    },
    {
      "resource_id": 42,
      "text": "Czyż wasz Pan tylko dla was wybrał synów, a dla Siebie wziął córki spośród aniołów? Zaprawdę, mówicie straszne słowo!"
    },
    {
      "resource_id": 42,
      "text": "Daliśmy w tym Koranie wyjaśnienia, aby byli napomniani, lecz to powiększyło tylko ich niechęć."
    },
    {
      "resource_id": 42,
      "text": "Powiedz: \"Jeśliby razem z Nim byli jacyś bogowie, jak mówią, to oni poszukiwaliby drogi aż do Władcy Tronu.\""
    },
    {
      "resource_id": 42,
      "text": "Niech Mu będzie chwała! On jest wynioślejszy ponad to, co mówią, wyniosłością wielką!"
    },
    {
      "resource_id": 42,
      "text": "Wysławia Go siedem niebios i ziemia oraz ci, którzy się tam znajdują. I nie ma żadnej rzeczy, która by nie głosiła Jego chwały. Lecz wy nie pojmujecie ich wysławiania. Zaprawdę, On jest Wspaniałomyślny, Przebaczający!"
    },
    {
      "resource_id": 42,
      "text": "A kiedy recytujesz Koran, to My zaciągamy zasłonę między tobą a tymi, którzy nie wierzą w życie ostateczne."
    },
    {
      "resource_id": 42,
      "text": "Położyliśmy na ich serca osłony, aby nie pojmowali, a na ich uszy - głuchotę. Kiedy wspominasz w Koranie swego Pana, Jedynego, oni odwracają się plecami ze wstrętem."
    },
    {
      "resource_id": 42,
      "text": "My wiemy doskonale, czemu oni się przysłuchują, kiedy się tobie przysłuchują, a także, kiedy się potajemnie zmawiają, gdy niesprawiedliwi mówią: \"Wy postępujecie tylko za człowiekiem zaczarowanym!\""
    },
    {
      "resource_id": 42,
      "text": "Popatrz, jakie oni przytaczają tobie przypowieści; w ten sposób błądzą i nie mogą znaleźć drogi!"
    },
    {
      "resource_id": 42,
      "text": "Oni powiedzieli: \"Kiedy będziemy kośćmi i prochem, to czyż będziemy wskrzeszeni w nowym stworzeniu?\""
    },
    {
      "resource_id": 42,
      "text": "Powiedz: \"Moglibyście nawet być kamieniem lub żelazem,"
    },
    {
      "resource_id": 42,
      "text": "Lub jakimkolwiek tworem, który wyda się wam wielki!\" Wtedy oni powiedzą: \"Kto spowoduje, iż powrócimy?\" Powiedz: \"Ten, który was stworzył po raz pierwszy.\" Oni wtedy potrząsną głowami i powiedzą: \"Kiedy to?\" Powiedz: \"Być może, wkrótce.\""
    },
    {
      "resource_id": 42,
      "text": "W tym Dniu, kiedy On was wezwie, a wy odpowiecie przez Jego wysławienie, pomyślicie sobie, iż przebywaliście tylko małą chwilę."
    },
    {
      "resource_id": 42,
      "text": "I powiedz Moim sługom, żeby mówili to, co jest lepsze. Zaprawdę, szatan wznieca spory pomiędzy nimi; zaprawdę, szatan jest dla człowieka wrogiem oczywistym!"
    },
    {
      "resource_id": 42,
      "text": "Wasz Pan zna was najlepiej. Jeśli On zechce, okaże wam miłosierdzie, albo jeśli zechce, On was ukarze. I My nie posłaliśmy ciebie jako opiekuna nad nimi."
    },
    {
      "resource_id": 42,
      "text": "Twój Pan zna najlepiej tych, którzy są w niebiosach i na ziemi. My już wyróżniliśmy jednych proroków nad innymi i Dawidowi daliśmy Psalmy."
    },
    {
      "resource_id": 42,
      "text": "Powiedz: \"Wzywajcie tych, których wy uznajecie poza Nim! Oni nie są w stanie usunąć od was zła ani nawet go przesunąć.\""
    },
    {
      "resource_id": 42,
      "text": "Ci, których oni wzywają, sami poszukują sposobu największego przybliżenia się do ich Pana; mają oni nadzieję na Jego miłosierdzie i obawiają się Jego kary. Zaprawdę, kary twego Pana należy się strzec!"
    },
    {
      "resource_id": 42,
      "text": "I nie ma miasta, którego byśmy nie zniszczyli przed Dniem Zmartwychwstania lub którego byśmy nie ukarali karą okrutną. To jest zaznaczone w księdze."
    },
    {
      "resource_id": 42,
      "text": "Od wysłania znaków mogłoby powstrzymać Nas jedynie to, iż przodkowie uznali je za kłamstwo. I tak daliśmy ludowi Samud wielbłądzicę, jak jasny znak, lecz oni postąpili z nią niesprawiedliwie. My posyłamy Nasze znaki tylko po to, by przestraszyć."
    },
    {
      "resource_id": 42,
      "text": "Oto powiedzieliśmy tobie: \"Zaprawdę, twój Pan obejmuje ludzi!\" I uczyniliśmy to widzenie, które tobie pokazaliśmy, tylko doświadczeniem dla ludzi, podobnie jak drzewo przeklęte w Koranie. My ich straszymy, lecz to tylko powiększa ich wielki bunt."
    },
    {
      "resource_id": 42,
      "text": "I oto powiedzieliśmy do aniołów: \"Oddajcie pokłon Adamowi!\" I oni oddali mu pokłon, z wyjątkiem Iblisa, który powiedział: \"Czyż mam oddać pokłon temu, którego stworzyłeś z gliny?\""
    },
    {
      "resource_id": 42,
      "text": "I dalej mówił: \"Czy Ty widzisz? Oto ten, którego uczciłeś bardziej ode mnie. Jeśli mi dasz zwłokę do Dnia Zmartwychwstania, to ja niezawodnie zniszczę jego potomstwo, z wyjątkiem nielicznych.\""
    },
    {
      "resource_id": 42,
      "text": "Powiedział On: \"Idź precz! A ci spośród nich, którzy pójdą za tobą... zaprawdę, Gehenna będzie waszą zapłatą, zapłatą obfitą!"
    },
    {
      "resource_id": 42,
      "text": "Zwódź swoim głosem, kogo potrafisz spośród nich! Zbieraj przeciwko nim twoją konnicę i twoją piechotę! Miej uczestnictwo z nimi w ich bogactwach i w ich dzieciach! Czyń im obietnice! - Ale szatan obiecuje im tylko dla zmylenia -"
    },
    {
      "resource_id": 42,
      "text": "Lecz, zaprawdę, ty nad Moimi sługami nie masz władzy! Twój Pan wystarczy jako opiekun!\""
    },
    {
      "resource_id": 42,
      "text": "Wasz Pan jest Tym, który dla was pędzi statek po morzu, abyście poszukiwali Jego dobroci. Zaprawdę, On jest dla was miłosierny!"
    },
    {
      "resource_id": 42,
      "text": "A kiedy dotknie was na morzu nieszczęście, daleko od was są ci, których wzywacie, poza Nim. Lecz kiedy On wyratuje was, wyprowadzając na ląd, wy się odwracacie. Zaprawdę, człowiek jest niewdzięczny!"
    },
    {
      "resource_id": 42,
      "text": "Czy jesteście pewni tego, iż On nie pogrąży razem z wami szmat lądu albo iż nie wyśle przeciwko wam wichru z kamieniami - a wtedy nie znajdziecie żadnego opiekuna?!"
    },
    {
      "resource_id": 42,
      "text": "Albo czy jesteście zabezpieczeni przed tym, iż On zawróci was tutaj po raz drugi i rozpęta przeciwko wam gwałtowny huragan, i potopi was za to, iż pozostaliście niewiernymi? Wtedy nie znajdziecie przeciwko Nam żadnego wspomożyciela."
    },
    {
      "resource_id": 42,
      "text": "My obdarzyliśmy szlachetnością synów Adama. My nosiliśmy ich na lądzie i na morzu. My zaopatrzyliśmy ich wspaniałymi dobrami. My wyróżniliśmy ich wielkim wyróżnieniem ponad wielu spośród tych, których stworzyliśmy."
    },
    {
      "resource_id": 42,
      "text": "W Dniu, kiedy wezwiemy wszystkich ludzi razem z ich przewodnikiem, to ci, którym zostanie dana księga do ich prawicy - będą czytać swoją księgę i nie zostanie im wyrządzona niesprawiedliwość, nawet na łupinkę daktyla."
    },
    {
      "resource_id": 42,
      "text": "A kto był ślepy w tym życiu, będzie ślepy w życiu ostatecznym i jeszcze bardziej zabłądzi z drogi."
    },
    {
      "resource_id": 42,
      "text": "Oni byli już bliscy tego, by pokusą odwieść cię od wszystkiego, co tobie objawiliśmy; abyś wymyślił przeciwko Nam coś innego. I wtedy oni wzięliby sobie ciebie jako bliskiego przyjaciela."
    },
    {
      "resource_id": 42,
      "text": "I gdybyśmy cię nie umocnili, to byłbyś gotów skłonić się ku nim."
    },
    {
      "resource_id": 42,
      "text": "Wtedy dalibyśmy ci zakosztować podwójnie życia i podwójnie śmierci. Potem już nie znalazłbyś dla siebie, przeciwko Nam, żadnego pomocnika."
    },
    {
      "resource_id": 42,
      "text": "Oni omal nie zdołali cię skłonić do opuszczenia tej ziemi, by ciebie z niej wypędzić; ale oni wtedy przebywaliby na niej tylko niewiele czasu po tobie."
    },
    {
      "resource_id": 42,
      "text": "Taki był zwyczaj w postępowaniu względem tych, których wysłaliśmy przed tobą, spośród Naszych posłańców; a ty nie znajdziesz zmiany dla Naszego zwyczaju."
    },
    {
      "resource_id": 42,
      "text": "Odprawiaj modlitwę przy skłanianiu się słońca, aż do ciemności nocy, a recytację - o świcie. Zaprawdę, recytacja o świcie znajduje świadków!"
    },
    {
      "resource_id": 42,
      "text": "A nocą czuwaj na modlitwie, to będzie dla ciebie zasługa dobrowolna; być może, twój Pan pośle cię na miejsce chwalebne."
    },
    {
      "resource_id": 42,
      "text": "I powiedz: \"Panie mój! Wprowadź mnie wejściem prawdy i wyprowadź mnie wyjściem prawdy! I daj mi, z Twojej strony, władzę wspomagającą!\""
    },
    {
      "resource_id": 42,
      "text": "I powiedz: \"Przyszła prawda i zniknął fałsz. Zaprawdę, fałsz musi zniknąć!\""
    },
    {
      "resource_id": 42,
      "text": "I nie zbliżajcie się do cudzołóstwa! Zaprawdę, jest to czyn szpetny i jakże to zła droga!"
    },
    {
      "resource_id": 42,
      "text": "My zsyłamy poprzez Koran to, co jest uzdrowieniem i miłosierdziem dla wiernych; a niesprawiedliwym powiększa on tylko stratę."
    },
    {
      "resource_id": 42,
      "text": "Kiedy My obsypujemy człowieka dobrodziejstwami, on się odwraca i oddala; a kiedy dotknie go nieszczęście, jest zrozpaczony."
    },
    {
      "resource_id": 42,
      "text": "Powiedz: \"Każdy działa na swój sposób, lecz Pan wasz wie najlepiej, kto idzie prostą drogą.\""
    },
    {
      "resource_id": 42,
      "text": "I zapytają ciebie o Ducha. Powiedz: \"Duch pochodzi od rozkazu mojego Pana, lecz wam dano tylko niewiele wiedzy.\""
    },
    {
      "resource_id": 42,
      "text": "Jeślibyśmy chcieli, to zabralibyśmy tobie z pewnością to, co ci objawiliśmy; i nie znalazłbyś potem dla siebie przeciwko Nam żadnego opiekuna,"
    },
    {
      "resource_id": 42,
      "text": "Chyba jedynie dzięki miłosierdziu twego Pana. Zaprawdę, łaska Jego dla ciebie jest wielka!"
    },
    {
      "resource_id": 42,
      "text": "Powiedz: \"Jeśliby się zebrali ludzie i dżiny, aby stworzyć coś podobnego do tego Koranu, to oni nie zdołaliby uczynić nic podobnego, nawet gdyby się wzajemnie wspomagali.\""
    },
    {
      "resource_id": 42,
      "text": "Przedstawiliśmy ludziom jasno w tym Koranie wszelkiego rodzaju przykłady; lecz większość ludzi upiera się przy tym, by być niewiernymi."
    },
    {
      "resource_id": 42,
      "text": "Oni powiedzieli: \"Nie uwierzymy ci, dopóki nie sprawisz, by wytrysło dla nas źródło z ziemi;"
    },
    {
      "resource_id": 42,
      "text": "Albo dopóki nie będziesz miał ogrodu z palmami i winną latoroślą i dopóki nie wytrysną wśród nich obfite strumyki;"
    },
    {
      "resource_id": 42,
      "text": "Albo dopóki nie sprawisz - jak to twierdziłeś - iż spadnie na nas niebo płatami; albo nie przyprowadzisz Boga i aniołów jako poręczycieli;"
    },
    {
      "resource_id": 42,
      "text": "Albo dopóki nie będziesz miał domu ze złotymi ozdobami, albo dopóki nie wzniesiesz się do nieba. A nie uwierzymy w twoje wzniesienie się, dopóki nie ześlesz nam Księgi, którą będziemy czytać.\" Powiedz: \"Chwała niech będzie mojemu Panu! Czyż nie jestem tylko człowiekiem - posłańcem?\""
    },
    {
      "resource_id": 42,
      "text": "I nic nie powstrzymuje ludzi, by uwierzyli - kiedy przyszła do nich droga prosta - jako posłańca?\""
    },
    {
      "resource_id": 42,
      "text": "Powiedz: \"Jeśliby byli, na ziemi aniołowie, chodzący po niej w pokoju, to zesłalibyśmy dla nich z nieba anioła jako posłańca.\""
    },
    {
      "resource_id": 42,
      "text": "Powiedz: \"Wystarczy Bóg jako świadek między mną a wami! Zaprawdę, On jest świadomy i jasno widzący względem Swoich sług.\""
    },
    {
      "resource_id": 42,
      "text": "Ten, kogo prowadzi Bóg, idzie drogą prostą; a dla tych, których On sprowadzi z drogi, nie znajdziesz opiekunów poza Nim. My zbierzemy ich w Dniu Zmartwychwstania - na ich twarzach, ślepych, głuchych, niemych. Ich miejscem schronienia będzie Gehenna. Za każdym razem, kiedy będzie przygasać, My zwiększymy dla nich ogień palący."
    },
    {
      "resource_id": 42,
      "text": "Oto ich zapłata za to, iż nie wierzyli w Nasze znaki, i mówili: \"Kiedy będziemy kośćmi i prochem, to czyż naprawdę będziemy wskrzeszeni w nowym stworzeniu?\""
    },
    {
      "resource_id": 42,
      "text": "Czyż oni nie pomyśleli, iż Bóg, który stworzył niebiosa i ziemię, jest w mocy stworzyć istoty podobne do nich? On ustanowił dla nich czas określony, nie ulegający wątpliwości; lecz niesprawiedliwi odrzucają wszystko, oprócz niedowiarstwa."
    },
    {
      "resource_id": 42,
      "text": "Powiedz: \"Jeślibyście posiadali skarby miłosierdzia z obawy przed rozdaniem - bo człowiek jest bardzo skąpy!\""
    },
    {
      "resource_id": 42,
      "text": "Daliśmy już Mojżeszowi dziewięć znaków jasnych. Zapytaj więc synów Izraela! Kiedy on przyszedł do nich, powiedział mu Faraon: \"O Mojżeszu! Zaprawdę, sądzę, że jesteś zaczarowany!\""
    },
    {
      "resource_id": 42,
      "text": "On powiedział: \"Ty dobrze wiesz, że zesłał je tylko Pan niebios i ziemi, jako dowody widzialne: I myślę, zaprawdę, o Faraonie, że jesteś zgubiony!\""
    },
    {
      "resource_id": 42,
      "text": "Wtedy on chciał wypędzić ich z kraju, lecz My zatopiliśmy jego wraz z tymi, którzy byli z nim."
    },
    {
      "resource_id": 42,
      "text": "I powiedzieliśmy po jego śmierci synom Izraela: \"Zamieszkujcie tę ziemię! A kiedy nadejdzie obietnica życia ostatecznego, My przyprowadzimy was jako różnobarwny tłum.\""
    },
    {
      "resource_id": 42,
      "text": "I z prawdą zesłaliśmy go, i z prawdą on zstąpił. I My wysłaliśmy ciebie tylko jako zwiastuna i ostrzegającego."
    },
    {
      "resource_id": 42,
      "text": "I Koran podzieliliśmy, abyś go recytował ludziom powoli. I zsyłaliśmy go stopniowo."
    },
    {
      "resource_id": 42,
      "text": "Powiedz: \"Wierzcie w niego albo też nie wierzcie!\" Ci, którym wcześniej została dana wiedza, padają na twarze, wybijając pokłony, kiedy jest im recytowany, wybijając pokłony."
    },
    {
      "resource_id": 42,
      "text": "Oni mówią: \"Chwała niech będzie Panu naszemu! Zaprawdę, obietnica naszego Pana zostanie spełniona!\""
    },
    {
      "resource_id": 42,
      "text": "Oni padają na twarze płacząc, i to powiększa ich pokorę."
    },
    {
      "resource_id": 42,
      "text": "Powiedz: \"Módlcie się do Boga albo módlcie się do Miłosiernego! Jakkolwiek byście Go wzywali, On posiada najpiękniejsze imiona.\" Nie bądź zbyt głośny w swojej modlitwie ani też nie bądź w. niej za cichy! Poszukaj drogi pośredniej."
    },
    {
      "resource_id": 42,
      "text": "I powiedz: \"Chwała niech będzie Bogu, który nie wziął sobie żadnego syna, który nie ma żadnego współtowarzysza w królestwie, który nie ma żadnego opiekuna przeciw poniżeniu! \" Wysławiaj Go, głosząc: \"Bóg jest wielki!\""
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "17" }
  }
}
