{
  "translations": [
    {
      "resource_id": 54,
      "text": "پاک ہے<sup foot_note=163538>1</sup> وه اللہ تعالیٰ جو اپنے بندے<sup foot_note=163539>2</sup> کو رات ہی رات میں مسجد حرام سے مسجد اقصیٰ<sup foot_note=163540>3</sup> تک لے گیا جس کے آس پاس ہم نے برکت دے<sup foot_note=163541>4</sup> رکھی ہے، اس لئے کہ ہم اسے اپنی قدرت کے بعض نمونے دکھائیں<sup foot_note=163542>5</sup>، یقیناً اللہ تعالیٰ ہی خوب سننے دیکھنے واﻻ ہے."
    },
    {
      "resource_id": 54,
      "text": "ہم نے موسیٰ کو کتاب دی اور اسے بنی اسرائیل کے لئے ہدایت بنا دیا کہ تم میرے سوا کسی کو اپنا کارساز نہ بنانا."
    },
    {
      "resource_id": 54,
      "text": "اے ان لوگوں کی اوﻻد! جنہیں ہم نے نوح کے ساتھ سوار کردیا تھا، وه ہمارا بڑا ہی شکرگزار بنده تھا.<sup foot_note=163543>1</sup>"
    },
    {
      "resource_id": 54,
      "text": "ہم نے بنی اسرائیل کے لئے ان کی کتاب میں صاف فیصلہ کردیا تھا کہ تم زمین میں دوبار فساد برپا کرو گے اور تم بڑی زبردست زیادتیاں کرو گے."
    },
    {
      "resource_id": 54,
      "text": "ان دونوں وعدوں میں سے پہلے کے آتے ہی ہم نے تمہارے مقابلہ پر اپنے بندے بھیج دیئے جو بڑے ہی لڑاکے تھے۔ پس وه تمہارے گھروں کے اندر تک پھیل گئے اور اللہ کا یہ وعده پورا ہونا ہی تھا.<sup foot_note=163544>1</sup>"
    },
    {
      "resource_id": 54,
      "text": "پھر ہم نے ان پر تمہارا غلبہ دے کر تمہارے دن پھیرے اور مال اور اوﻻد سے تمہاری مدد کی اور تمہیں بڑے جتھے واﻻ بنا دیا.<sup foot_note=163545>1</sup>"
    },
    {
      "resource_id": 54,
      "text": "اگر تم نے اچھے کام کئے تو خود اپنے ہی فائده کے لئے، اور اگر تم نے برائیاں کیں تو بھی اپنے ہی لئے، پھر جب دوسرے وعدے کا وقت آیا (تو ہم نے دوسرے بندوں کو بھیج دیا تاکہ) وه تمہارے چہرے بگاڑ دیں اور پہلی دفعہ کی طرح پھر اسی مسجد میں گھس جائیں۔ اور جس جس چیز پر قابو پائیں توڑ پھوڑ کر جڑ سے اکھاڑ دیں.<sup foot_note=163546>1</sup>"
    },
    {
      "resource_id": 54,
      "text": "امید ہے کہ تمہارا رب تم پر رحم کرے۔ ہاں اگر تم پھر بھی وہی کرنے لگے تو ہم بھی دوباره ایسا ہی کریں<sup foot_note=163547>1</sup> گے اور ہم نے منکروں کا قید خانہ جہنم کو بنا رکھا ہے.<sup foot_note=163548>2</sup>"
    },
    {
      "resource_id": 54,
      "text": "یقیناً یہ قرآن وه راستہ دکھاتا ہے جو بہت ہی سیدھا ہے اور ایمان والوں کو جو نیک اعمال کرتے ہیں اس بات کی خوشخبری دیتا ہے کہ ان کے لئے بہت بڑا اجر ہے."
    },
    {
      "resource_id": 54,
      "text": "اور یہ کہ جو لوگ آخرت پر یقین نہیں رکھتے ان کے لئے ہم نے دردناک عذاب تیار کر رکھا ہے."
    },
    {
      "resource_id": 54,
      "text": "اور انسان برائی کی دعائیں مانگنے لگتا ہے بالکل اس کی اپنی بھلائی کی دعا کی طرح، انسان ہے ہی بڑا جلد باز.<sup foot_note=163549>1</sup>"
    },
    {
      "resource_id": 54,
      "text": "ہم نے رات اور دن کو اپنی قدرت کی نشانیاں بنائی ہیں، رات کی نشانی کو تو ہم نے بےنور کردیا ہے اور دن کی نشانی کو روشن بنایا ہے تاکہ تم اپنے رب کا فضل تلاش کر سکو اور اس لئے بھی کہ برسوں کا شمار اور حساب معلوم کرسکو<sup foot_note=163550>1</sup> اور ہر ہر چیز کو ہم نے خوب تفصیل سے بیان فرما دیا ہے.<sup foot_note=163551>2</sup>"
    },
    {
      "resource_id": 54,
      "text": "ہم نے ہر انسان کی برائی بھلائی کو اس کے گلے لگا دیا ہے<sup foot_note=163552>1</sup> اور بروز قیامت ہم اس کے سامنے اس کا نامہٴ اعمال نکالیں گے جسے وه اپنے اوپر کھلا ہوا پالے گا."
    },
    {
      "resource_id": 54,
      "text": "لے! خود ہی اپنی کتاب آپ پڑھ لے۔ آج تو تو آپ ہی اپنا خود حساب لینے کو کافی ہے."
    },
    {
      "resource_id": 54,
      "text": "جو راه راست حاصل کرلے وه خود اپنے ہی بھلے کے لئے راه یافتہ ہوتا ہے اور جو بھٹک جائے اس کا بوجھ اسی کے اوپر ہے، کوئی بوجھ واﻻ کسی اور کا بوجھ اپنے اوپر نہ ﻻدے گا اور ہماری سنت نہیں کہ رسول بھیجنے سے پہلے ہی عذاب کرنے لگیں.<sup foot_note=163553>1</sup>"
    },
    {
      "resource_id": 54,
      "text": "اور جب ہم کسی بستی کی ہلاکت کا اراده کرلیتے ہیں تو وہاں کے خوشحال لوگوں کو (کچھ) حکم دیتے ہیں اور وه اس بستی میں کھلی نافرمانی کرنے لگتے ہیں تو ان پر (عذاب کی) بات ﺛابت ہوجاتی ہے پھر ہم اسے تباه وبرباد کردیتے ہیں.<sup foot_note=163554>1</sup>"
    },
    {
      "resource_id": 54,
      "text": "ہم نے نوح کے بعد بھی بہت سی قومیں ہلاک کیں<sup foot_note=163555>1</sup> اور تیرا رب اپنے بندوں کے گناہوں سے کافی خبردار اور خوب دیکھنے بھالنے واﻻ ہے."
    },
    {
      "resource_id": 54,
      "text": "جس کا اراده صرف اس جلدی والی دنیا (فوری فائده) کا ہی ہو اسے ہم یہاں جس قدر جس کے لئے چاہیں سردست دیتے ہیں بالﺂخر اس کے لئے ہم جہنم مقرر کردیتے ہیں جہاں وه برے حالوں دھتکارا ہوا داخل ہوگا.<sup foot_note=163556>1</sup>"
    },
    {
      "resource_id": 54,
      "text": "اور جس کا اراده آخرت کا ہو اور جیسی کوشش اس کے لئے ہونی چاہیئے، وه کرتا بھی ہو اور وه باایمان بھی ہو، پس یہی لوگ ہیں جن کی کوشش کی اللہ کے ہاں پوری قدردانی کی جائے گی.<sup foot_note=163557>1</sup>"
    },
    {
      "resource_id": 54,
      "text": "ہر ایک کو ہم بہم پہنچائے جاتے ہیں انہیں بھی اور ا نہیں بھی تیرے پروردگار کے انعامات میں سے۔ تیرے پروردگار کی بخشش رکی ہوئی نہیں ہے.<sup foot_note=163558>1</sup>"
    },
    {
      "resource_id": 54,
      "text": "دیکھ لے کہ ان میں ایک کو ایک پر ہم نے کس طرح فضیلت دے رکھی ہے اور آخرت تو درجوں میں اور بھی بڑھ کر ہے اور فضیلت کے اعتبار سے بھی بہت بڑی ہے.<sup foot_note=163559>1</sup>"
    },
    {
      "resource_id": 54,
      "text": "اللہ کے ساتھ کسی اور کو معبود نہ ٹھہرا کہ آخرش تو برے حالوں بےکس ہو کر بیٹھ رہے گا."
    },
    {
      "resource_id": 54,
      "text": "اور تیرا پروردگار صاف صاف حکم دے چکا ہے کہ تم اس کے سوا کسی اور کی عبادت نہ کرنا اور ماں باپ کے ساتھ احسان کرنا۔ اگر تیری موجودگی میں ان میں سے ایک یا یہ دونوں بڑھاپے کو پہنچ جائیں تو ان کے آگے اف تک نہ کہنا، نہ انہیں ڈانٹ ڈپٹ کرنا بلکہ ان کے ساتھ ادب و احترام سے بات چیت کرنا.<sup foot_note=163560>1</sup>s"
    },
    {
      "resource_id": 54,
      "text": "اور عاجزی اور محبت کے ساتھ ان کے سامنے تواضع کا بازو پست رکھے رکھنا<sup foot_note=163561>1</sup> اور دعا کرتے رہنا کہ اے میرے پروردگار! ان پر ویسا ہی رحم کر جیسا انہوں نے میرے بچپن میں میری پرورش کی ہے."
    },
    {
      "resource_id": 54,
      "text": "جو کچھ تمہارے دلوں میں ہے اسے تمہارا رب بخوبی جانتا ہے اگر تم نیک ہو تو وه تو رجوع کرنے والوں کو بخشنے واﻻ ہے."
    },
    {
      "resource_id": 54,
      "text": "اور رشتے داروں کا اور مسکینوں اور مسافروں کا حق ادا کرتے رہو<sup foot_note=163562>1</sup> اور اسراف اور بیجا خرچ سے بچو."
    },
    {
      "resource_id": 54,
      "text": "بیجا خرچ کرنے والے شیطانوں کے بھائی ہیں۔ اور شیطان اپنے پروردگار کا بڑا ہی ناشکرا ہے.<sup foot_note=163563>1</sup>"
    },
    {
      "resource_id": 54,
      "text": "اور اگر تجھے ان سے منھ پھیر لینا پڑے اپنے رب کی اس رحمت کی جستجو میں، جس کی تو امید رکھتا ہے تو بھی تجھے چاہیئے کہ عمدگی اور نرمی سے انہیں سمجھا دے.<sup foot_note=163564>1</sup>"
    },
    {
      "resource_id": 54,
      "text": "اپنا ہاتھ اپنی گردن سے بندھا ہوا نہ رکھ اور نہ اسے بالکل ہی کھول دے کہ پھر ملامت کیا ہوا درمانده بیٹھ جائے.<sup foot_note=163565>1</sup>"
    },
    {
      "resource_id": 54,
      "text": "یقیناً تیرا رب جس کے لئے چاہے روزی کشاده کردیتا ہے اور جس کے لئے چاہے تنگ<sup foot_note=163566>1</sup>۔ یقیناً وه اپنے بندوں سے باخبر اور خوب دیکھنے واﻻ ہے."
    },
    {
      "resource_id": 54,
      "text": "اور مفلسی کے خوف سے اپنی اوﻻد کو نہ مار ڈالو، ان کو اور تم کو ہم ہی روزی دیتے ہیں۔ یقیناً ان کا قتل کرنا کبیره گناه ہے.<sup foot_note=163567>1</sup>"
    },
    {
      "resource_id": 54,
      "text": "خبردار زنا کے قریب بھی نہ پھٹکنا کیوں کہ وه بڑی بےحیائی ہے اور بہت ہی بری راه ہے.<sup foot_note=163568>1</sup>"
    },
    {
      "resource_id": 54,
      "text": "اور کسی جان کو جس کا مارنا اللہ نے حرام کردیا ہے ہرگز ناحق قتل نہ کرنا<sup foot_note=163569>1</sup> اور جو شخص مظلوم ہونے کی صورت میں مار ڈاﻻ جائے ہم نے اس کے وارث کو طاقت دے رکھی ہے پس اسے چاہیئے کہ مار ڈالنے میں زیادتی نہ کرے بےشک وه مدد کیا گیا ہے.<sup foot_note=163570>2</sup>"
    },
    {
      "resource_id": 54,
      "text": "اور یتیم کے مال کے قریب بھی نہ جاؤ بجز اس طریقہ کے جو بہت ہی بہتر ہو، یہاں تک کہ وه اپنی بلوغت کو پہنچ جائے<sup foot_note=163571>1</sup> اور وعدے پورے کرو کیونکہ قول وقرار کی باز پرس ہونے والی ہے.<sup foot_note=163572>2</sup>"
    },
    {
      "resource_id": 54,
      "text": "اور جب ناپنے لگو تو بھر پور پیمانے سے ناپو اور سیدھی ترازو سے توﻻ کرو۔ یہی بہتر ہے<sup foot_note=163573>1</sup> اور انجام کے لحاظ سے بھی بہت اچھا ہے."
    },
    {
      "resource_id": 54,
      "text": "جس بات کی تجھے خبر ہی نہ ہو اس کے پیچھے مت پڑ<sup foot_note=163574>1</sup>۔ کیونکہ کان اور آنکھ اور دل ان میں سے ہر ایک سے پوچھ گچھ کی جانے والی ہے.<sup foot_note=163575>2</sup>"
    },
    {
      "resource_id": 54,
      "text": "اور زمین میں اکڑ کر نہ چل کہ نہ تو زمین کو پھاڑ سکتا ہے اور نہ لمبائی میں پہاڑوں کو پہنچ سکتا ہے.<sup foot_note=163576>1</sup>"
    },
    {
      "resource_id": 54,
      "text": "ان سب کاموں کی برائی تیرے رب کے نزدیک (سخت) ناپسند ہے.<sup foot_note=163577>1</sup>"
    },
    {
      "resource_id": 54,
      "text": "یہ بھی منجملہ اس وحی کے ہے جو تیری جانب تیرے رب نے حکمت سے اتاری ہے تو اللہ کے ساتھ کسی اور کو معبود نہ بنانا کہ ملامت خورده اور راندہٴ درگاه ہو کر دوزخ میں ڈال دیا جائے."
    },
    {
      "resource_id": 54,
      "text": "کیا بیٹوں کے لئے تو اللہ نے تمہیں چھانٹ لیا اور خود اپنے لئے فرشتوں کو لڑکیاں بنالیں؟ بےشک تم بہت بڑا بول بول رہے ہو."
    },
    {
      "resource_id": 54,
      "text": "ہم نے تو اس قرآن میں ہر ہر طرح بیان<sup foot_note=163578>1</sup> فرما دیا کہ لوگ سمجھ جائیں لیکن اس سے انہیں تو نفرت ہی بڑھتی ہے."
    },
    {
      "resource_id": 54,
      "text": "کہہ دیجیئے! کہ اگر اللہ کے ساتھ اور معبود بھی ہوتے جیسے کہ یہ لوگ کہتے ہیں تو ضرور وه اب تک مالک عرش کی جانب راه ڈھونڈ نکالتے.<sup foot_note=163579>1</sup>"
    },
    {
      "resource_id": 54,
      "text": "جو کچھ یہ کہتے ہیں اس سے وه پاک اور باﻻتر، بہت دور اور بہت بلند ہے.<sup foot_note=163580>1</sup>"
    },
    {
      "resource_id": 54,
      "text": "ساتوں آسمان اور زمین اور جو بھی ان میں ہے اسی کی تسبیح کر رہے ہیں۔ ایسی کوئی چیز نہیں جو اسے پاکیزگی اور تعریف کے ساتھ یاد نہ کرتی ہو۔ ہاں یہ صحیح ہے کہ تم اس کی تسبیح سمجھ نہیں سکتے<sup foot_note=163581>1</sup>۔ وه بڑا بردبار اور بخشنے واﻻ ہے."
    },
    {
      "resource_id": 54,
      "text": "تو جب قرآن پڑھتا ہے ہم تیرے اور ان لوگوں کے درمیان جو آخرت پر یقین نہیں رکھتے ایک پوشیده حجاب ڈال دیتے ہیں.<sup foot_note=163582>1</sup>"
    },
    {
      "resource_id": 54,
      "text": "اور ان کے دلوں پر ہم نے پردے ڈال دیئے ہیں کہ وه اسے سمجھیں اور ان کے کانوں میں بوجھ اور جب تو صرف اللہ ہی کا ذکر اس کی توحید کے ساتھ، اس قرآن میں کرتا ہے تو وه روگردانی کرتے پیٹھ پھیر کر بھاگ کھڑے ہوتے ہیں.<sup foot_note=163583>1</sup>"
    },
    {
      "resource_id": 54,
      "text": "جس غرض سے وه لوگ اسے سنتے ہیں ان (کی نیتوں) سے ہم خوب آگاه ہیں، جب یہ آپ کی طرف کان لگائے ہوئے ہوتے ہیں تب بھی اور جب یہ مشوره کرتے ہیں تب بھی جب کہ یہ ﻇالم کہتے ہیں کہ تم اس کی تابعداری میں لگے ہوئے ہو جن پر جادو<sup foot_note=163584>1</sup> کردیا گیا ہے."
    },
    {
      "resource_id": 54,
      "text": "دیکھیں تو سہی، آپ کے لئے کیا کیا مثالیں بیان کرتے ہیں، پس وه بہک رہے ہیں۔ اب تو راه پانا ان کے بس میں نہیں رہا.<sup foot_note=163585>1</sup>"
    },
    {
      "resource_id": 54,
      "text": "انہوں نے کہا کیا جب ہم ہڈیاں اور (مٹی ہو کر) ریزه ریزه ہوجائیں گے تو کیا ہم ازسرنو پیدا کر کے پھر دوباره اٹھا کر کھڑے کر دیئے جائیں گے."
    },
    {
      "resource_id": 54,
      "text": "جواب دیجیئے کہ تم پتھر بن جاؤ یا لوہا.<sup foot_note=163586>1</sup>"
    },
    {
      "resource_id": 54,
      "text": "یا کوئی اور ایسی خلقت جو تمہارے دلوں میں بہت ہی سخت معلوم ہو<sup foot_note=163587>1</sup>، پھر وه پوچھیں کہ کون ہے جو دوباره ہماری زندگی لوٹائے؟ آپ جواب دے دیں کہ وہی اللہ جس نے تمہیں اول بار پیدا کیا، اس پر وه اپنے سر ہلا ہلا<sup foot_note=163588>2</sup> کر آپ سے دریافت کریں گے کہ اچھا یہ ہے کب؟ تو آپ جواب دے دیں کہ کیا عجب کہ وه (ساعت) قریب ہی آن لگی ہو.<sup foot_note=163589>3</sup>"
    },
    {
      "resource_id": 54,
      "text": "جس دن وه تمہیں<sup foot_note=163590>1</sup> بلائے گا تم اس کی تعریف کرتے ہوئے تعمیل ارشاد کرو گے اور گمان کرو گے کہ تمہارا رہنا بہت ہی تھوڑا ہے.<sup foot_note=163591>2</sup>"
    },
    {
      "resource_id": 54,
      "text": "اور میرے بندوں سے کہہ دیجیئے کہ وه بہت ہی اچھی بات منھ سے نکالا کریں<sup foot_note=163592>1</sup> کیونکہ شیطان آپس میں فساد ڈلواتا ہے<sup foot_note=163593>2</sup>۔ بےشک شیطان انسان کا کھلا دشمن ہے."
    },
    {
      "resource_id": 54,
      "text": "تمہارا رب تم سے بہ نسبت تمہارے بہت زیاده جاننے واﻻ ہے، وه اگر چاہے تو تم پر رحم کردے یا اگر وه چاہے تمہیں عذاب دے<sup foot_note=163594>1</sup>۔ ہم نے آپ کو ان کا ذمہ دار ٹھہرا کر نہیں بھیجا.<sup foot_note=163595>2</sup>"
    },
    {
      "resource_id": 54,
      "text": "آسمانوں وزمین میں جو بھی ہے آپ کا رب سب کو بخوبی جانتا ہے۔ ہم نے بعض پیغمبروں کو بعض پر بہتری اور برتری دی ہے<sup foot_note=163596>1</sup> اور داؤد کو زبور ہم نے عطا فرمائی ہے."
    },
    {
      "resource_id": 54,
      "text": "کہہ دیجیئے کہ اللہ کے سوا جنہیں تم معبود سمجھ رہے ہو انہیں پکارو لیکن نہ تو وه تم سے کسی تکلیف کو دور کرسکتے ہیں اور نہ بدل سکتے ہیں."
    },
    {
      "resource_id": 54,
      "text": "جنہیں یہ لوگ پکارتے ہیں خود وه اپنے رب کے تقرب کی جستجو میں رہتے ہیں کہ ان میں سے کون زیاده نزدیک ہوجائے وه خود اس کی رحمت کی امید رکھتے اور اس کے عذاب سے خوفزده رہتے ہیں<sup foot_note=163597>1</sup>، (بات بھی یہی ہے) کہ تیرے رب کا عذاب ڈرنے کی چیز ہی ہے."
    },
    {
      "resource_id": 54,
      "text": "جتنی بھی بستیاں ہیں ہم قیامت کے دن سے پہلے پہلے یا تو انہیں ہلاک کردینے والے ہیں یا سخت تر سزا دینے والے ہیں۔ یہ تو کتاب میں لکھا جاچکا ہے.<sup foot_note=163598>1</sup>"
    },
    {
      "resource_id": 54,
      "text": "ہمیں نشانات (معجزات) کے نازل کرنے سے روک صرف اسی کی ہے کہ اگلے لوگ انہیں جھٹلا چکے ہیں<sup foot_note=163599>1</sup>۔ ہم نے ﺛمودیوں کو بطور بصیرت کے اونٹنی دی لیکن انہوں نے اس پر ﻇلم کیا<sup foot_note=163600>2</sup> ہم تو لوگوں کو دھمکانے کے لئے ہی نشانیاں بھیجتے ہیں."
    },
    {
      "resource_id": 54,
      "text": "اور یاد کرو جب کہ ہم نے آپ سے فرما دیا کہ آپ کے رب نے لوگوں کو گھیر لیا<sup foot_note=163601>1</sup> ہے۔ جو رویا (عینی رؤیت) ہم نے آپ کو دکھائی تھی وه لوگوں کے لئے صاف آزمائش ہی تھی اور اسی طرح وه درخت بھی جس سے قرآن میں اﻇہار نفرت کیا گیا ہے<sup foot_note=163602>2</sup>۔ ہم انہیں ڈرا رہے ہیں لیکن یہ انہیں اور بڑی سرکشی میں بڑھا رہا ہے.<sup foot_note=163603>3</sup>"
    },
    {
      "resource_id": 54,
      "text": "جب ہم نے فرشتوں کو حکم دیا کہ آدم کو سجده کرو تو ابلیس کے سوا سب نے کیا، اس نے کہا کہ کیا میں اسے سجده کروں جسے تو نے مٹی سے پیدا کیا ہے."
    },
    {
      "resource_id": 54,
      "text": "اچھا دیکھ لے اسے تو نے مجھ پر بزرگی تو دی ہے، لیکن اگر مجھے بھی قیامت تک تو نے ڈھیل دی تو میں اس کی اوﻻد کو بجز بہت تھوڑے لوگوں کے، اپنے بس<sup foot_note=163604>1</sup> میں کرلوں گا."
    },
    {
      "resource_id": 54,
      "text": "ارشاد ہوا کہ جا ان میں سے جو بھی تیرا تابعدار ہوجائے گا تو تم سب کی سزا جہنم ہے جو پورا پورا بدلہ ہے."
    },
    {
      "resource_id": 54,
      "text": "ان میں سے تو جسے بھی اپنی آواز سے بہکا سکے بہکا<sup foot_note=163605>1</sup> لے اور ان پر اپنے سوار اور پیادے چڑھا ﻻ<sup foot_note=163606>2</sup> اور ان کے مال اور اوﻻد میں سے اپنا بھی ساجھا لگا<sup foot_note=163607>3</sup> اور انہیں (جھوٹے) وعدے دے لے<sup foot_note=163608>4</sup>۔ ان سے جتنے بھی وعدے شیطان کے ہوتے ہیں سب کے سب سراسر فریب ہیں.<sup foot_note=163609>5</sup>"
    },
    {
      "resource_id": 54,
      "text": "میرے سچے بندوں پر تیرا کوئی قابو اور بس نہیں<sup foot_note=163610>1</sup>۔ تیرا رب کارسازی کرنے واﻻ کافی ہے.<sup foot_note=163611>2</sup>"
    },
    {
      "resource_id": 54,
      "text": "تمہارا پروردگار وه ہے جو تمہارے لئے دریا میں کشتیاں چلاتا ہے تاکہ تم اس کا فضل تلاش کرو۔ وه تمہارے اوپر بہت ہی مہربان ہے.<sup foot_note=163612>1</sup>"
    },
    {
      "resource_id": 54,
      "text": "اور سمندروں میں مصیبت پہنچتے ہی جنہیں تم پکارتے تھے سب گم ہوجاتے ہیں صرف وہی اللہ باقی ره جاتا ہے۔ پھر جب وه تمہیں خشکی کی طرف بچا ﻻتا ہے تو تم منھ پھیر لیتے ہو اور انسان بڑا ہی ناشکرا ہے.<sup foot_note=163613>1</sup>"
    },
    {
      "resource_id": 54,
      "text": "تو کیا تم اس سے بےخوف ہوگئے ہو کہ تمہیں خشکی کی طرف (لے جاکر زمین) میں دھنسا دے یا تم پر پتھروں کی آندھی بھیج دے<sup foot_note=163614>1</sup>۔ پھر تم اپنے لئے کسی نگہبان کو نہ پاسکو."
    },
    {
      "resource_id": 54,
      "text": "کیا تم اس بات سے بےخوف ہوگئے ہو کہ اللہ تعالیٰ پھر تمہیں دوباره دریا کے سفر میں لے آئے اور تم پر تیز وتند ہواؤں کے جھونکے بھیج دے اور تمہارے کفر کے باعﺚ تمہیں ڈبو دے۔ پھر تم اپنے لئے ہم پر اس کا دعویٰ (پیچھا) کرنے واﻻ کسی کو نہ پاؤ گے.<sup foot_note=163615>1</sup>"
    },
    {
      "resource_id": 54,
      "text": "یقیناً ہم نے اوﻻد آدم کو بڑی عزت دی<sup foot_note=163616>1</sup> اور انہیں خشکی اور تری کی سواریاں<sup foot_note=163617>2</sup> دیں اور انہیں پاکیزه چیزوں کی روزیاں<sup foot_note=163618>3</sup> دیں اور اپنی بہت سی مخلوق پر انہیں فضیلت عطا فرمائی.<sup foot_note=163619>4</sup>"
    },
    {
      "resource_id": 54,
      "text": "جس دن ہم ہر جماعت کو اس کے پیشوا سمیت<sup foot_note=163620>1</sup> بلائیں گے۔ پھر جن کا بھی اعمال نامہ دائیں ہاتھ میں دے دیا گیا وه تو شوق سے اپنا نامہٴ اعمال پڑھنے لگیں گے اور دھاگے کے برابر (ذره برابر) بھی ﻇلم نہ کئے جائیں گے.<sup foot_note=163621>2</sup>"
    },
    {
      "resource_id": 54,
      "text": "اور جو کوئی اس جہان میں اندھا رہا، وه آخرت میں بھی اندھا اور راستے سے بہت ہی بھٹکا ہوا رہے گا.<sup foot_note=163622>1</sup>"
    },
    {
      "resource_id": 54,
      "text": "یہ لوگ آپ کو اس وحی سے جو ہم نے آپ پر اتاری ہے بہکانا چاہتے کہ آپ اس کے سوا کچھ اور ہی ہمارے نام سے گھڑ گھڑالیں، تب تو آپ کو یہ لوگ اپنا ولی دوست بنا لیتے."
    },
    {
      "resource_id": 54,
      "text": "اگر ہم آپ کو ﺛابت قدم نہ رکھتے تو بہت ممکن تھا کہ ان کی طرف قدرے قلیل مائل ہو ہی جاتے.<sup foot_note=163623>1</sup>"
    },
    {
      "resource_id": 54,
      "text": "پھر تو ہم بھی آپ کو دوہرا عذاب دنیا کا کرتے اور دوہرا ہی موت کا<sup foot_note=163624>1</sup>، پھر آپ تو اپنے لئے ہمارے مقابلے میں کسی کو مددگار بھی نہ پاتے."
    },
    {
      "resource_id": 54,
      "text": "یہ تو آپ کے قدم اس سرزمین سے اکھاڑنے ہی لگے تھے کہ آپ کو اس سے نکال دیں<sup foot_note=163625>1</sup>۔ پھر یہ بھی آپ کے بعد بہت ہی کم ٹھہر پاتے.<sup foot_note=163626>2</sup>"
    },
    {
      "resource_id": 54,
      "text": "ایسا ہی دستور ان کا تھا جو آپ سے پہلے رسول ہم نے بھیجے<sup foot_note=163627>1</sup> اور آپ ہمارے دستور میں کبھی ردوبدل نہ پائیں گے.<sup foot_note=163628>2</sup>"
    },
    {
      "resource_id": 54,
      "text": "نماز کو قائم کریں آفتاب کے ڈھلنے سے لے کر رات کی تاریکی تک<sup foot_note=163629>1</sup> اور فجر کا قرآن پڑھنا بھی یقیناً فجر کے وقت کا قرآن پڑھنا حاضر کیا گیا ہے.<sup foot_note=163630>2</sup>"
    },
    {
      "resource_id": 54,
      "text": "رات کے کچھ حصے میں تہجد کی نماز میں قرآن کی تلاوت کریں<sup foot_note=163631>1</sup> یہ زیادتی آپ کے لئے ہے<sup foot_note=163632>2</sup> عنقریب آپ کا رب آپ کو مقام محمود میں کھڑا کرے گا.<sup foot_note=163633>3</sup>"
    },
    {
      "resource_id": 54,
      "text": "اور دعا کیا کریں کہ اے میرے پروردگار مجھے جہاں لے جا اچھی طرح لے جا اور جہاں سے نکال اچھی طرح نکال اور میرے لئے اپنے پاس سے غلبہ اور امداد مقرر فرما دے.<sup foot_note=163634>1</sup>"
    },
    {
      "resource_id": 54,
      "text": "اور اعلان کردے کہ حق آچکا اور ناحق نابود ہوگیا۔ یقیناً باطل تھا بھی نابود ہونے واﻻ.<sup foot_note=163635>1</sup>"
    },
    {
      "resource_id": 54,
      "text": "یہ قرآن جو ہم نازل کر رہے ہیں مومنوں کے لئے تو سراسر شفا اور رحمت ہے۔ ہاں ﻇالموں کو بجز نقصان کے اور کوئی زیادتی نہیں ہوتی.<sup foot_note=163636>1</sup>"
    },
    {
      "resource_id": 54,
      "text": "اور انسان پر جب ہم اپنا انعام کرتے ہیں تو وه منھ موڑ لیتا ہے اور کروٹ بدل لیتا ہے اور جب اسے کوئی تکلیف پہنچتی ہے تو وه مایوس ہوجاتا ہے.<sup foot_note=163637>1</sup>"
    },
    {
      "resource_id": 54,
      "text": "کہہ دیجئیے! کہ ہر شخص اپنے طریقہ پر عامل ہے جو پوری ہدایت کے راستے پر ہیں انہیں تمہارا رب ہی بخوبی جاننے<sup foot_note=163638>1</sup> واﻻ ہے."
    },
    {
      "resource_id": 54,
      "text": "اور یہ لوگ آپ سے روح کی بابت سوال کرتے ہیں، آپ جواب دے دیجئیے کہ روح میرے رب کے حکم سے ہے اور تمہیں بہت ہی کم علم دیا گیا ہے.<sup foot_note=163639>1</sup>"
    },
    {
      "resource_id": 54,
      "text": "اور اگر ہم چاہیں تو جو وحی آپ کی طرف ہم نے اتاری ہے سب سلب کرلیں<sup foot_note=163640>1</sup>، پھر آپ کو اس کے لئے ہمارے مقابلے میں کوئی حمایتی میسر نہ آسکے.<sup foot_note=163641>2</sup>"
    },
    {
      "resource_id": 54,
      "text": "سوائے آپ کے رب کی رحمت کے<sup foot_note=163642>1</sup>، یقیناً آپ پر اس کا بڑا ہی فضل ہے."
    },
    {
      "resource_id": 54,
      "text": "کہہ دیجیئے کہ اگر تمام انسان اور کل جنات مل کر اس قرآن کے مثل ﻻنا چاہیں تو ان سب سے اس کے مثل ﻻنا ناممکن ہے گو وه (آپس میں) ایک دوسرے کے مددگار بھی بن جائیں.<sup foot_note=163643>1</sup>"
    },
    {
      "resource_id": 54,
      "text": "ہم نے تو اس قرآن میں لوگوں کے سمجھنے کے لئے ہر طرح سے تمام مثالیں بیان کردی ہیں، مگر اکثر لوگ انکار سے باز نہیں <sup foot_note=163644>1</sup>"
    },
    {
      "resource_id": 54,
      "text": "انہوں نے کہا<sup foot_note=163645>1</sup> کہ ہم آپ پر ہرگز ایمان ﻻنے کے نہیں تاوقتیکہ آپ ہمارے لئے زمین سے کوئی چشمہ جاری نہ کردیں."
    },
    {
      "resource_id": 54,
      "text": "یا خود آپ کے لئے ہی کوئی باغ ہو کھجوروں اور انگوروں کا اور اس کے درمیان آپ بہت سی نہریں جاری کر دکھائیں."
    },
    {
      "resource_id": 54,
      "text": "یا آپ آسمان کو ہم پر ٹکڑے ٹکڑے کرکے گرا دیں جیسا کہ آپ کا گمان ہے یا آپ خود اللہ تعالیٰ کو اور فرشتوں کو ہمارے سامنے ﻻکھڑا کریں.<sup foot_note=163646>1</sup>"
    },
    {
      "resource_id": 54,
      "text": "یا آپ کے اپنے لئے کوئی سونے<sup foot_note=163647>1</sup> کا گھر ہوجائے یا آپ آسمان پر چڑھ جائیں اور ہم تو آپ کے چڑھ جانے کا بھی اس وقت تک ہرگز یقین نہیں کریں گے جب تک کہ آپ ہم پر کوئی کتاب نہ اتار ﻻئیں جسے ہم خود پڑھ لیں<sup foot_note=163648>2</sup>، آپ جواب دے دیں کہ میرا پروردگار پاک ہے میں تو صرف ایک انسان ہی ہوں جو رسول بنایا گیا ہوں.<sup foot_note=163649>3</sup>"
    },
    {
      "resource_id": 54,
      "text": "لوگوں کے پاس ہدایت پہنچ چکنے کے بعد ایمان سے روکنے والی صرف یہی چیز رہی کہ انہوں نے کہا کیا اللہ نے ایک انسان کو ہی رسول بنا کر بھیجا؟<sup foot_note=163650>1</sup>"
    },
    {
      "resource_id": 54,
      "text": "آپ کہہ دیں کہ اگر زمین میں فرشتے چلتے پھرتے اور رہتے بستے ہوتے تو ہم بھی ان کے پاس کسی آسمانی فرشتے ہی کو رسول بنا کر بھیجتے.<sup foot_note=163651>1</sup>"
    },
    {
      "resource_id": 54,
      "text": "کہہ دیجئیے کہ میرے اور تمہارے درمیان اللہ تعالیٰ کا گواه ہونا کافی ہے<sup foot_note=163652>1</sup>۔ وه اپنے بندوں سے خوب آگاه اور بخوبی دیکھنے واﻻ ہے."
    },
    {
      "resource_id": 54,
      "text": "اللہ جس کی رہنمائی کرے تو وه ہدایت یافتہ ہے اور جسے وه راه سے بھٹکا دے ناممکن ہے کہ تو اس کا مددگار اس کے سوا کسی اور کو پائے<sup foot_note=163653>1</sup>، ایسے لوگوں کا ہم بروز قیامت اوندھے منھ حشر کریں گے<sup foot_note=163654>2</sup>، دراں حالیکہ وه اندھے، گونگے اور بہرے ہوں گے<sup foot_note=163655>3</sup>، ان کا ٹھکانہ جہنم ہوگا۔ جب کبھی وه بجھنے لگے گی ہم ان پر اسے اور بھڑکا دیں گے."
    },
    {
      "resource_id": 54,
      "text": "یہ سب ہماری آیتوں سے کفر کرنے اور اس کہنے کا بدلہ ہے کہ کیا جب ہم ہڈیاں اور ریزے ریزے ہوجائیں گے پھر ہم نئی پیدائش میں اٹھا کھڑے کئے جائیں<sup foot_note=163656>1</sup> گے؟"
    },
    {
      "resource_id": 54,
      "text": "کیا انہوں نے اس بات پر نظر نہیں کی کہ جس اللہ نے آسمان وزمین کو پیدا کیا ہے وه ان جیسوں کی پیدائش پر پورا قادر ہے<sup foot_note=163657>1</sup>، اسی نے ان کے لئے ایک ایسا وقت مقرر کر رکھا ہے جو شک شبہ سے یکسر خالی ہے<sup foot_note=163658>2</sup>، لیکن ﻇالم لوگ انکار کئے بغیر رہتے ہی نہیں."
    },
    {
      "resource_id": 54,
      "text": "کہہ دیجیئے کہ اگر بالفرض تم میرے رب کی رحمتوں کے خزانوں کے مالک بن جاتے تو تم اس وقت بھی اس کے خرچ ہوجانے<sup foot_note=163659>1</sup> کے خوف سے اس کو روکے رکھتے اور انسان ہے ہی تنگ دل."
    },
    {
      "resource_id": 54,
      "text": "ہم نے موسیٰ کو نو معجزے<sup foot_note=163660>1</sup> بالکل صاف صاف عطا فرمائے، تو خود ہی بنی اسرائیل سے پوچھ لے کہ جب وه ان کے پاس پہنچے تو فرعون بوﻻ کہ اے موسیٰ میرے خیال میں تو تجھ پر جادو کردیا گیا ہے."
    },
    {
      "resource_id": 54,
      "text": "موسیٰ نے جواب دیا کہ یہ تو تجھے علم ہوچکا ہے کہ آسمان وزمین کے پروردگار ہی نے یہ معجزے دکھانے، سمجھانے کو نازل فرمائے ہیں، اے فرعون! میں تو سمجھ رہا ہوں کہ تو یقیناً برباد وہلاک کیا گیا ہے."
    },
    {
      "resource_id": 54,
      "text": "آخر فرعون نے پختہ اراده کر لیا کہ انہیں زمین سے ہی اکھیڑ دے تو ہم نے خود اسے اور اس کے تمام ساتھیوں کو غرق کر دیا."
    },
    {
      "resource_id": 54,
      "text": "اس کے بعد ہم نے بنی اسرائیل سے فرما دیا کہ اس سرزمین<sup foot_note=163661>1</sup> پر تم رہو سہو۔ ہاں جب آخرت کا وعده آئے گا ہم تم سب کو سمیٹ اور لپیٹ کر لے آئیں گے."
    },
    {
      "resource_id": 54,
      "text": "اور ہم نے اس قرآن کو حق کے ساتھ اتارا اور یہ بھی حق کے ساتھ اترا<sup foot_note=163662>1</sup>۔ ہم نے آپ کو صرف خوشخبری سنانے واﻻ اور ڈرانے واﻻ<sup foot_note=163663>2</sup> بنا کر بھیجا ہے."
    },
    {
      "resource_id": 54,
      "text": "قرآن کو ہم نے تھوڑا تھوڑا کرکے اس لئے اتارا<sup foot_note=163664>1</sup> ہے کہ آپ اسے بہ مہلت لوگوں کو سنائیں اور ہم نے خود بھی اسے بتدریج نازل فرمایا."
    },
    {
      "resource_id": 54,
      "text": "کہہ دیجئیے! تم اس پر ایمان ﻻؤ یا نہ ﻻؤ جنہیں اس سے پہلے علم دیا گیا ہے ان کے پاس تو جب بھی اس کی تلاوت کی جاتی ہے تو وه ٹھوڑیوں کے بل سجده میں گر پڑتے ہیں.<sup foot_note=163665>1</sup>"
    },
    {
      "resource_id": 54,
      "text": "اور کہتے ہیں کہ ہمارا رب پاک ہے، ہمارے رب کا وعده بلاشک وشبہ پورا ہو کر رہنے<sup foot_note=163666>1</sup> واﻻ ہی ہے."
    },
    {
      "resource_id": 54,
      "text": "وه اپنی ٹھوڑیوں کے بل روتے ہوئے سجده میں گر پڑ تے ہیں اور یہ قرآن ان کی عاجزی اور خشوع اور خضوع بڑھا دیتا ہے.<sup foot_note=163667>1</sup>"
    },
    {
      "resource_id": 54,
      "text": "کہہ دیجئیے کہ اللہ کو اللہ کہہ کر پکارو یا رحمٰن کہہ کر، جس نام سے بھی پکارو تمام اچھے نام اسی کے ہیں<sup foot_note=163668>1</sup>۔ نہ تو تو اپنی نماز بہت بلند آواز سے پڑھ اور نہ بالکل پوشیده بلکہ اس کے درمیان کا راستہ تلاش کرلے.<sup foot_note=163669>2</sup>"
    },
    {
      "resource_id": 54,
      "text": "اور یہ کہہ دیجیئے کہ تمام تعریفیں اللہ ہی کے لئے ہیں جو نہ اوﻻد رکھتا ہے نہ اپنی بادشاہت میں کسی کو شریک وساجھی رکھتا ہے اور نہ وه کمزور ہے کہ اسے کسی حمایتی کی ضرورت ہو اور تو اس کی پوری پوری بڑائی بیان کرتا ره."
    }
  ],
  "meta": {
    "translation_name": "Maulana Muhammad Junagarhi",
    "author_name": "Maulana Muhammad Junagarhi",
    "filters": { "resource_id": 54, "chapter_number": "17" }
  }
}
