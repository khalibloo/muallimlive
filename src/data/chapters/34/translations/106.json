{
  "translations": [
    {
      "resource_id": 106,
      "text": "Хастам бу Далла‚ Шена стигланашкахь а‚ лаьттахь а мел дерг долчу‚ Шена хастам болчунна эхартахь а. Иза хьикмате верг а ву‚ сов дика хууш верг а ву."
    },
    {
      "resource_id": 106,
      "text": "Цунна хаьа латтана чудулуш дерг а‚ оцунах схьадолуш дерг а‚ стиглара охьадогIуш дерг а‚ цига ирхдолуш дерг а. Иза къинхетаме верг а ву‚ гечдеш<sup foot_note=113687>1</sup>верг а ву."
    },
    {
      "resource_id": 106,
      "text": "Цатешачара элира: \"Сахьт (къематде) вайна догIур а дац\". Ахь āла: \"ХIаъ‚ сан Кхиош-кхобучух дуй боу ас‚ къайлаха дерг хууш волчу: данне а догIур долуш ду иза шуна\". Цунах (Делах) къайладер дац мискъала зарратал хIума стигланашкахь а‚ лаьттахь а‚ цул мелхо а жиманиг а, мелхо а доккханиг а‚ билгалчу жайна<sup foot_note=113688>1</sup>чохь долуш а бен."
    },
    {
      "resource_id": 106,
      "text": "Ийман диллинчарна‚ дика Iамалш йиначарна ял ялархьама. Уьш бу шайна гечдар а‚ сийлахь рицкъ а хир дерш."
    },
    {
      "resource_id": 106,
      "text": "Тхан аяташ талхо къахоьгуш берш, /уьш/ гIелдан гIерташ −царна Iазап ду лазош долчу таIзарах."
    },
    {
      "resource_id": 106,
      "text": "Шайна Iилма деллачарна<sup foot_note=113689>1</sup>хаьа хьуна хьан Кхиош-кхобучуьнгара доьссинарг бакъдерг дуйла‚ ша /нах/ нисбеш долу веза волчун‚ хастаме волчун (Делан) новкъа."
    },
    {
      "resource_id": 106,
      "text": "Цатешначара элира: \"Оха нисдой шу цхьана стагана<sup foot_note=113690>1</sup>тIе‚ шуьга ша дуьйцуш волчу‚ шу ерриг кийсак хилла /кешний чохь/ дахкаделча, шу керлачу кхоллар чохь хир ду /юха дендийр ду/‚ бохуш волчу?"
    },
    {
      "resource_id": 106,
      "text": "Далла тIе харцдерг кхоьллина цо‚ я цуьнца жинаш ду\". ХIаъ‚ эхартах ца тешаш берш Iазапа чохь а‚ генарчу тилар чохь а ма бу."
    },
    {
      "resource_id": 106,
      "text": "Царна ца го-те стиглара а, лаьттара а шайна хьалхахь а, тIехьахь а дерг? Тхуна лиънехьара, Оха лаьтте худийтур бара уьш‚ я стиглара кийсакаш егор яра царна тIе. Баккъалла а, цу чохь делил ма ду / тобадарца Далла / т1евоьрзуш волчу лена."
    },
    {
      "resource_id": 106,
      "text": "Оха деллера Давудана Тхайгара ниIмат<sup foot_note=113691>1</sup>‚ /элира/: \"ХIай лаьмнаш! Тасбахь де цуьнца цхьана‚ /аша а/ олхазарш\". Оха кIаддийра цунна эчиг:"
    },
    {
      "resource_id": 106,
      "text": "\"ГIаьгIнаш е‚ тIе юста /уьш/. Диканиг делаша. Баккъалла а, Со аш дийриг гуш ву\"."
    },
    {
      "resource_id": 106,
      "text": "Сулейманна а /муьтIахь бира Оха/ мох‚ цуьнан Iуьйренан некъ бутт болуш‚ цуьнан суьйренан некъ а бутт<sup foot_note=113692>1</sup>болуш. Оха лалийра цунна цIеста (ез), /хин/ хьоста санна дIаоьхуш. Жинех ду шаьш цунна хьалхахь болх беш дерш цуьнан Кхиош-кхобучун пурбанца. Царах Тхан омрах дIатилначарна Iавшор ду Оха жоьжахатин Iазапах."
    },
    {
      "resource_id": 106,
      "text": "Цара еш цунна‚ шена луу‚ михьрабаш<sup foot_note=113693>1</sup>‚ сурташ а‚ кедаш, Iаьмнаш санна‚ чIогIа чIагIбина яйнаш а. Баркалла аларца Iамал елаш /Тхуна/‚ хIай Давудан доьзал. КIеззиг бу Сан лешех баркалла олуш берш."
    },
    {
      "resource_id": 106,
      "text": "Оха цунна (Сулейманна) Iожалла тIехIоттича, и валарна тIе уьш нис ца бира цхьана лаьттан дийнато бен‚ ша цуьнан Iаса юуш. Иза /велла/ охьавоьжча, билгалделира жинашна: шайна къайле хууш хиллехьара, лаьттар цахилар шаьш сийсазчу Iазапехь<sup foot_note=113694>1</sup>."
    },
    {
      "resource_id": 106,
      "text": "Хилира сабаашна<sup foot_note=113695>1</sup>шайн гIишлошкахь делил: ши беш: аьтту агIорхьара а‚ аьрру агIорхьара а. Даа шайн Кхиош-кхобучун рицкъех‚ баркалла āла Цунна (шукур де Дала)! Токхе мохк а‚ гечдеш волу Кхиош-кхобург /хилира царна/."
    },
    {
      "resource_id": 106,
      "text": "Д1абевлира уьш /Далла баркалла аларх/‚ Оха доссийра царна тIе дуккха Iовраш‚ церан шинна бешан метта хилийтира ши беш, къаьхьа стоьмаш болуш‚ аслих<sup foot_note=113696>1</sup>а‚ /цхьацца/ хIума кIеззиг сидрех<sup foot_note=113697>2</sup>а йолуш."
    },
    {
      "resource_id": 106,
      "text": "Иза бекхам бира Оха царна уьш ца тешаш хиларна. Оха /иштта/ бекхам бой цатешачарна а бен?"
    },
    {
      "resource_id": 106,
      "text": "Царна (Сабаан) юккъехь а‚ Оха шайна чохь декъалйина хиллачу (Шаман) яртийн юккъехь а Оха йира гуш йолу ярташ<sup foot_note=113698>1</sup>‚ царна чохь къастийра некъ: \"Лела царна чухула буьйсанашкахь а‚ деношкахь а, кхерам боцуш!\""
    },
    {
      "resource_id": 106,
      "text": "Цара элира: \"Тхан Кхиош-кхобург‚ гена хилийталахь тхан кхерсташ лелар<sup foot_note=113699>1</sup>\". Цара зулам дира шайна‚ Оха хилийтира царах /нахана/ дийцарш‚ массанхьа а дIасабаржира уьш. Баккъалла а, цу чохь делилш ма ду массо а собаре волчунна а‚ хам бечунна а."
    },
    {
      "resource_id": 106,
      "text": "Иблисо бакъдайтира цаьрга шен моттар‚ уьш цунна тIаьхьахIоьттира муъмин нахах цхьа тоба йоцург."
    },
    {
      "resource_id": 106,
      "text": "Ма яцара цунна царна тIехь цхьа а бакъо‚ деккъа Тхуна хаархьама‚ мила ву эхартах тешаш цунах шеконехь хиллачех. Хьан Кхиош-кхобург массо а хIуманна лардархо ву."
    },
    {
      "resource_id": 106,
      "text": "Ахь āла: \"Кхайкха шаьш, АллахI витина, /делий бу/ моьттуш хиллачаьрга\". Цара дола ма ца до мискъала заррат /хIуманна/ стигланашкахь а‚ лаьттахь а. Ма дац царна (цара шайн делий бу бохучарна) цу шинна чохь цхьа а /АллахIаца/ накъосталла‚ ма вац Цунна царах цхьа а гIоьнча /оьшуш/."
    },
    {
      "resource_id": 106,
      "text": "Пайда бийр бац гIодаккхаро<sup foot_note=113700>1</sup>Цунна гергахь Цо шена пурба деллачунна бен. Шайн дегнашкара кхерам дIабаьккхича‚ цара (шайна шапаIат дан бакъо елла хилла долчу маликаша а, пайхамараша а) элира /вовшашка/: \"ХIун элира шун Кхиош-кхобучо /шапа1ат даран хьокъехь/?\" Цара элира: \"Бакъдерг<sup foot_note=113701>2</sup>. Иза лекха а‚ воккха а верг ву\"."
    },
    {
      "resource_id": 106,
      "text": "Ахь āла: \"Мила ву шуна рицкъ луш верг стигланашкара а‚ латтара а?\" Ахь āла: \" Аллах1-Дела ву\". Баккъалла а, Тхо я шу нийсачу новкъахь ду я билгалчу тилар чохь ду!\"."
    },
    {
      "resource_id": 106,
      "text": "Ахь āла: \"Шуьга хоттур дац оха къа дарна‚ тхоьга хоттур дац аш деш долчух\"."
    },
    {
      "resource_id": 106,
      "text": "Ахь āла: \"Цхьаьнатухур ду вай вайн Кхиош-кхобучо /къематдийнахь/ тIаккха къастор ду Цо вайна юккъехь бакъдолчуьнца‚ Иза хууш волу къастош верг ву\"."
    },
    {
      "resource_id": 106,
      "text": "Ахь āла: \"Аш гайта суна шаьш Цунах кхиина накъостий\". ХIан-хIа! Иза −Дела ву‚ Ша веза волу‚ Ша хьукам /нийса/ деш волу."
    },
    {
      "resource_id": 106,
      "text": "Оха вахийтина ма вац хьо массо а нахе кхаъ бахьаш верг а‚ кхерамча а хилла бен‚ делахь а, нахах дукхах- болчарна ца хаьа-кх."
    },
    {
      "resource_id": 106,
      "text": "Цара олу: \"Маца /кхочуш/ хир ю и ваIда, шу бакълуьйш хиллехь?\""
    },
    {
      "resource_id": 106,
      "text": "Ахь āла: \"Шуна хан тоьхна де ду‚ цунах цхьа сахът тIаьхьадуьсур а дац шу‚ хьалхадовлур а дац\"."
    },
    {
      "resource_id": 106,
      "text": "Цатешначара элира: \"Тешанне а тешар ма дац тхо хIоккху Къуръанах а‚ цул хьалха хиллачух а\". Хьуна гуш балхьара и зуламхой шайн Кхиош-кхобучунна хьалха хIоттийна‚ царах цхьаберш вукхаьрга дош юхадерзадеш‚ шаьш заьIип хиллачара куралла еш хиллачаьрга олуш: \"Шу ца хиллехьара, тхох муъмин нах хилла хир ма бара\"."
    },
    {
      "resource_id": 106,
      "text": "Шаьш куралла еш хиллачара элира<sup foot_note=113702>1</sup>заьIип хиллачаьрга: \"Оха дIатилира шу /нийсачу/ некъах и шуьга беъначул тIаьхьа? ХIаъ‚ шу шаьш хилира къинош деш\"."
    },
    {
      "resource_id": 106,
      "text": "Шаьш заьIип хиллачара элира куралла еш хилачаьрга: \"ХIаъ‚ буьйсанан а‚ дийнан а мекарлонаца аш тхуна омра ма дора тхо Делах цатешар‚ Оха Цуьнца кхиберш нисбар\". Цара хьулдийра дохкобовлар, шайна Iазап гича. Оха буржолаш-г1оматаш туьйхира ца тешаш хиллачеран логех. Шаьш деш хиллачуьнца бен бекхам хир буй царна?"
    },
    {
      "resource_id": 106,
      "text": "Оха ца вахийтира юьртахь цхьа а кхерамча цуьнан (юьртан) хьалдолчара олуш бен: \"Баккъалла а, тхо шу шеца даийтинчунна /ца тешаш/ керста ду-кх\"."
    },
    {
      "resource_id": 106,
      "text": "Цара олура: \"Тхо мелхо а алсам ду бахамца а‚ доьзалца а‚ тхуна Iазап дийр дац\"."
    },
    {
      "resource_id": 106,
      "text": "Ахь āла: \"Баккъалла а, сан Кхиош-кхобучо рицкъ даржадо Шена луучунна /дукха луш/‚ барам а бо /кIеззиг луш/‚ делахь а, нахах дукхах- болчарна ца хаьа-кх.\""
    },
    {
      "resource_id": 106,
      "text": "Шун бахам а‚ шун доьзал а ма бац шу Тхуна гергадалош берш (кIез-кIеззиг) гергадалорца −ша ийман диллинарг а‚ дика Iамал йинарг а бен. Уьш бу шайна шозза ял ерш шаьш йинчу Iамалшца‚ уьш /хир/ бу /ялсаманин/ хIусамашкахь кхерам боцуш."
    },
    {
      "resource_id": 106,
      "text": "Тхан аяташ /дохорехь/ къахьоьгуш берш, шаьш /уьш/ г1орасиза дийр ду моьттуш,- уьш Iазап чохь латтор ма бу."
    },
    {
      "resource_id": 106,
      "text": "Ахь āла: \"Баккъалла а, сан Кхиош-кхобучо даржадо /шортта/ рицкъ Шен лешех Шен луучунна‚ Цо цунна барам а бо /кIеззиг луш/\". Аш хIуманах сагIина елларг- Цо меттахIоттор ю. Иза рицкъ лучарех уггар диканиг ву."
    },
    {
      "resource_id": 106,
      "text": "Цу /къемат/дийнахь Цо гулбийр бу уьш берриге а‚ тIаккха эр ду маликашка: \"ХIорш бу и шуна Iибадат деш хилларш?\""
    },
    {
      "resource_id": 106,
      "text": "Цара элира<sup foot_note=113703>1</sup>: \"Вонах цIена ву хьо‚ Хьо ву-кх тхан вали, уьш боцуш. ХIаъ‚ уьш хилира жинашна Iибадат деш‚ царах дукхахберш царна ийман диллина бу\"."
    },
    {
      "resource_id": 106,
      "text": "Тахана шух цхьаболчеран долахь бац вукхарна пайда а‚ зен а‚ Оха эр ду зулам диначаьрга: \"Iовша шайна цIеран Iазап, аш ша харцдеш хилла долу\"."
    },
    {
      "resource_id": 106,
      "text": "Шайна тIехь Тхан билгала долу аяташ доьшуш, цара элира: \"ХIара ма вац шу шун дай шена Iибадат деш хиллачух дIатило лууш волу стаг бен\". Цара элира /юха а/: \"Цо ша кхоьллина харцдерг бен ма дац хIара /Къуръан/\". Цатешначара элира бакъдолчунна, и шайга деъча: \"ХIара деккъа къеггина бозбуунчалла ду-кх\"."
    },
    {
      "resource_id": 106,
      "text": "Оха ца делла /хьалха/ цаьрга (Маккан ох1лага) цхьа а жайна цара и Iамадеш долу‚ Оха ца вахийтина цаьрга хьол хьалха цхьа а кхерамча."
    },
    {
      "resource_id": 106,
      "text": "Харцдира царал хьалха хиллачара а‚ /хIорш-м/ ца кхиира Оха царна деллачух итталгIачу декъах а. Цара харцбира Сан элчанаш. Муха хилира Сан /уьш/ цаларар (Сан Iазап)?"
    },
    {
      "resource_id": 106,
      "text": "Ахь āла: \"Ас хьоьху шуна цхьа хIума: шу д1ахIоттар Далла хьалха /бакъдерг лоьхуш/ шишша а‚ цхьаьцца а‚ тIаккха аш ойла яр: шун накъост<sup foot_note=113704>1</sup>ма вац жинех. Иза ма вац кхерамча бен, чIогIа Iазап хилале хьалха /ваийтина волу/\"."
    },
    {
      "resource_id": 106,
      "text": "Ахь āла: \"Ас ца бехна шуьга цхьа а мах‚ иза шуна бу. Сан мах Далла тIехь бен бац. Иза массо а хIуманна тIехь теш ма ву\"."
    },
    {
      "resource_id": 106,
      "text": "Ахь āла: \"Баккъалла а, сан Кхиош-кхобучо дуьллу /пайхамарийн дегнашка/ бакъдерг‚ къайленаш дика хууш верг ву Иза\"."
    },
    {
      "resource_id": 106,
      "text": "Ахь āла: \"Деана бакъдерг. Д1адолалур дац харцдерг‚ духадоьрзур а дац<sup foot_note=113705>1</sup>\"."
    },
    {
      "resource_id": 106,
      "text": "Ахь āла: \"Со тилвеллехь, −со тилалуш ву сайна. Со нисвеллехь, −Сан Кхиош-кхобучо сайга деллачу вехьеца /нисвелла/. Баккъалла а, Иза хозуш верг а ву‚ гергахь верг а ву\"."
    },
    {
      "resource_id": 106,
      "text": "Хьуна гинехьара уьш кхерабелла‚ бовла меттиг йоцуш‚ схьаьлаьцна гергарчу меттигера<sup foot_note=113706>1</sup>."
    },
    {
      "resource_id": 106,
      "text": "Цара элира: \"Оха ийман диллина цунах<sup foot_note=113707>1</sup>\". Мичара ду царна /ийманах/ кхиар генарчу меттигера<sup foot_note=113708>2</sup>?"
    },
    {
      "resource_id": 106,
      "text": "Цара керстадина иза хьалха. Цара дIатосура къайлаха дерг генарчу меттигера. (Цара бакъ ца лорура шайга дуьненахь дуьйцуш хилла долу къематдийнах а, юхадендарах а, ялсаманих а, жоьжахатих а лаьцна хабарш)."
    },
    {
      "resource_id": 106,
      "text": "Дуьхьало хилира царна а‚ царна дезачунна а юккъехь‚ уьш санначарах хьалха дина ма хилла. Баккъалла а, уьш хилира шеконан шеконехь."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "34" }
  }
}
