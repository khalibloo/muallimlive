{
  "translations": [
    {
      "resource_id": 112,
      "text": "Hamd olsun Allah'a ki kuluna, kitabı indirdi ve onda hiçbir eğrilik koymadı."
    },
    {
      "resource_id": 112,
      "text": "Dosdoğru (bir kitap olarak), katından (gelecek) şiddetli bir azapla korkutmak ve salih amellerde bulunan müminlere güzel bir ecir olduğunu müjde vermek için (indirdi)."
    },
    { "resource_id": 112, "text": "Onlar onda ebedi olarak kalıcıdırlar." },
    {
      "resource_id": 112,
      "text": "Ve “Allah çocuk edinmiştir.” diyen kimseleri uyarması için indirmiştir."
    },
    {
      "resource_id": 112,
      "text": "Onların da atalarının da o konu hakkında bir bilgisi yoktur. Ağızlarından çıkan bu söz pek büyüktür. Onlar yalandan başkasını söylemiyorlar."
    },
    {
      "resource_id": 112,
      "text": "Belki de sen, bu kitaba iman etmiyorlar diye onların arkasından üzüntüden kendini helak edeceksin."
    },
    {
      "resource_id": 112,
      "text": "İnsanların hangisi daha güzel amel işleyecek diye imtihan etmek için yeryüzünde bulunanları, oranın süsü yaptık."
    },
    {
      "resource_id": 112,
      "text": "Biz mutlaka (yeryüzü) üzerinde olanları kupkuru çorak bir toprak kılıcılarız."
    },
    {
      "resource_id": 112,
      "text": "Kehf ve Rakim ehlini (n başına gelenleri) (tek) şaşılacak ayetlerimizden sanma!"
    },
    {
      "resource_id": 112,
      "text": "Hani bir kaç genç mağaraya sığınmıştı ve şöyle demişlerdi: Rabbimiz, bize katından bir rahmet ver ve bu işimizde doğruyu bize nasip et!"
    },
    { "resource_id": 112, "text": "Mağarada onları yıllarca uyuttuk." },
    {
      "resource_id": 112,
      "text": "Sonra da iki gruptan hangisinin kaldıkları süreyi daha iyi hesap ettiğini ortaya çıkarmak için onları uyandırdık."
    },
    {
      "resource_id": 112,
      "text": "Biz sana onların haberlerini hak/gerçek olarak anlatıyoruz. Onlar, Rablerine iman etmiş gençlerdi. Biz onların hidayetini artırmıştık."
    },
    {
      "resource_id": 112,
      "text": "Ayağa kalkarak: \"Bizim Rabbimiz göklerin ve yerin Rabbidir. Ondan başka bir ilaha dua etmeyeceğiz\" dedikleri zaman onların kalplerini sağlamlaştırmıştık. Yoksa hak olmayan, batıl bir söz söylemiş oluruz,"
    },
    {
      "resource_id": 112,
      "text": "Şu bizim kavmimiz Allah'tan başka ilahlar edindiler. Onlar hakkında açık bir delil getirselerdi ya! Allah hakkında yalan uydurandan daha zalimi kimdir?"
    },
    {
      "resource_id": 112,
      "text": "Onlardan ve onların Allah’tan başka ibadet ettiklerinden ayrıldınız. O halde mağaraya çekilin ki Rabbiniz size rahmetini yaysın ve işlerinizde kolaylık sağlasın."
    },
    {
      "resource_id": 112,
      "text": "Güneş doğduğunda mağaranın sağ tarafından meylettiğini, batarken de sol taraftan onlara isabet etmeden geçirdiğini görürdün. Onlar, mağarada geniş bir alan içinde idiler. İşte bu Allah’ın ayetlerindendir. Allah kime hidayet verirse o, doğru yolu bulmuştur. Kimi de saptırırsa, ona da yol gösterecek bir veli bulamazsın."
    },
    {
      "resource_id": 112,
      "text": "Onlar uykuda iken sen onları uyanık sanırsın. Biz onları sağa sola döndürüyorduk. Köpekleri de ön ayaklarını eşiğe uzatmıştı. Onları görseydin, onlardan korkup arkana dönüp kaçardın."
    },
    {
      "resource_id": 112,
      "text": "Böylece, birbirlerine sorsunlar diye onları tekrar uyandırdık. Onlardan biri şöyle dedi: “Ne kadar kaldınız?” Bir gün veya daha az.” dediler. Ne kadar kaldığınızı en iyi Rabbiniz bilir. Şimdi, içinizden birini gümüş parayla şehre gönderin de baksın hangi yiyecek daha temiz ise ondan size azık getirsin. Çok dikkatli olsun, sizi kimseye hissettirmesin.” dediler."
    },
    {
      "resource_id": 112,
      "text": "Eğer onların sizden haberi olacak olursa, taşa tutarlar veya sizi dinlerine döndürürler. O zaman asla kurtuluşa eremezsiniz."
    },
    {
      "resource_id": 112,
      "text": "İşte bu şekilde insanları onlardan haberdar kıldık ki Allah’ın vaadinin gerçek olduğunu ve kıyamet saatinde hiç bir şüphe olmadığını bilsinler. Hani onlar aralarında onların durumunu tartışıyorlardı. Onların (mağaralarının) çevresine bina yapın. Onları en iyi Rableri bilir, diyorlardı. Onlar durumuna galip gelen (krallar): Oraya mescid yapacağız, dediler."
    },
    {
      "resource_id": 112,
      "text": "\"Onlar üç kişidir; dördüncüleri de köpekleridir\" diyecekler; yine: \"Beş kişidir; altıncıları köpekleridir\" diyecekler. (Bunlar) gayb hakkında taş atmaktır. \"Yedi kişidirler, sekizincileri köpekleridir De ki: Onların sayısını en iyi Rabbim bilir. Onları çok az kimseden başkası bilmez.  O halde, onlar hakkında açık olarak ortaya konandan başka bir şeyi tartışma. Onlar hakkında (Ehli Kitaptan hiçbir)kimseye bir şey sorma!"
    },
    {
      "resource_id": 112,
      "text": "Hiç bir şey için “Ben onu yarın mutlaka yapacağım.” deme!"
    },
    {
      "resource_id": 112,
      "text": "“İnşaallah/Allah dilerse..” de. Bunu unuttuğun zaman da Rabbini an ve Rabbim umulur ki beni doğruya en yakın olana eriştirir, de!"
    },
    {
      "resource_id": 112,
      "text": "Onlar, mağarada üç yüz sene kaldılar ve buna dokuz sene daha eklediler."
    },
    {
      "resource_id": 112,
      "text": "De ki: Ne kadar kaldıklarını en iyi Allah bilir. Göklerin ve yerin gaybı Allah’a aittir. O ne güzel gören ve işitendir. Onların Allah’tan başka bir velisi yoktur. Hükmünde hiç kimseyi ortak etmez."
    },
    {
      "resource_id": 112,
      "text": "Rabbinin kitabından sana vahyedileni oku! O’nun sözlerini değiştirebilecek yoktur. O’ndan başka bir sığınak da bulamazsın."
    },
    {
      "resource_id": 112,
      "text": "Sabah, akşam Rablerinin yüzünü/rızasını dileyerek O’na dua edenlerle beraber sen de sabret. Dünya hayatının süslerini arzulayarak, gözünü onlardan ayırma. Kalbini zikrimizden gafil kıldığımız, heva/arzularına uymuş ve işi taşkınlık olan kimseye itaat etme!"
    },
    {
      "resource_id": 112,
      "text": "De ki: Hak Rabbinizdendir. Dileyen iman etsin, dileyen küfretsin. Biz zalimler için, duvarları kendilerini çepeçevre kuşatan bir ateş hazırladık. Yardım isterlerse, onlara erimiş kurşun gibi yüzleri kavuran bir su verilir. O, ne kötü bir içecektir, (ateş) ne kötü bir dayanaktır."
    },
    {
      "resource_id": 112,
      "text": "İman edip, salih amellerde bulunanlar, elbette biz, güzel amel işleyenlerin ecrini zayi etmeyiz."
    },
    {
      "resource_id": 112,
      "text": "Onlara, altlarından ırmaklar akan Adn Cennetleri vardır. Orada altın bilezikler takarlar, ince ve kalın ipekten yeşil elbiseler giyerler. Orada koltuklarına yaslanırlar. Ne güzel mükâfat! (Cennet) Ne güzel bir barınak!"
    },
    {
      "resource_id": 112,
      "text": "Onlara iki adamı örnek ver. Onlardan birisine iki üzüm bağı vermiştik. Çevresini de hurmalıklarla çevirmiş, bu ikisinin arasında da ekinler bitirmiştik."
    },
    {
      "resource_id": 112,
      "text": "Her iki bahçe de ürünlerini vermiş, hiç bir şeyi eksik bırakmamışlardı. İkisinin arasından da bir ırmak akıtmıştık."
    },
    {
      "resource_id": 112,
      "text": "Onun başka ürünleri de vardı. İşte böyle bir halde arkadaşıyla konuşurken: Benim malım senden daha çok, insan sayısı olarak da senden üstünüm, dedi."
    },
    {
      "resource_id": 112,
      "text": "Kendine zulmederek, bahçeye girdiğinde: Bu bahçenin batacağına hiç inanmıyorum"
    },
    {
      "resource_id": 112,
      "text": "Kıyametin kopacağına da hiç inanmıyorum. Eğer Rabbime döndürülecek olursam, elbette bundan daha iyi bir dönüş yeri bulurum, dedi."
    },
    {
      "resource_id": 112,
      "text": "Arkadaşı ona cevap vererek dedi ki: Seni topraktan, sonra bir damla nutfeden yaratan, sonra da seni adam haline getirene mi küfrediyorsun?"
    },
    {
      "resource_id": 112,
      "text": "Oysa, O Allah, benim Rabbimdir ve ben, Rabbime hiç kimseyi şirk koşmam."
    },
    {
      "resource_id": 112,
      "text": "Bahçene girdiğinde: Maşaallah! Kuvvet yalnız Allah'ındır, deseydin ya! Eğer malca ve evlatça beni kendinden güçsüz görüyorsan (şunu bil ki):"
    },
    {
      "resource_id": 112,
      "text": "Rabbim bana, senin bahçenden daha iyisini verebilir. Seninkinin üzerine de gökten bir azap/afet gönderir de kupkuru çorak bir toprak oluverir."
    },
    {
      "resource_id": 112,
      "text": "Ya da suyu çekilir de bir daha onu arayıp bulamazsın."
    },
    {
      "resource_id": 112,
      "text": "(Birden) Onun ürünleri (afetle) kuşatılıverdi. Orası için harcadıklarına karşı avuçlarını (esefle) ovuşturup duruyordu. Bahçenin çardakları yere çökmüştü. Ah, keşke Rabbime hiçbir şirk koşmamış olsaydım! diyordu."
    },
    {
      "resource_id": 112,
      "text": "Allah’tan başka ona yardım edecek topluluk da yoktu. Kendindi kendine bile yardım edemedi."
    },
    {
      "resource_id": 112,
      "text": "İşte bu durumda velayet/yardım, şüphesiz Allah’tandır. Mükâfatı en iyi olan O, en güzel akıbeti veren yine O'dur."
    },
    {
      "resource_id": 112,
      "text": "Onlara dünya hayatının örneğini ver: O, gökten indirdiğimiz su gibidir. Suyla yerin bitkisi birbirine karışır. Sonunda rüzgarın savuracağı çerçöpe döner. Her şeyin üstünde güç sahibi olan Allah'tır."
    },
    {
      "resource_id": 112,
      "text": "Mal ve evlat dünya hayatının süsüdür. Rabbinin katında kalıcı salih ameller, mükâfat bakımından en iyisidir; ümit bakımından da en iyisidir."
    },
    {
      "resource_id": 112,
      "text": "O gün dağları yürütürüz de yeri açık (üzerinde hiçbir şey olmadan) görürsün. Onlardan hiç birini bırakmadan, (mahşerde) toplarız."
    },
    {
      "resource_id": 112,
      "text": "Saf saf Rablerinin huzuruna arz edilirler. Sizi ilk defa yarattığımız halde bize geldiniz. Sizi (tekrardan diriltip, hesap sormak için) bir vakit belirlemediğimizi sanmıştınız, denir."
    },
    {
      "resource_id": 112,
      "text": "Kitap ortaya konulduğunda suçluların onda yazılı olandan korktuklarını görürsün. Eyvah bize, bu kitap büyük küçük bırakmamış, hepsini saymış. Yaptıklarını hazır bulurlar, Rabbin hiç kimseye zulmetmez."
    },
    {
      "resource_id": 112,
      "text": "Hani meleklere: Adem'e secde edin, demiştik de İblis dışında hepsi secde etmişti. O, İblis cinlerdendi; Rabbinin emrinden dışarı çıktı. O halde siz, onlar sizin düşmanınız olmasına rağmen, benim dışımda onu ve soyunu kendinize dost mu ediniyorsunuz? Zalimler için ne kötü bir bedel!"
    },
    {
      "resource_id": 112,
      "text": "Onları, göklerin ve yerin yaratılmasına veya kendilerinin yaratılışına şahit tutmadım. Saptıranları da yardımcı edinecek değilim."
    },
    {
      "resource_id": 112,
      "text": "”Benim ortaklarım olduğunu iddia ettiklerinizi çağırın”, dediği gün; onları çağırırlar. Fakat, onların çağrısına cevap veremezler. Aralarına (topluca) bir helak koyarız."
    },
    {
      "resource_id": 112,
      "text": "Suçlular ateşi görünce, ona düşeceklerini anlarlar. Ondan çıkış yolu da bulamazlar."
    },
    {
      "resource_id": 112,
      "text": "Andolsun ki, bu Kur'an’da insan için her örneği verdik. Fakat tartışmaya en çok düşkün varlık insandır."
    },
    {
      "resource_id": 112,
      "text": "İnsanlara hidayet geldiği zaman, onları iman etmekten ve Rablerinden mağfiret dilemekten alıkoyan ancak öncekilere gelenin, kendi başlarına gelmesi yahut azabın göz göre göre kendilerine gelmesini beklemeleridir!"
    },
    {
      "resource_id": 112,
      "text": "Peygamberleri ancak müjdeci ve uyarıcı olarak göndeririz. Kâfirler, batıl ile hakkı ortadan kaldırmak için mücadele ederler. Ayetlerimizi ve kendilerine yapılan uyarıları alay konusu yaparlar."
    },
    {
      "resource_id": 112,
      "text": "Kendisine Rabbinin ayetleri hatırlatıldığı zaman, ondan yüz çeviren ve önceden yaptıklarını unutan kimseden daha zalim kim vardır? Biz, onların kalplerine, iyice anlamalarına engel örtüler ve kulaklarına da ağırlık koyduk. Sen onları doğru yol göstericisine çağırsan da; onlar hiç bir zaman doğru yola girmezler."
    },
    {
      "resource_id": 112,
      "text": "Rabbin ise çok mağfiret edendir, rahmet sahibidir. Eğer onları yaptıkları dolayısıyla hemen (azap ile) yakalayıverseydi elbette onlara azabı çabucak verirdi. Fakat onlara bir süre tanınmıştır. Ondan başka bir sığınak asla bulamazlar."
    },
    {
      "resource_id": 112,
      "text": "İşte şu ülkeler; zulmettikleri zaman onları helak ettik. Onları helak etmek için de belli bir zaman belirledik."
    },
    {
      "resource_id": 112,
      "text": "Hani Musa, genç arkadaşına: İki denizin birleştiği yere ulaşmaya veya yıllarca yürümeye kararlıyım, demişti."
    },
    {
      "resource_id": 112,
      "text": "Onlar, iki denizin birleştiği yere ulaştıklarında balıklarını unuttular. O da denizde bir yol tutup gitti."
    },
    {
      "resource_id": 112,
      "text": "O yeri geçtikleri zaman genç arkadaşına: Kahvaltımızı getir, bu yolculuğumuzda bir hayli yorgun düştük, dedi."
    },
    {
      "resource_id": 112,
      "text": "Gördün mü, kayalığa sığındığımızda ben balığı unuttum. Onu bana Şeytandan başkası unutturmadı. Şaşılacak şekilde o, denizde yol aldı, demişti."
    },
    {
      "resource_id": 112,
      "text": "Musa: İşte, aradığımız buydu, dedi. İzleri üzerine gerisin geriye döndüler."
    },
    {
      "resource_id": 112,
      "text": "Orada, kendisine katımızdan rahmet verip, yine tarafımızdan bir ilim öğrettiğimiz kullarımızdan bir kul buldular."
    },
    {
      "resource_id": 112,
      "text": "Musa o kula: Sana doğru yolu bulmak için sana öğretilen ilimden bana da öğretmen için sana tabi olayım mı? dedi."
    },
    {
      "resource_id": 112,
      "text": "O da: Sen benimle olmaya sabredemezsin, dedi."
    },
    {
      "resource_id": 112,
      "text": "Gerçek yönünü kavrayıp, kuşatamadığın bir şey hakkında nasıl sabredebilirsin?"
    },
    {
      "resource_id": 112,
      "text": "İnşallah, beni sabırlı olarak bulacaksın ve senin emrine karşı gelmeyeceğim, dedi."
    },
    {
      "resource_id": 112,
      "text": "Eğer bana tabi olacaksan, ben sana anlatmadıkça hiç bir şey sormayacaksın, dedi."
    },
    {
      "resource_id": 112,
      "text": "Kalkıp yürüdüler. Sonunda bir gemiye bindiler. O kul, gemiyi deldi. Musa: Gemiyi içindekileri boğmak için mi deldin? Gerçekten sen büyük bir iş yaptın, dedi."
    },
    {
      "resource_id": 112,
      "text": "Ben sana benimle olmaya sabredemezsin demedim mi? diye cevap verdi."
    },
    {
      "resource_id": 112,
      "text": "Unuttuğum şeyden dolayı beni sorgulama, işimde bana güçlük çıkarma, dedi."
    },
    {
      "resource_id": 112,
      "text": "Yine yola devam ettiler. Sonunda bir gençle karşılaştılar. O, hemen onu öldürdü: Bir cana karşılık olmaksızın, tertemiz bir cana mı kıydın? Gerçekten çok kötü bir iş yaptın."
    },
    {
      "resource_id": 112,
      "text": "Ben sana, benimle birlikte olmaya sabredemezsin demedim mi? dedi."
    },
    {
      "resource_id": 112,
      "text": "Eğer bundan sonra sana bir şey sorarsam, benimle arkadaşlık etme. O zaman, benim tarafımdan mazur görülürsün, dedi."
    },
    {
      "resource_id": 112,
      "text": "Yine yola koyuldular, sonunda ulaştıkları kasaba halkından kendilerine yiyecek istediler. Kasaba halkı onları misafir etmek istemedi. Onlar da orada yıkılmaya yüz tutmuş bir duvar buldular. O kul, bunu doğrulttu. Musa: Eğer isteseydin buna karşılık bir ücret alabilirdin, dedi."
    },
    {
      "resource_id": 112,
      "text": "Bu aramızdaki ayrılık noktasıdır. Şimdi sana sabredemediğin şeylerin tevilini haber vereceğim."
    },
    {
      "resource_id": 112,
      "text": "\"Gemi var ya, o, denizde çalışan yoksul kimselerindi. Onu kusurlu kılmak istedim. (Çünkü) onların arkasında, her (sağlam) gemiyi gasbetmekte olan bir kral vardı.\""
    },
    {
      "resource_id": 112,
      "text": "Gence gelince, onun, anne ve babası mümin idi. Gencin onları azgınlık ve küfre sürüklemesinden korktuk."
    },
    {
      "resource_id": 112,
      "text": "Rablerinin onun yerine kendilerine, ondan daha temiz ve daha merhametlisini vermesini istedik."
    },
    {
      "resource_id": 112,
      "text": "Duvar ise, şehirdeki iki yetim gence aitti. Altında da onlara ait bir hazine vardı. Babaları salih insandı. Rabbin, onların olgunluk çağına ulaşmasını ve Rabbinden bir rahmet olarak hazinelerini çıkarmalarını istedi. Ben, bunları kendiliğimden yapmadım. İşte bu sabredemediğin şeylerin tevilidir."
    },
    {
      "resource_id": 112,
      "text": "Sana Zülkarneyn’i soruyorlar. Ondan size bir haber okuyacağım, de."
    },
    {
      "resource_id": 112,
      "text": "Biz, onu yeryüzünde güçlendirmiş ve ona (ihtiyaç duyduğu) her şey için bir sebep verdik."
    },
    { "resource_id": 112, "text": "O da bir sebep/yol tuttu." },
    {
      "resource_id": 112,
      "text": "Sonunda, güneşin battığı yere varınca, kara balçıklı bir suda batıyor buldu, Orada da bir kavim buldu. Ona dedik ki: Ey Zülkarneyn! Onları ister cezalandır, ister iyi davran."
    },
    {
      "resource_id": 112,
      "text": "Dedi ki: Kim, zulmederse onu cezalandıracağız, sonra Rabbine döndürülür ve Rabbi onu şiddetli bir azapla cezalandırır."
    },
    {
      "resource_id": 112,
      "text": "Fakat, kim de iman eder ve salih amel işlerse, ona da iyi bir mükâfat vardır. Ona emrimizden kolay olanı söyleriz."
    },
    { "resource_id": 112, "text": "Sonra bir sebep/ yol tuttu." },
    {
      "resource_id": 112,
      "text": "Sonunda, güneşin doğduğu yere vardığında onun, güneşe karşı hiçbir örtü (elbise, çatı..) yapmadığımız bir kavmin üzerine doğduğunu gördü."
    },
    {
      "resource_id": 112,
      "text": "İşte böyle, onun yanındakilerin hepsini ilmimizle kuşattık"
    },
    { "resource_id": 112, "text": "Sonra yoluna devam etti." },
    {
      "resource_id": 112,
      "text": "Sonunda iki dağ arasında, hemen hemen hiçbir söz anlamayan bir kavme rastladı."
    },
    {
      "resource_id": 112,
      "text": "Ey Zülkarneyn! Dediler. Ye’cüc ve Me’cüc bu ülkede bozgunculuk yapıyorlar. Bizimle onların arasına bir set yapman için sana vergi verelim mi?"
    },
    {
      "resource_id": 112,
      "text": "Rabbimin bana verdikleri, sizinkinden daha hayırlıdır. Bana gücünüzle yardım edin, sizinle onlar arasına sağlam bir engel yapayım, dedi."
    },
    {
      "resource_id": 112,
      "text": "Bana demir kütleleri getirin de bunlar iki dağın arasını aynı seviyeye getirince: Körükleyin, dedi. Sonunda onu ateş haline getirdi. Bana erimiş bakır getirin de üzerine dökeyim, dedi."
    },
    {
      "resource_id": 112,
      "text": "Artık, seddi aşmaya güçleri yetmedi ve delip geçmediler."
    },
    {
      "resource_id": 112,
      "text": "Bu, Rabbimden bir rahmettir. Rabbimin vaadi gelince onun yerle bir eder. Bu, Rabbimin gerçek bir vaadidir, dedi."
    },
    {
      "resource_id": 112,
      "text": "Günü gelince biz onları bırakırız. Dalgalar halinde birbirlerine girerler. Sur’a üflendiği zaman da hepsini bir araya toplarız."
    },
    {
      "resource_id": 112,
      "text": "O gün, kâfirlere Cehennem'i tam bir gösterişle sunarız."
    },
    {
      "resource_id": 112,
      "text": "Onların gözleri öğütlerime/uyarılarıma karşı örtülü ve kulakları da duymuyordu."
    },
    {
      "resource_id": 112,
      "text": "Kâfirler, beni bırakıp da kullarımı veliler/ilahlar edineceklerini mi sandılar? Biz, cehennemi kâfirler için konak olarak hazırladık."
    },
    {
      "resource_id": 112,
      "text": "De ki: Amelleri bakımından hüsranda olan kimseleri size haber verelim mi?"
    },
    {
      "resource_id": 112,
      "text": "Onlar, dünya hayatındaki bütün amelleri boşa gitmişken, kendilerini gerçekte güzel iş yapmakta sanan kimselerdir."
    },
    {
      "resource_id": 112,
      "text": "İşte onlar, Rablerinin ayetlerini ve O'na kavuşmayı küfredenlerdir. Artık onların yapıp ettikleri boşa çıkmıştır, kıyamet günü onlara bir ağırlık/değer de vermeyeceğiz."
    },
    {
      "resource_id": 112,
      "text": "İşte onların cezası, kâfir oldukları, ayetlerimi ve peygamberlerimi alaya aldıkları için Cehennem'dir."
    },
    {
      "resource_id": 112,
      "text": "İman edip salih amellerde bulunanlar ise, konak olarak Firdevs Cennetleri vardır."
    },
    {
      "resource_id": 112,
      "text": "Orada ebedi kalacaklardır, oradan hiç ayrılmak istemeyeceklerdir."
    },
    {
      "resource_id": 112,
      "text": "De ki: Rabbimin sözleri için denizler mürekkep olsaydı Rabbin sözleri bitmeden denizler tükenirdi. Hatta bir misli daha mürekkep getirsek bile…"
    },
    {
      "resource_id": 112,
      "text": "De ki: Ben de ancak sizin gibi bir insanım! Bana ilahınızın sadece tek ilah olduğu vahyediliyor. Kim Rabbine kavuşmayı umuyorsa, salih amel işlesin ve Rabbine ibadet etmede hiç kimseyi O’na ortak koşmasın!"
    }
  ],
  "meta": {
    "translation_name": "Shaban Britch",
    "author_name": "Shaban Britch",
    "filters": { "resource_id": 112, "chapter_number": "18" }
  }
}
