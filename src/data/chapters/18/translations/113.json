{
  "translations": [
    {
      "resource_id": 113,
      "text": "Барлық мақтау Аллаһқа, сондай құлына Кітапты  / Құранды /  түсірген және онда  / Құранда /  ешбір қисықтық, ауытқу  / кемшілік / жасамай,"
    },
    {
      "resource_id": 113,
      "text": "тура еткен.  / Ол арқылы /  Өзінен болатын қатты азапты ескерту және ізгі амал істейтін имандыларды  / мүміндерді / -  оларға болатын көркем сыймен қуандыру үшін."
    },
    { "resource_id": 113, "text": "Олар  / имандылар /  онда мәңгі тұрады." },
    {
      "resource_id": 113,
      "text": "Әрі: «Аллаһ бала иемденді», - деп айтқандарды ескерту үшін."
    },
    {
      "resource_id": 113,
      "text": "Бұл туралы оларда ешбір білім жоқ әрі олардың әкелерінде де. Олардың ауыздарынан шыққан сөз өте үлкен  / ауыр / . Олар тек өтірікті ғана айтады."
    },
    {
      "resource_id": 113,
      "text": "/ Ей, Мұхаммед! /  Олар осы сөзге Құранға сенбесе, сен қайғырып, олардың соңынан  / соларға бола / , өзіңді құрта жаздайсың."
    },
    {
      "resource_id": 113,
      "text": "Ақиқатында, олардың қайсысы амал етуде жақсы екенін сынау үшін Біз жер үстіндегі бар нәрселерді, оның көркі етіп қойдық."
    },
    {
      "resource_id": 113,
      "text": "Әрі шын мәнінде, Біз оның  / жердің / үстіндегілердің барлығын құр топыраққа айналдырамыз."
    },
    {
      "resource_id": 113,
      "text": "/ Ей, Мұхаммед! /  әлде сен үңгір және Рақим иелері Біздің белгілеріміздің ішіндегі таңғажайыбы деп ойладың ба?!"
    },
    {
      "resource_id": 113,
      "text": "Кезінде жас жігіттер үңгірді паналап: «Раббымыз! Бізге Өзіңнен мейірім нәсіп ет! Әрі ісімізде бізге туралық бер», - деді."
    },
    {
      "resource_id": 113,
      "text": "Сонда Біз олардың құлақтарын бірнеше жылға бекіттік."
    },
    {
      "resource_id": 113,
      "text": "Содан кейін екі топтың қайсысы мерзімді дәлірек есептейтінін білу үшін оларды қайтадан тірілттік  / ояттық / ."
    },
    {
      "resource_id": 113,
      "text": "/ Ей, Мұхаммед! /  Саған олардың хабарын ақиқатпен баян етеміз. Күдіксіз, олар өздерінің Раббысына сенген жігіттер еді, Біз олардың туралықтарын арттыра түстік."
    },
    {
      "resource_id": 113,
      "text": "Олар тұрып: «Біздің Раббымыз - аспандардың және жердің Раббысы. Біз Одан өзгені құдай етіп ешқашан тілемейміз. Онда біз шектен шыққан сөзді айтқан боламыз», - деген кезде, Біз олардың жүректерін бекіткен едік."
    },
    {
      "resource_id": 113,
      "text": "/ Олар бір-біріне / : «Мына еліміз Одан өзгені құдайлар етіп алды. Олар соларға  / құдайларына /  қатысты неге анық дәлел келтірмейді? Аллаһқа қатысты  / ойдан /  өтірікті құрастырғаннан әділетсіз кім бар?» - деді."
    },
    {
      "resource_id": 113,
      "text": "«Енді олардан және олардың Аллаһтан өзге табынғандарынан бөлініп шыққан соң, үңгірді паналаңдар. Сендердің Раббың өздеріңе мейірімін жаяды әрі істеріңе көмек беріп, жеңілдетеді», - деді."
    },
    {
      "resource_id": 113,
      "text": "/ Ей, Мұхаммед! /  Күннің шыққан кезінде, олардың үңгірін оң жақтан ауып өткенін, ал батқан кезінде сол жағынан өтіп кеткенін көресің. Ал, олар оның  / үңгірдің /  ортасында болды. Бұл - Аллаһтың белгілерінен. Аллаһ кімді тура жолмен жүргізсе, сол тура жолда болады. Ал кімді адастырса, ол үшін бағыт көрсетер қамқоршы таба алмайсың."
    },
    {
      "resource_id": 113,
      "text": "Оларды ояу деп ойлайсың, негізінен олар ұйқыда. Біз оларды оң жағына және сол жағына аударып тұрамыз. Ал иттері үңгірдің кіре берісінде, алдыңғы екі аяғын созып жатты. Егер де оларды көргеніңде, олардан бұрылып қашып, сені қорқыныш басар еді."
    },
    {
      "resource_id": 113,
      "text": "Сөйтіп Біз оларды бір-бірінен сұрасулары үшін қайта тірілттік  / ояттық / . Олардан біреуі «Қанша болдыңдар?» деді. Олар: «Бір күн немесе күннің бір бөлігі»,- деді. «Қанша болғандарыңды өздеріңнің Раббың жақсы біледі. Біреулеріңді мына күміс теңгелеріңмен қалаға жіберіңдер. Тағамның қайсысы таза екенін қарап, сендерге азық алып келсін. Әрі сыпайы, сақ болсын, сендерді ешкімге байқатпасын."
    },
    {
      "resource_id": 113,
      "text": "Егер олар сендерді көріп қойса, тас атады немесе діндеріне қайтарады. Онда сендер ешқашан мұраттарыңа жетпейсіңдер», - деді."
    },
    {
      "resource_id": 113,
      "text": "Осылай, Аллаһтың уәдесінің шындығын, Сағаттың  / қайта тірілудің /  шәксіз болатындығын  / адамдар /  білуі үшін оларды, бұларға кезіктірдік. Сол кезде бұлар өзара олар жөнінде дауласты. Бұлар: «Олардың басына  / үңгірдің аузын бекітіп /  құрылыс тұрғызыңдар. Оларды Раббысы жақсы біледі»,- деді. Бұл мәселеде үстем келгендер: «Біз олардың басына мешіт саламыз»,- деді."
    },
    {
      "resource_id": 113,
      "text": "Бұлар: «Олар үшеу, төртіншісі олардың иті», -деді және: «Олар бесеу, алтыншысы олардың иті», -деп жорамалдап, ғайыпты білмекші болды. Сондай-ақ олар: «Жетеу, сегізіншісі олардың иті»,-деді. Айт: «Олардың санын Раббым жақсы біледі. Оларды тек азынан басқа ешкім білмейді»,- деп. Олар жайында ашық түрде ғана сөзге бар әрі олар жайлы бұлардың  / кітап иелерінің /  ешқайсысынан сұрама."
    },
    {
      "resource_id": 113,
      "text": "Әрі ешбір нәрсеге байланысты: «Мен мұны ертең істеймін»,  - деп айтпа,"
    },
    {
      "resource_id": 113,
      "text": "тек: «Аллаһ қаласа» - / «Инша Аллаһ» / ,- деп қана айт. Ұмытқансәтте Раббыңды есіңе ал да: «Раббымның маған туралыққа бұдан да жақын жол көрсетуін үміт етемін»,- деп айт."
    },
    {
      "resource_id": 113,
      "text": "Олар үңгірде үш жүз жыл болды және тоғыз  / қосылады / ."
    },
    {
      "resource_id": 113,
      "text": "/ Ей, Мұхаммед! /  Айт: «Олардың қанша болғанын Аллаһ жақсы біледі. Аспандардың және жердің құпиясы Оған тән. Ол - қандай керемет Көруші және Естуші! Оларда Одан өзге қамқоршы жоқ әрі Ол билігіне ешкімді ортақтастырмайды», - деп."
    },
    {
      "resource_id": 113,
      "text": "/ Ей, Мұхаммед! /  Раббыңның кітабынан өзіңе уахи етілгенді оқы. Оның сөздерін өзгертуші жоқ әрі Одан өзге  / пана /  қорғаныш таппайсың."
    },
    {
      "resource_id": 113,
      "text": "Өздерінің Раббысына таңертең әрі кешке Оның дидарын  / разылығын /  қалап, тілек етушілермен бірге сабыр ет, әрі осы өмірдің көркін қалап, көздеріңді олардан бұрма. Сондай-ақ, Біз жүрегін Өзімізді еске алудан қаперсіз еткен әрі көңілқұмарлығына ерген және ісі шектен шыққан біреуге бағынба."
    },
    {
      "resource_id": 113,
      "text": "Әрі айт: «Ақиқат - сендердің Раббыңнан. Сондықтан кім қаласа, сенсін, кім қаласа, күпірлік етсін  / иманға келмесін / »,- деп. Ақиқатында, Біз әділетсіздерге От әзірледік. Оның қорғандары оларды қоршап алады. Егер олар жәрдем сұраса, оларға беттерді қуырып жіберетін балқыған мыс сияқты су беріледі. Ол қандай жаман сусын әрі қандай жаман орын!"
    },
    {
      "resource_id": 113,
      "text": "Ақиқатында, иманға келіп және ізгі амал істегендерге,- ықыласпен істеген амалдарының сыйын зая кетірмейміз."
    },
    {
      "resource_id": 113,
      "text": "Оларға ’Адн Жәннатының бақтары бар, олардың астынан өзендер ағып жатады. Олар онда алтыннан болған білезіктермен сәнденеді, жұқа және қалың жібектен жасыл киімдер киіп, перделермен сәнделген жұмсақ сәкілерде сүйеніп отырады. Бұл не деген жақсы сый әрі неткен көркем мекен!"
    },
    {
      "resource_id": 113,
      "text": "Әрі оларға екі адамның мысалын баян ет. Біз олардың біреуіне екі жүзім бағын бердік. және ол екеуін құрма ағаштарымен қоршап, араларын егіндік еттік."
    },
    {
      "resource_id": 113,
      "text": "Екі бақ та жемістерінен ешнәрсе азайтпай берді. Әрі олардың араларынан өзен ағызып қойдық."
    },
    {
      "resource_id": 113,
      "text": "Сондай-ақ оның  / басқа да /  өнімдері бар еді. Сонда жолдасымен сөйлесіп тұрғанда ол: «Менің сенен дүнием көп әрі адамдарымның саны жағынан да қуаттымын», - деді."
    },
    {
      "resource_id": 113,
      "text": "Сөйтіп ол бағына өз-өзіне әділетсіздік еткен күйі кіріп: «Бұл ешқашан құриды деп ойламаймын."
    },
    {
      "resource_id": 113,
      "text": "Әрі Сағат та  / қайта тірілу күні /  болады деп ойламаймын. Егер Раббыма қайтарыла қалсам, онда бұдан да жақсысын табамын», - деді."
    },
    {
      "resource_id": 113,
      "text": "Сонда сөйлесіп тұрған жолдасы оған: «Сонда сен өзіңді / алдымен /  топырақтан, кейін тамшыдан жаратқан, кейін  / рет-ретімен /  теңестіріп, ер адам етіп қалыптастырғанға күпірлік етесің бе  / сенбей, қарсы келесің бе / ?"
    },
    {
      "resource_id": 113,
      "text": "Ал, мен үшін Ол Аллаһ -  менің Раббым  / Ием / , мен Оған ешкімді серік етіп қоспаймын."
    },
    {
      "resource_id": 113,
      "text": "Әрі сен бағыңа кірген кезде неге: «Бұл  - Аллаһтың қалауы, Аллаһтан басқа ешбір қуат жоқ»,  - деп айтпадың? Егер сен мені мал және бала жағынан өзіңнен кем көрсең,"
    },
    {
      "resource_id": 113,
      "text": "онда Раббым маған сенің бағыңнан жақсырағын беруі, ал сенікінің үстіне көктен апат жіберуі мүмкін, сонда ол мүлде тақырға айналады."
    },
    {
      "resource_id": 113,
      "text": "Немесе суы тартылып, оны таба алмай қаласың», - деді."
    },
    {
      "resource_id": 113,
      "text": "Сөйтіп  / жолдасының айтқаны келіп / , оның өнімін апат орады, ол аспаларымен бірге құлап жатқан бағына сарп еткеніне  / шығынына /  өкіне, алақандарын аударып қалды  / сан соғыпқалды / . Ол: «Қап, Раббыма ешкімді серік етіп қоспағанымда еді», -деді."
    },
    {
      "resource_id": 113,
      "text": "Әрі оның Аллаһтан өзге жәрдем беретін адамдары  / жақтастары /  болған жоқ және ол өзі-өзіне көмектесе алмады."
    },
    {
      "resource_id": 113,
      "text": "Мұндайда көмек  / қамқорлық /- хақ Аллаһта ғана. Ол, қайтарым сыйда да қайырлы, әрі нәтижеде де қайырлы."
    },
    {
      "resource_id": 113,
      "text": "/ Ей, Мұхаммед! /  Оларға осы өмір жайлы мысал келтір. Ол бейне бір Біз аспаннан түсірген су секілді. Онымен жердің өсімдіктері араласып  / өніп-өскеннен /  кейін ол, жел ұшыратын құрғақ үгіндіге айналды. Аллаһтың барлық нәрсеге күші жетеді."
    },
    {
      "resource_id": 113,
      "text": "Байлық пен балалар - осы өмірдің сәні. Ал,  / ақиретке /  қалатын ізгі амалдар болса, Раббыңның қасында қайтарым сый ретінде қайырлы әрі үміт тұрғысынан да қайырлы."
    },
    {
      "resource_id": 113,
      "text": "Сол  / қайта тірілу /  күні тауларды жүргіземіз де сен жерді тегіс, ашық түрде көресің. Біз оларды  / бүкіл адамзатты /  жинаймыз да, олардан ешкімді қалдырмаймыз."
    },
    {
      "resource_id": 113,
      "text": "Әрі олар Раббыңның алдынақатарланып қойылады.  / Кәпірлерге / : «Міне, сендер Бізге, өздеріңді алғашқы рет жаратқанымыздай келдіңдер. Негізінде, сендер уәделі мерзімді  / қайта тірілу күнін /  Біз белгілей алмайды деп есептеген едіндер», - делінеді."
    },
    {
      "resource_id": 113,
      "text": "Әрі Кітап  / амал дәптері /  қойылады, сонда қылмыскерлердің ондағы нәрседен  / тіркелген күнәларынан /  қорыққанын көресің. Олар: «Сорымыз құрысын! Кішісін де, үлкенін де қалдырмай сақтаған бұл қандай кітап?» - дейді. Әрі олар істеген амалдарын қарсы алдарынан табады. Раббың ешкімге әділетсіздік етпейді."
    },
    {
      "resource_id": 113,
      "text": "Кезінде біз періштелерге: «Адамға сәжде етіңдер», - деген едік. Сонда олар сәжде етті, тек жыннан болған Ібіліс қана Раббысының бұйрығын тыңдамады. Сонда, олар сендерге дұшпан болса да, Мені қойып оны  / шайтанды /  және оның ұрпағын қамқоршы етіп аласыңдар ма? Әділетсіздердің айырбастап алғандары қандай жаман."
    },
    {
      "resource_id": 113,
      "text": "Аспандарды және жерді жаратуда да, әрі олардың өздерін жаратуда да Мен оларды куә еткен жоқпын. Әрі Мен адастырушыларды Өзіме көмекші етіп алмаймын."
    },
    {
      "resource_id": 113,
      "text": "Сондай-ақ ол  / қайта тірілу /  күні Ол: «Өздерің Маған серік деп санағандарыңды шақырыңдар», - дейді. Сонда олар  / серік еткендерін /  шақырады, алайда  / табынғандары /  Оларға жауап бермейді. Біз олардың арасына жойылатын орын жасаймыз."
    },
    {
      "resource_id": 113,
      "text": "Әрі қылмыскерлер Отты көріп, өздерінің оған түсетіндіктеріне көздері жетеді. Сондай-ақ, олар одан құтылар жол таба алмайды."
    },
    {
      "resource_id": 113,
      "text": "Біз бұл Құранда адамдарға әрбір мысалды жан-жақты етіп, анықтап түсіндірдік. Ал, адам бәрінен көп таласушы-керісшіл."
    },
    {
      "resource_id": 113,
      "text": "Адамдарға тура жол келген кезде олардың иманға келулеріне және өздерінің Раббысынан кешірім тілеулеріне - бұрынғылардың жолымен жүруі не олардың азап­ты алдарынан келуін күтулері ғана кедергі болды."
    },
    {
      "resource_id": 113,
      "text": "Әрі Біз елшілерді қуандырушы және ескертуші етіп қана жібереміз. Ал, сондай күпірлік етушілер  / иманнан бас тартқандар / ақиқатты жоққа шығару үшін жалғанның көмегімен дауласады. Олар Менің аят-белгілерімді және өздеріне ескертілгендерді келеке етеді."
    },
    {
      "resource_id": 113,
      "text": "Ал, Раббысының аяттары есіне салынған кезде, одан теріс бұрылған және өз қолдары істеген  / теріс /  амалдарын  / күнәларын / ұмытқаннан өткен әділетсіз кім бар? Анығында, Біз олардың түсінбеулері үшін жүректеріне перде және құлақтарына кереңдік салдық.  / Ей, Мұхаммед!! Оларды тура жолға шақырсаң да олар ешқашан тура жолға түспейді."
    },
    {
      "resource_id": 113,
      "text": "Әрі Раббың әл-Ғафур  / өте кешірімді / , кең мейірім Иесі. Егер де Ол оларды істеп тапқандары  / күнәлары /  үшін қолға алар болса, онда оларға азапты тездетер еді. Алай­да, олар үшін уәделі бір мерзім бар. Олар Одан өзге пана  / қорғаныш /  таба алмайды."
    },
    {
      "resource_id": 113,
      "text": "Әрі Біз сол елді мекендерді, олар әділетсіздік істегенде жойдық және олардың жойылуына мерзім де белгілегенбіз."
    },
    {
      "resource_id": 113,
      "text": "Міне, кезінде Мұса жанындағы жігітке: «Екі теңіздің қосылған жеріне жеткенге дейін тоқтамаймын, тіпті жүріспен жылдар өткізсем де»,  - деді."
    },
    {
      "resource_id": 113,
      "text": "Ал екеуінің қосылған жеріне жеткен кезде, олар балықтарын ұмытып кетті. Сонда ол  / балық /  із салып теңізге жол алды."
    },
    {
      "resource_id": 113,
      "text": "Екеуі ілгері кеткен кезде, ол жанындағы жігітке: «Түскі тамағымызды әкел, бұл сапарымызда шаршадық», -  деді."
    },
    {
      "resource_id": 113,
      "text": "Ол: «Жартасты паналаған кезіміз есіңде ме? Мен сонда балықты ұмыттым. Оны еске түсіруді шайтан ғана ұмыттырды. Ал ол  / балық /  болса, теңізге таңғажайып түрде жол алды», -  деді."
    },
    {
      "resource_id": 113,
      "text": "/ Мұса / : «Біздің қалағанымыз осы», деп, екеуі ізінше кері қайтты."
    },
    {
      "resource_id": 113,
      "text": "Сонда екеуі, Біз оған Өзімізден мейірім берген және Өзімізден білім үйреткен құлдарымыздың бірін тапты."
    },
    {
      "resource_id": 113,
      "text": "Мұса оған: «Саған үйретілген тура нәрселерден  / пайдалы білімнен /  маған да үйретуің үшін саған еріп жүрсем бола ма?» - деді."
    },
    {
      "resource_id": 113,
      "text": "/ Хидр  / : «Сен менімен бірге  / жүруге /  сабырлылық көрсете алмайсың."
    },
    {
      "resource_id": 113,
      "text": "Білімің қамтымаған нәрсеге қалай сабыр ете аласың?» - деді."
    },
    {
      "resource_id": 113,
      "text": "/ Мұса / : «Егер Аллаһ қаласа, мені сабырлы табасың. Әрі мен саған ешбір істе қарсы келмеймін», - деді."
    },
    {
      "resource_id": 113,
      "text": "/ Хидр / : «Егер маған еріп жүретін болсаң, өзім саған айтып бергеніме дейін, менен еш нәрсе сұрама»,- деді."
    },
    {
      "resource_id": 113,
      "text": "Сөйтіп, екеуі жолға шықты. Бір кемеге мінгендерінде, ол  / Хидр /  оны тесті.  / Мұса / : «Сен оның ішіндегілерді суға батыру үшін тестің бе? Негізінде сен айыпталған іс жасадың», - деді."
    },
    {
      "resource_id": 113,
      "text": "Ол: «Сен менімен бірге сабырлық ете алмайсың деп айтпадым ба?» - деді."
    },
    {
      "resource_id": 113,
      "text": "/ Мұса / : «Ұмытқаным үшін мені айыптама. Әрі маған бұл ісімде қиындық тудырма»,- деді."
    },
    {
      "resource_id": 113,
      "text": "Сөйтіп олар жолға шықты. Олар бір баланы кездестірген кезде, ол  / Хидр /  оны өлтіріп тастады.  / Мұса / : «Сен бір таза жанды кек қайтару үшін болмаса да өлтірдің бе? Негізінде сен өте теріс іс жасадың»,- деді."
    },
    {
      "resource_id": 113,
      "text": "/ Хидр / : «Мен саған менімен бірге  / болуға /  сабыр ете алмайсың деп айтпадым ба?»- деді."
    },
    {
      "resource_id": 113,
      "text": "/ Мұса / : «Егер бұдан кейін сенен бір нәрсе сұрасам, мені өзіңе серік етпей-ақ қой. Менің алдын сұраған кешірімімді қабыл еткен едің»."
    },
    {
      "resource_id": 113,
      "text": "Сөйтіп олар жолға шықты. Бір ауылдың тұрғындарына келген кезде, олардан тамақ сұрады. Ал, олар, екеуін қонақ етуден бас тартты. Екеуі сол жердегі құлағалы тұрған бір дуалды көрді. Сонда ол  / Хидр /  оны тұрғызып қойды.  / Мұса / : «Егер қаласаң, бұл үшін ақы алар едің»,- деді."
    },
    {
      "resource_id": 113,
      "text": "/ Хидр / : «Міне, мені мен сен екеуміздің арамыздың айрылуы - осы. Енді саған өзің сабыр ете алмаған жайттардың мән-жайынан хабар берейін."
    },
    {
      "resource_id": 113,
      "text": "Кемеге қатысты, ол теңізде кәсіп ететін кедейлердікі еді. Мен оған бір нұқсан келтіргім келді, өйткені, олардың алдында әрбір / жарамды /  кемені тартып алушы бір патша бар еді."
    },
    {
      "resource_id": 113,
      "text": "Ал балаға келсек, оның ата-анасы иманды адамдар еді. Біз оның ол екеуін  / ата-анасын /  шектен шығуға және күпірлікке  / Аллаһқа қарсы келуге! итермелеуін  / Аллаһтың білдіруімен /  біліп, қауіп еттік»."
    },
    {
      "resource_id": 113,
      "text": "Сондықтан Раббысы оларға, оны тазалықта одан жақсы және мейірімділікте одан жақынмен  / перзентпен /  ауыстыруын қаладық."
    },
    {
      "resource_id": 113,
      "text": "Ал, дуал болса сол қаладағы екі жетім баланікі еді. Оның астында оларға тиісті қазына бар. Олардың әкесі ізгі кісі еді, сөйтіп Раббың, ол екеуінің ержетіп, Раббыңның мейірімімен қазыналарын шығарып алуын қалады. Мен мұны өз шешіміммен  / өздігімнен /  істеген жоқпын. Міне осы, сенің сабыр ете алмаған істердің мән-жайы»."
    },
    {
      "resource_id": 113,
      "text": "/ Ей, Мұхаммед! /  Әрі олар сенен Зұлқарнайын жайында сұрайды. Айт: «Сендерге одан  / оған қатысты /  бір хабар оқып беремін», -  деп."
    },
    {
      "resource_id": 113,
      "text": "Анығында, Біз оны жерде мықты етіп нығайттық және оған барлық нәрсеге  / жетуге! мүмкіндік бердік."
    },
    { "resource_id": 113, "text": "Сөйтіп ол бір жолға түсті." },
    {
      "resource_id": 113,
      "text": "Күн бататын жаққа жеткенде, оны лайлы су көзіне батып бара жатқан түрде көрді. Әрі оның қасында бір елді тапты. Біз: «Ей, Зұлқарнайын, не жазалайсың, не болмаса оларға қатысты жақсылық ұстанасың», - дедік."
    },
    {
      "resource_id": 113,
      "text": "Ол: «Кім әділетсіздік ететін болса, оны жазалаймыз, кейін ол Раббысына қайтарылып, Ол оны қатты азаппен жазалайды."
    },
    {
      "resource_id": 113,
      "text": "Ал кім иманға келсе және ізгі амал істесе, оған көркем қайтарым сый беріледі. Әрі оған істеріміздің жеңілін айтамыз», -  деді."
    },
    { "resource_id": 113, "text": "Содан кейін ол бір жолға түсіп," },
    {
      "resource_id": 113,
      "text": "күн шығатын жаққа жеткенде, оны, бір елдің үстінен шыққан түрде тапты. Біз оларға одан  / күннен /  пана болатын еш нәрсе жасамадық."
    },
    {
      "resource_id": 113,
      "text": "Осылай болды! Біз онымен  / Зұлқарнайынмен /  болған нәрсенің бәрін біліммен қамтыдық."
    },
    {
      "resource_id": 113,
      "text": "Содан кейін ол  / тағы да /  бір жолға түсті."
    },
    {
      "resource_id": 113,
      "text": "Ол екі  / тау /  бөгетінің арасына жеткен кезде, олардың арасынан сөзді  / өзге тілді /  түсінбейтін бір елді кездестірді."
    },
    {
      "resource_id": 113,
      "text": "Олар: «Ей, Зұлқарнайын! Яжұж бен Мажұж бұл жерде бұзғыншылық істеп жатыр. Біз бен олардың арасына бір бөгет жасауың үшін саған төлем  / салық /  жинап берейік пе?» - деді."
    },
    {
      "resource_id": 113,
      "text": "Ол: «Раббымның маған бергені одан қайырлы. Сендер маған өз күштеріңмен көмектесіңдер, мен сендер мен олардың арасына бір бөгет жасаймын."
    },
    {
      "resource_id": 113,
      "text": "Маған темір бөліктерін әкеліңдер», деді. Екі қапталдың арасын толтырған кезде: «Көрік басып үрлеңдер», - деді. Оны отқа айналдырған кезде: «Маған балқытылған мысты беріңдер, оның үстіне құямын»,- деді."
    },
    {
      "resource_id": 113,
      "text": "Сонда олар  / Яжұж бен Мажұж / , оған шыға алмады әрі оны тесіп те өте алмады."
    },
    {
      "resource_id": 113,
      "text": "Ол  / Зұлқарнайын / : «Бұл - Раббымнан бір мейірім. Раббымның уәдесі келгенде, оны жермен-жексен етеді. Раббымның уәдесі шындыққа айналады»,- деді."
    },
    {
      "resource_id": 113,
      "text": "Сол күні Біз оларды бір-бірімен  / лек-легімен /  араласқан түрде қоямыз. Әрі сүр үріліп, Біз олардың барлығын жинаймыз."
    },
    {
      "resource_id": 113,
      "text": "Сол күні кәпірлерге тозақты анық көрсетеміз, -"
    },
    {
      "resource_id": 113,
      "text": "солар, көздері Менің еске салуымнан перделенгендер және оны ести алмайтындар."
    },
    {
      "resource_id": 113,
      "text": "Сол күпірлік етушілер  / Раббысына серік қосушылар /  Менің орныма құлдарымды қамқоршылар етіп алуды ойлады ма? Анығында, Біз, Жаһаннамды кәпірлер үшін тұрақ етіп әзірледік."
    },
    {
      "resource_id": 113,
      "text": "/ Ей, Мұхаммед! /  Айт: «Сендерге амалдарында ең көп зиян табатындар туралы хабарлайық па,"
    },
    {
      "resource_id": 113,
      "text": "сондай, осы өмірдегі әрекет-ұмтылыстары адасып  / жоқ болып / , ал өздері жақсы іс жасап жүрміз деп ойлайтындар  / жайлы / », - деп."
    },
    {
      "resource_id": 113,
      "text": "Міне, солар - Раббысының аят-белгілеріне әрі Оған кездесетініне күпірлік еткендер  / сенбегендер / . Олардың амалдары босқа кетіп, Қайта тірілу күні оларға салмақ бермейміз."
    },
    {
      "resource_id": 113,
      "text": "Күпірлік еткендіктері  / қарсы келгендіктері, мойындамағандықтары /  және Менің аят-белгілерім мен елшілерімді келеке еткендіктері үшін олардың қайтарым жазасы - Жаһаннам."
    },
    {
      "resource_id": 113,
      "text": "Күмәнсіз, иманға келген және ізгі амал істегендер үшін, олардың мекені Фирдаус  / жәннатының /  бақтары болады."
    },
    {
      "resource_id": 113,
      "text": "Олар онда мәңгі қалып, одан  / өзге жаққа /  ауысуды қаламайды."
    },
    {
      "resource_id": 113,
      "text": "/ Ей, Мұхаммед /  /  Айт: «Егер де теңіз Раббымның сөздерін  / жазатын / сия болғанда, тіпті тағы қосымша сол секілдіні әкелсек те Раббымның сөздері таусылудан бұрын теңіз таусылар еді»,-  деп."
    },
    {
      "resource_id": 113,
      "text": "Айт: «Анығында, мен де сендер секілді адаммын. Маған: «Сендердің құдайларың - жалғыз құдай», - деп уахи етілді. Кім Раббысына жолығуды үміт етсе, ізгі амал істесін және Раббысына құлшылық етуде Оған ешкімді серік етіп қоспасын»,- деп."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "18" }
  }
}
