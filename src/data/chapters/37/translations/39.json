{
  "translations": [
    {
      "resource_id": 39,
      "text": "Demi (hamba-hambaKu) yang berbaris dengan berderet-deret -"
    },
    {
      "resource_id": 39,
      "text": "(Hamba-hambaKu) yang melarang (dari kejahatan) dengan sesungguh-sungguhnya -"
    },
    {
      "resource_id": 39,
      "text": "(Hamba-hambaKu) yang membaca kandungan Kitab Suci;"
    },
    {
      "resource_id": 39,
      "text": "(Sumpah demi sumpah) sesungguhnya Tuhan kamu hanyalah Satu -"
    },
    {
      "resource_id": 39,
      "text": "Tuhan (yang mencipta serta mentadbirkan) langit dan bumi dan segala yang ada di antara keduanya, dan Tuhan (yang mengatur) tempat-tempat terbit matahari."
    },
    {
      "resource_id": 39,
      "text": "Sesungguhnya Kami telah menghiasi langit yang dekat (pada penglihatan penduduk bumi) dengan hiasan bintang-bintang."
    },
    {
      "resource_id": 39,
      "text": "Dan (Kami pelihara urusan langit itu) dengan serapi-rapi kawalan dari (masuk campur) tiap-tiap Syaitan yang derhaka;"
    },
    {
      "resource_id": 39,
      "text": "(Dengan itu) mereka tidak dapat memasang telinga mendengar (percakapan malaikat) penduduk langit, dan mereka pula direjam (dengan api) dari segala arah dan penjuru,"
    },
    {
      "resource_id": 39,
      "text": "Untuk mengusir mereka; dan mereka pula beroleh azab seksa yang tidak putus-putus."
    },
    {
      "resource_id": 39,
      "text": "Kecuali sesiapa di antara Syaitan-syaitan itu yang curi mendengar mana-mana percakapan (malaikat), maka ia diburu dan diikuti (dengan rejaman) api yang menjulang lagi menembusi."
    },
    {
      "resource_id": 39,
      "text": "(Setelah nyata kekuasaan Kami) maka bertanyalah (wahai Muhammad) kepada mereka (yang ingkarkan hidupnya semula orang-orang mati): Adakah diri mereka lebih sukar hendak diciptakan, atau makhluk-makhluk lain yang Kami telah ciptakan? Sesungguhnya Kami telah mencipta mereka dari tanah liat (yang senang diubah dan diciptakan semula)."
    },
    {
      "resource_id": 39,
      "text": "(Pertanyaan itu tidak juga berfaedah kepada mereka) bahkan engkau merasa hairan (terhadap keingkaran mereka), dan sebaliknya mereka mengejek-ejek (peneranganmu)."
    },
    {
      "resource_id": 39,
      "text": "Dan apabila diperingatkan, mereka tetap tidak mahu menerima peringatan itu."
    },
    {
      "resource_id": 39,
      "text": "Dan apabila mereka melihat sesuatu tanda (yang membuktikan kekuasaan Kami dan kebenaranmu), mereka mencari-cari jalan memperolok-olokkannya, -"
    },
    {
      "resource_id": 39,
      "text": "Serta mereka berkata: \"Ini tidak lain hanyalah sihir yang nyata."
    },
    {
      "resource_id": 39,
      "text": "\"Adakah sesudah kita mati serta menjadi tanah dan tulang, adakah kita akan dibangkitkan hidup semula?"
    },
    {
      "resource_id": 39,
      "text": "\"Dan adakah juga datuk nenek kita yang telah lalu (akan dibangkitkan hidup semula)?\""
    },
    {
      "resource_id": 39,
      "text": "Jawablah (wahai Muhammad): \"Ya, benar !(Kamu semua akan dibangkitkan) dengan keadaan hina-dina \"."
    },
    {
      "resource_id": 39,
      "text": "(Kebangkitan ini mudah) kerana sesungguhnya ia boleh berlaku hanyalah dengan suara sahaja, maka dengan serta mereka semuanya (bangkit) melihat (apa yang akan jadi)."
    },
    {
      "resource_id": 39,
      "text": "Dan (pada saat itu) mereka berkata:\" Wahai celakanya kami, ini ialah hari balasan!\""
    },
    {
      "resource_id": 39,
      "text": "(Lalu malaikat berkata kepada mereka): \" Ini ialah hari memutuskan hukum untuk memberi balasan yang dahulu kamu mendustakannya \"."
    },
    {
      "resource_id": 39,
      "text": "(Allah berfirman kepada malaikat):\" Himpunkanlah orang-orang yang zalim itu, dan orang-orang yang berkeadaan seperti mereka, serta benda-benda yang mereka sembah -"
    },
    {
      "resource_id": 39,
      "text": "\"Yang lain dari Allah serta hadapkanlah mereka ke jalan yang membawa ke neraka."
    },
    {
      "resource_id": 39,
      "text": "\"Dan hentikanlah mereka (menunggu), kerana sesungguhnya mereka akan disoal:"
    },
    {
      "resource_id": 39,
      "text": "\"Mengapa kamu tidak bertolong-tolongan (sebagaimana yang kamu dakwakan dahulu?\""
    },
    {
      "resource_id": 39,
      "text": "(Mereka pada ketika itu tidak dapat berbuat apa-apa) bahkan mereka pada hari itu menyerah diri dengan hina (untuk diadili);"
    },
    {
      "resource_id": 39,
      "text": "Dan masing-masing pun mengadap satu sama lain, sambil kata mengata dan cela mencela."
    },
    {
      "resource_id": 39,
      "text": "Pengikut-pengikut berkata (kepada ketuanya):\" Sesungguhnya kamu dahulu selalu datang menyekat kami (daripada beriman) dengan menggunakan kuasa kamu\"."
    },
    {
      "resource_id": 39,
      "text": "Ketua-ketuanya menjawab: \" (Tidak!) Bahkan kamulah sendiri tidak mahu menjadi orang-orang yang beriman!"
    },
    {
      "resource_id": 39,
      "text": "\"Dan kami (selain daripada mengajak kamu (tidak mempunyai sebarang kuasa memerintah kamu, bahkan kamu sememangnya kaum yang melampaui batas."
    },
    {
      "resource_id": 39,
      "text": "(Dengan keadaan diri kita yang sedemikian) maka tetaplah di atas kita janji seksa (yang dijanjikan) oleh Tuhan kita, bahawa kita semua tentu akan merasai (azab itu)."
    },
    {
      "resource_id": 39,
      "text": "\"(Dengan sebab ketentuan yang tersebut) maka kami pun mengajak kamu menjadi sesat, kerana sebenarnya kami adalah orang-orang sesat\""
    },
    {
      "resource_id": 39,
      "text": "Maka sesungguhnya mereka semua pada hari itu, menderita azab bersama."
    },
    {
      "resource_id": 39,
      "text": "Sesungguhnya demikianlah Kami melakukan kepada orang-orang yang berdosa."
    },
    {
      "resource_id": 39,
      "text": "Sebenarnya mereka dahulu apabila dikatakan kepadanya;\" (ketahuilah, bahawa) tiada Tuhan yang sebenar-benarnya melainkan Allah\" - mereka bersikap takbur mengingkarinya, -"
    },
    {
      "resource_id": 39,
      "text": "Serta mereka berkata: \" Patutkah kami mesti meninggalkan tuhan-tuhan yang kami sembah, kerana mendengar ajakan seorang penyair gila?\""
    },
    {
      "resource_id": 39,
      "text": "(Tidak! Nabi Muhammad bukan penyair dan bukan pula seorang gila) bahkan ia telah membawa kebenaran (tauhid), dan mengesahkan kebenaran (tauhid) yang dibawa oleh Rasul-rasul (yang terdahulu daripadanya)."
    },
    {
      "resource_id": 39,
      "text": "Sesungguhnya kamu (wahai orang-orang musyrik) akan merasai azab seksa yang tidak terperi sakitnya."
    },
    {
      "resource_id": 39,
      "text": "Dan kamu tidak dibalas melainkan (dengan balasan yang sepadan) dengan apa yang kamu telah kerjakan;"
    },
    {
      "resource_id": 39,
      "text": "Kecuali hamba-hamba Allah yang dibersihkan dari sebarang syirik,"
    },
    {
      "resource_id": 39,
      "text": "Mereka itu beroleh limpah kurnia yang termaklum,"
    },
    {
      "resource_id": 39,
      "text": "Iaitu buah-buahan (yang lazat), serta mereka mendapat penghormatan,"
    },
    {
      "resource_id": 39,
      "text": "Di dalam syurga-syurga yang penuh melimpah dengan berjenis-jenis nikmat."
    },
    {
      "resource_id": 39,
      "text": "Mereka duduk berhadap-hadapan di atas pelamin-pelamin kebesaran;"
    },
    {
      "resource_id": 39,
      "text": "Diedarkan kepada mereka piala yang berisi arak (yang diambil) dari sungainya yang mengalir,"
    },
    {
      "resource_id": 39,
      "text": "Minuman itu putih bersih, lagi lazat rasanya, bagi orang-orang yang meminumnya,"
    },
    {
      "resource_id": 39,
      "text": "Ia tidak mengandungi sesuatu yang membahayakan, dan tidak pula mereka mabuk kerana menikmatinya."
    },
    {
      "resource_id": 39,
      "text": "Sedang di sisi mereka ada pula bidadari-bidadari yang tidak menumpukan pandangannya melainkan kepada mereka, lagi yang amat indah luas matanya;"
    },
    {
      "resource_id": 39,
      "text": "(Putih kekuning-kuningan) seolah-olah mereka telur (burung kasuari) yang tersimpan dengan sebaik-baiknya."
    },
    {
      "resource_id": 39,
      "text": "(Tinggalah penduduk Syurga itu menikmati kesenangan), lalu setengahnya mengadap yang lain, sambil berbincang dan bertanya-tanyaan."
    },
    {
      "resource_id": 39,
      "text": "Seorang di antaranya berkata: \" Sesungguhnya aku (di dunia) dahulu, ada seorang rakan (yang menempelak daku)."
    },
    {
      "resource_id": 39,
      "text": "\"katanya: Adakah engkau juga salah seorang dari golongan yang mengakui benarnya (kebangkitan orang-orang mati pada hari akhirat)?"
    },
    {
      "resource_id": 39,
      "text": "\"Adakah sesudah kita mati dan menjadi tanah dan tulang, adakah kita akan (dihidupkan semula serta) dibalas apa yang telah kita lakukan? \" '"
    },
    {
      "resource_id": 39,
      "text": "(Setelah menceritakan perihal rakannya itu) ia berkata lagi: \" Adakah kamu hendak melihat (keadaan rakanku yang ingkar itu)?\""
    },
    {
      "resource_id": 39,
      "text": "Maka ia pun memandang (ke arah neraka), lalu dilihatnya rakannya itu berada ditengah-tengah neraka yang menjulang-julang."
    },
    {
      "resource_id": 39,
      "text": "Ia pun (menempelaknya dengan) berkata:\" Demi Allah! Nyaris-nyaris engkau menceburkan daku dalam kebinasaan."
    },
    {
      "resource_id": 39,
      "text": "\"Dan kalaulah tidak disebabkan nikmat pemberian Tuhanku (dengan hidayah petunjuk), nescaya akan menjadilah daku dari orang-orang yang dibawa hadir (untuk menerima balasan azab) \"."
    },
    {
      "resource_id": 39,
      "text": "(Kemudian ia berkata kepada rakan-rakanya yang sedang menikmati kesenangan di Syurga bersama): \" Bukankah kita (setelah mendapat nikmat-nikmat ini) tidak akan mati lagi, -"
    },
    {
      "resource_id": 39,
      "text": "\"Selain dari kematian kita yang dahulu, dan kita juga tidak akan terkena seksa?\""
    },
    {
      "resource_id": 39,
      "text": "Sesungguhnya (nikmat-nikmat kesenangan Syurga) yang demikian, ialah sebenar-benar pendapatan dan kemenangan yang besar."
    },
    {
      "resource_id": 39,
      "text": "Untuk memperoleh (kejayaan) yang seperti inilah hendaknya orang-orang yang beramal melakukan amal usahanya dengan bersungguh-sungguh (di dunia)."
    },
    {
      "resource_id": 39,
      "text": "Manakah yang lebih baik, limpah kurniaan yang termaklum itu atau pokok zaqqum?"
    },
    {
      "resource_id": 39,
      "text": "Sesungguhnya Kami jadikan pokok zaqqum itu satu ujian bagi orang-orang yang zalim (di dunia dan azab seksa bagi mereka di akhirat)."
    },
    {
      "resource_id": 39,
      "text": "Sebenarnya ia sebatang pohon yang tumbuh di dasar neraka yang marak menjulang;"
    },
    {
      "resource_id": 39,
      "text": "Buahnya seolah-olah kepala Syaitan-syaitan;"
    },
    {
      "resource_id": 39,
      "text": "Maka sudah tentu mereka akan makan dari buahnya (sekalipun pahit dan busuk), sehingga mereka memenuhi perut darinya."
    },
    {
      "resource_id": 39,
      "text": "Kemudian, sesungguhnya mereka akan beroleh lagi - selain itu- satu minuman campuran dari air panas yang menggelegak."
    },
    {
      "resource_id": 39,
      "text": "Setelah (mereka dibawa minum) maka tempat kembali mereka tetaplah ke dalam neraka yang menjulang-julang."
    },
    {
      "resource_id": 39,
      "text": "Sebenarnya mereka telah mendapati datuk nenek mereka berada dalam kesesatan;"
    },
    {
      "resource_id": 39,
      "text": "Lalu mereka terburu-buru menurut jejak langkah datuk neneknya."
    },
    {
      "resource_id": 39,
      "text": "Dan demi sesungguhnya, telah sesat juga - sebelum kaummu (wahai Muhammad) - kebanyakan kaum-kaum yang telah lalu."
    },
    {
      "resource_id": 39,
      "text": "Pada hal, demi sesungguhnya, Kami telahpun mengutus dalam kalangan kaum-kaum itu, Rasul-rasul pemberi amaran."
    },
    {
      "resource_id": 39,
      "text": "Maka lihatlah bagaimana kesudahan orang-orang (yang mendustakan Rasul-rasul Kami) setelah diberi amaran, -"
    },
    {
      "resource_id": 39,
      "text": "Kecuali hamba-hamba Allah yang dibersihkan dari sebarang syirik (maka mereka akan terselamat dan mendapat sebaik-baik balasan)."
    },
    {
      "resource_id": 39,
      "text": "Dan demi sesungguhnya, Nabi Nuh telah berdoa merayu kepada Kami (memohon pertolongan), maka Kami adalah sebaik-baik yang kabulkan doa permohonan."
    },
    {
      "resource_id": 39,
      "text": "Dan Kami telah selamatkan dia bersama-sama dengan keluarga dan pengikut-pengikutnya, dari kesusahan yang besar."
    },
    {
      "resource_id": 39,
      "text": "Dan Kami jadikan zuriat keturunannya sahaja orang-orang yang tinggal hidup (setelah Kami binasakan kaumnya yang ingkar)."
    },
    {
      "resource_id": 39,
      "text": "Dan Kami kekalkan baginya (nama yang harum) dalam kalangan orang-orang yang datang kemudian:"
    },
    {
      "resource_id": 39,
      "text": "\"Salam sejahtera kepada Nabi Nuh dalam kalangan penduduk seluruh alam ! \""
    },
    {
      "resource_id": 39,
      "text": "Demikianlah sebenarnya Kami membalas orang-orang yang berusaha mengerjakan amal-amal yang baik."
    },
    {
      "resource_id": 39,
      "text": "Sesungguhnya Nabi Nuh itu dari hamba-hamba Kami yang beriman."
    },
    {
      "resource_id": 39,
      "text": "Kemudian Kami tenggelamkan golongan yang lain (yang mendustakannya)."
    },
    {
      "resource_id": 39,
      "text": "Dan sesungguhnya di antara orang-orang yang menegakkan (ajaran yang dibawa oleh) Nabi Nuh ialah Nabi Ibrahim."
    },
    {
      "resource_id": 39,
      "text": "Ketika ia mematuhi perintah tuhannya dengan hati yang suci murni."
    },
    {
      "resource_id": 39,
      "text": "Ketika ia berkata kepada bapanya dan kaumnya: \" Apa yang kamu sembah?"
    },
    {
      "resource_id": 39,
      "text": "\"Patutkah kamu menyembah tuhan-tuhan yang lain dari Allah, kerana kamu memutar belitkan kebenaran semata-mata (bukan kerana benarnya)?"
    },
    {
      "resource_id": 39,
      "text": "\"Maka bagaimana fikiran kamu pula terhadap Allah Tuhan sekalian alam?\""
    },
    {
      "resource_id": 39,
      "text": "Kemudian ia memandang dengan satu renungan kepada bintang-bintang (yang bertaburan di langit),"
    },
    {
      "resource_id": 39,
      "text": "Lalu berkata: \"Sesungguhnya aku merasa sakit (tak dapat turut berhari raya sama)\"."
    },
    {
      "resource_id": 39,
      "text": "Setelah (mendengar kata-katanya) itu, mereka berpaling meninggalkan dia."
    },
    {
      "resource_id": 39,
      "text": "Lalu ia pergi kepada berhala-berhala mereka secara bersembunyi, serta ia bertanya (kepada berhala-berhala itu, secara mengejek-ejek): \"Mengapa kamu tidak makan?"
    },
    { "resource_id": 39, "text": "\"Mengapa kamu tidak menjawab?\"" },
    {
      "resource_id": 39,
      "text": "Lalu ia memukul berhala-berhala itu dengan tangan kanannya (sehingga pecah berketul-ketul)."
    },
    {
      "resource_id": 39,
      "text": "(Setelah kaumnya mengetahui hal itu) maka datanglah mereka beramai-ramai kepadanya."
    },
    {
      "resource_id": 39,
      "text": "(Bagi menjawab bantahan mereka), ia berkata: \"Patutkah kamu menyembah benda-benda yang kamu pahat?"
    },
    {
      "resource_id": 39,
      "text": "\"Padahal Allah yang mencipta kamu dan benda-benda yang kamu buat itu!\""
    },
    {
      "resource_id": 39,
      "text": "(Setelah tak dapat berhujah lagi, ketua-ketua) mereka berkata: \"Binalah untuk Ibrahim sebuah tempat (untuk membakarnya), kemudian campakkan dia ke dalam api yang menjulang-julang itu\"."
    },
    {
      "resource_id": 39,
      "text": "Maka mereka (dengan perbuatan membakar Nabi Ibrahim itu) hendak melakukan angkara yang menyakitinya, lalu Kami jadikan mereka orang-orang yang terkebawah (yang tidak berjaya maksudnya)."
    },
    {
      "resource_id": 39,
      "text": "Dan Nabi Ibrahim pula berkata: \"Aku hendak (meninggalkan kamu) pergi kepada Tuhanku, Ia akan memimpinku (ke jalan yang benar)."
    },
    {
      "resource_id": 39,
      "text": "\" Wahai Tuhanku! Kurniakanlah kepadaku anak yang terhitung dari orang-orang yang soleh!\""
    },
    {
      "resource_id": 39,
      "text": "Lalu Kami berikan kepadanya berita yang mengembirakan, bahawa ia akan beroleh seorang anak yang penyabar."
    },
    {
      "resource_id": 39,
      "text": "Maka ketika anaknya itu sampai (ke peringkat umur yang membolehkan dia) berusaha bersama-sama dengannya, Nabi Ibrahim berkata: \"Wahai anak kesayanganku! Sesungguhnya aku melihat dalam mimpi bahawa aku akan menyembelihmu; maka fikirkanlah apa pendapatmu?\". Anaknya menjawab: \"Wahai ayah, jalankanlah apa yang diperintahkan kepadamu; Insya Allah, ayah akan mendapati daku dari orang-orang yang sabar\"."
    },
    {
      "resource_id": 39,
      "text": "Setelah keduanya berserah bulat-bulat (menjunjung perintah Allah itu), dan Nabi Ibrahim merebahkan anaknya dengan meletakkan iringan mukanya di atas tompok tanah, (Kami sifatkan Ibrahim - dengan kesungguhan azamnya itu telah menjalankan perintah Kami),"
    },
    { "resource_id": 39, "text": "Serta Kami menyerunya: \"Wahai Ibrahim!" },
    {
      "resource_id": 39,
      "text": "\"Engkau telah menyempurnakan maksud mimpi yang engkau lihat itu\". Demikianlah sebenarnya Kami membalas orang-orang yang berusaha mengerjakan kebaikan."
    },
    {
      "resource_id": 39,
      "text": "Sesungguhnya perintah ini adalah satu ujian yang nyata;"
    },
    {
      "resource_id": 39,
      "text": "Dan Kami tebus anaknya itu dengan seekor binatang sembelihan yang besar;"
    },
    {
      "resource_id": 39,
      "text": "Dan Kami kekalkan baginya (nama yang harum) dalam kalangan orang-orang yang datang kemudian:"
    },
    { "resource_id": 39, "text": "\"Salam sejahtera kepada Nabi Ibrahim!\"." },
    {
      "resource_id": 39,
      "text": "Demikianlah Kami membalas orang-orang yang berusaha mengerjakan kebaikan."
    },
    {
      "resource_id": 39,
      "text": "Sesungguhnya Nabi Ibrahim itu dari hamba-hamba Kami yang beriman."
    },
    {
      "resource_id": 39,
      "text": "Dan Kami pula berikan kepadanya berita yang mengembirakan, bahawa ia akan beroleh (seorang anak): Ishak, yang akan menjadi Nabi, yang terhitung dari orang-orang yang soleh."
    },
    {
      "resource_id": 39,
      "text": "Dan Kami limpahi berkat kepadanya dan kepada (anaknya): Ishak; dan di antara zuriat keturunan keduanya ada yang mengerjakan kebaikan, dan ada pula yang berlaku zalim dengan nyata, terhadap dirinya sendiri."
    },
    {
      "resource_id": 39,
      "text": "Dan demi sesungguhnya! kami telah melimpahkan nikmat pemberian kepada Nabi Musa dan Nabi Harun."
    },
    {
      "resource_id": 39,
      "text": "Dan Kami selamatkan keduanya dan kaumnya dari kesusahan yang besar;"
    },
    {
      "resource_id": 39,
      "text": "Dan Kami menolong mereka sehingga menjadilah mereka orang-orang yang berjaya mengalahkan (lawannya);"
    },
    {
      "resource_id": 39,
      "text": "Dan Kami berikan kepada keduanya Kitab Suci yang amat jelas keterangannya;"
    },
    {
      "resource_id": 39,
      "text": "Dan Kami berikan hidayah petunjuk kepada keduanya ke jalan yang lurus."
    },
    {
      "resource_id": 39,
      "text": "Dan Kami kekalkan bagi keduanya (nama yang harum) dalam kalangan orang-orang yang datang kemudian:"
    },
    {
      "resource_id": 39,
      "text": "\"Salam sejahtera kepada Nabi Musa dan Nabi Harun!\""
    },
    {
      "resource_id": 39,
      "text": "Demikianlah sebenarnya Kami membalas orang-orang yang berusaha mengerjakan kebaikan."
    },
    {
      "resource_id": 39,
      "text": "Sesungguhnya mereka berdua adalah dari hamba-hamba Kami yang beriman."
    },
    {
      "resource_id": 39,
      "text": "Dan sesungguhnya Nabi Ilyas adalah dari Rasul-rasul (Kami) yang diutus."
    },
    {
      "resource_id": 39,
      "text": "(Ingatkanlah peristiwa) ketika ia berkata kepada kaumnya: \"Hendaklah kamu mematuhi suruhan Allah dan menjauhi laranganNya."
    },
    {
      "resource_id": 39,
      "text": "\"Patutkah kamu menyembah berhala Ba'la, dan kamu meninggalkan (ibadat kepada) sebijak-bijak pencipta?"
    },
    {
      "resource_id": 39,
      "text": "\"Iaitu Allah Tuhan kamu, dan Tuhan datuk nenek kamu yang telah lalu!\""
    },
    {
      "resource_id": 39,
      "text": "Maka mereka mendustakannya; akibatnya mereka tetap akan dibawa hadir (untuk diseksa),"
    },
    {
      "resource_id": 39,
      "text": "Kecuali hamba-hamba Allah yang dibersihkan dari sebarang syirik (maka mereka akan terselamat, dan mendapat sebaik-baik balasan)."
    },
    {
      "resource_id": 39,
      "text": "Dan Kami kekalkan bagi Nabi Ilyas (nama yang harum) dalam kalangan orang-orang yang datang kemudian:"
    },
    { "resource_id": 39, "text": "\"Salam sejahtera kepada Nabi Ilyas!\"" },
    {
      "resource_id": 39,
      "text": "Demikianlah sebenarnya Kami membalas orang-orang yang berusaha mengerjakan kebaikan."
    },
    {
      "resource_id": 39,
      "text": "Sesungguhnya Nabi Ilyas itu dari hamba-hamba Kami yang beriman."
    },
    {
      "resource_id": 39,
      "text": "Dan sesungguhnya Nabi Lut adalah dari Rasul-rasul (Kami) yang diutus."
    },
    {
      "resource_id": 39,
      "text": "(ingatkanlah peristiwa) ketika kami selamatkan dia dan keluarga serta pengikut-pengikutnya semuanya,"
    },
    {
      "resource_id": 39,
      "text": "Kecuali seorang perempuan tua tertinggal dalam golongan yang dibinasakan."
    },
    {
      "resource_id": 39,
      "text": "Kemudian Kami hancurkan yang lain (dari pengikut-pengikut Nabi Lut)."
    },
    {
      "resource_id": 39,
      "text": "Dan sesungguhnya kamu (yang menentang Nabi Muhammad): berulang-alik (melalui bekas-bekas tempat tinggal) mereka, semasa kamu berada pada waktu pagi."
    },
    {
      "resource_id": 39,
      "text": "Dan juga pada waktu malam; maka mengapa kamu tidak mahu memikirkannya?."
    },
    {
      "resource_id": 39,
      "text": "Dan sesungguhnya Nabi Yunus adalah dari Rasul-rasul (Kami) yang diutus."
    },
    {
      "resource_id": 39,
      "text": "(Ingatkanlah peristiwa) ketika ia melarikan diri ke kapal yang penuh sarat."
    },
    {
      "resource_id": 39,
      "text": "(Dengan satu keadaan yang memaksa) maka dia pun turut mengundi, lalu menjadilah ia dari orang-orang yang kalah yang digelunsurkan (ke laut)."
    },
    {
      "resource_id": 39,
      "text": "Setelah itu ia ditelan oleh ikan besar, sedang ia berhak ditempelak."
    },
    {
      "resource_id": 39,
      "text": "Maka kalaulah ia bukan dari orang-orang yang sentiasa mengingati Allah (dengan zikir dan tasbih),"
    },
    {
      "resource_id": 39,
      "text": "Tentulah ia akan tinggal di dalam perut ikan itu hingga ke hari manusia dibangkitkan keluar dari kubur."
    },
    {
      "resource_id": 39,
      "text": "Oleh itu Kami campakkan dia keluar (dari perut ikan) ke tanah yang tandus (di tepi pantai), sedang ia berkeadaan sakit."
    },
    {
      "resource_id": 39,
      "text": "Dan Kami tumbuhkan (untuk melindunginya) sebatang pokok yang berdaun lebar."
    },
    {
      "resource_id": 39,
      "text": "Dan (Nabi Yunus yang tersebut kisahnya itu) Kami utuskan kepada (kaumnya yang seramai) seratus ribu atau lebih."
    },
    {
      "resource_id": 39,
      "text": "(Setelah berlaku apa yang berlaku) maka mereka pun beriman, lalu Kami biarkan mereka menikmati kesenangan hidup hingga ke suatu masa (yang ditetapkan bagi masing-masing)."
    },
    {
      "resource_id": 39,
      "text": "(Oleh sebab ada di antara kaum musyrik Arab yang mendakwa bahawa malaikat itu anak-anak perempuan Allah) maka bertanyalah (wahai Muhammad) kepada mereka itu: Adilkah mereka membahagi untuk Tuhanmu anak-anak perempuan, dan untuk mereka anak-anak lelaki?"
    },
    {
      "resource_id": 39,
      "text": "Atau adakah mereka hadir sendiri menyaksikan Kami mencipta malaikat-malaikat itu - perempuan?"
    },
    {
      "resource_id": 39,
      "text": "Ketahuilah! Bahawa sesungguhnya, dengan sebab terpesongnya dari kebenaran, mereka berkata:"
    },
    {
      "resource_id": 39,
      "text": "\"Allah beranak\"; sedang mereka, sesungguhnya adalah orang-orang yang berdusta!"
    },
    {
      "resource_id": 39,
      "text": "(Patutkah kamu mendakwa bahawa Tuhan mempunyai anak, dan anak itu pula ialah anak-anak perempuan yang kamu tidak sukai?) Adakah Tuhan memilih serta mengutamakan anak-anak perempuan dari anak-anak lelaki (sedang kedua-dua jenis itu Dia lah yang menciptakannya)?"
    },
    {
      "resource_id": 39,
      "text": "Apa sudah jadi kamu? Bagaimana kamu menetapkan hukum (yang terang-terang salahnya itu)?"
    },
    {
      "resource_id": 39,
      "text": "Setelah ditegur, maka tidakkah kamu mahu berusaha mengingatkan (bahawa Allah mustahil bagiNya anak-pinak)?"
    },
    {
      "resource_id": 39,
      "text": "Atau adakah kamu mempunyai sebarang bukti yang nyata (menerangkan bahawa malaikat itu anak-anak perempuan Allah)?"
    },
    {
      "resource_id": 39,
      "text": "(Kiranya ada) maka bawalah kitab kamu (yang menerangkan demikian), jika betul kamu orang-orang yang benar."
    },
    {
      "resource_id": 39,
      "text": "(Mereka telah mengatakan perkara yang mustahil) serta mengadakan pertalian kerabat di antara Allah dan malaikat, padahal demi sesungguhnya malaikat itu sedia mengetahui bahawa sebenarnya orang-orang yang melakukan demikian akan dibawa hadir (ke dalam azab pada hari akhirat)."
    },
    {
      "resource_id": 39,
      "text": "Maha Suci Allah dari apa yang mereka katakan itu!"
    },
    {
      "resource_id": 39,
      "text": "Kecuali hamba-hamba Allah yang dibersihkan dari sebarang syirik, (maka mereka akan terselamat, dan akan mendapat sebaik-baik balasan)."
    },
    {
      "resource_id": 39,
      "text": "Maka sebenarnya kamu (wahai orang-orang musyrik), dan apa yang kamu sembah itu."
    },
    {
      "resource_id": 39,
      "text": "Tidak akan dapat merosakkan perhubungan seseorang dengan Tuhannya,"
    },
    {
      "resource_id": 39,
      "text": "kecuali orang-orang yang telah ditetapkan bahawa dia akan dibakar di dalam neraka yang menjulang-julang."
    },
    {
      "resource_id": 39,
      "text": "(Malaikat pula menegaskan pendirian mereka dengan berkata): \"Dan tiada sesiapapun dari kalangan kami melainkan ada baginya darjat kedudukan yang tertentu (dalam menyempurnakan tugasnya);"
    },
    {
      "resource_id": 39,
      "text": "\"Dan sesungguhnya kamilah yang sentiasa berbaris (menjunjung perintah dan beribadat),"
    },
    {
      "resource_id": 39,
      "text": "\"Dan sesungguhnya kamilah yang sentiasa bertasbih (mensucikan Allah dari sebarang sifat kekurangan)!\""
    },
    {
      "resource_id": 39,
      "text": "Dan sebenarnya mereka (yang musyrik) itu dahulu pernah berkata:"
    },
    {
      "resource_id": 39,
      "text": "\"Kalaulah ada di sisi kami Kitab Suci dari (bawaan Rasul-rasul) yang telah lalu"
    },
    {
      "resource_id": 39,
      "text": "\"Tentulah kami akan menjadi hamba-hamba Allah yang dibersihkan dari sebarang syirik!\""
    },
    {
      "resource_id": 39,
      "text": "(Setelah Al-Quran diturunkan kepada mereka) mereka mengingkarinya; oleh itu mereka akan mengetahui kelak (akibat kekufurannya)."
    },
    {
      "resource_id": 39,
      "text": "Dan demi sesungguhnya! Telah ada semenjak dahulu lagi, ketetapan Kami, bagi hamba-hamba Kami yang diutus menjadi Rasul -"
    },
    {
      "resource_id": 39,
      "text": "Bahawa sesungguhnya merekalah orang-orang yang diberikan pertolongan mencapai kemenangan"
    },
    {
      "resource_id": 39,
      "text": "Dan bahawasanya tentera Kami (pengikut-pengikut Rasul), merekalah orang-orang yang mengalahkan (golongan yang menentang kebenaran)."
    },
    {
      "resource_id": 39,
      "text": "Oleh itu berpalinglah (wahai Muhammad) dari mereka, (jangan hiraukan celaan mereka serta bersabarlah) hingga ke suatu masa."
    },
    {
      "resource_id": 39,
      "text": "Dan lihat (apa yang akan menimpa) mereka; tidak lama kemudian mereka akan melihat (kemenangan yang telah Kami tetapkan untukmu)."
    },
    {
      "resource_id": 39,
      "text": "Maka tidaklah patut mereka meminta disegerakan azab (yang telah ditetapkan oleh) Kami!"
    },
    {
      "resource_id": 39,
      "text": "Kerana apabila azab itu turun dalam daerah dan kawasan mereka, sudah tentu buruklah hari orang-orang yang tidak mengindahkan amaran yang telah diberikan."
    },
    {
      "resource_id": 39,
      "text": "Dan berpalinglah (wahai Muhammad) dari mereka, (jangan hiraukan celaan mereka serta bersabarlah) hingga ke suatu masa."
    },
    {
      "resource_id": 39,
      "text": "Dan lihatlah (apa yang akan jadi); tidak lama kemudian, mereka pun akan melihat juga."
    },
    {
      "resource_id": 39,
      "text": "Akuilah kesucian Tuhanmu, - Tuhan yang mempunyai keagungan dan kekuasaan, - dari apa yang mereka katakan!"
    },
    {
      "resource_id": 39,
      "text": "Dan (ucaplah) salam sejahtera kepada sekalian Rasul."
    },
    {
      "resource_id": 39,
      "text": "Serta (ingatlah bahawa) segala puji tertentu bagi Allah, Tuhan yang memelihara dan mentadbirkan seluruh alam."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "37" }
  }
}
