{
  "translations": [
    { "resource_id": 50, "text": "அணிவகுத்து நிற்பவர்கள் மீது சத்தியமாக," },
    { "resource_id": 50, "text": "பலமாக விரட்டுபவர்கள் மீது சத்தியமாக," },
    {
      "resource_id": 50,
      "text": "(நினைவூட்டும்) வேதத்தை ஓதுவோர் மீது சத்தியமாக,"
    },
    { "resource_id": 50, "text": "நிச்சயமாக உங்களுடைய நாயன் ஒருவனே." },
    {
      "resource_id": 50,
      "text": "வானங்களுக்கும், பூமிக்கும், இவ்விரண்டிற்கும் இடையே உள்ளவற்றுக்கும் (அவனே) இறைவன்; கீழ்திசைகளின் இறைவன்."
    },
    {
      "resource_id": 50,
      "text": "நிச்சயமாக நாமே (பூமிக்கு) சமீபமாக இருக்கும் வானத்தை நட்சத்திரங்களின் அழகைக் கொண்டு அழகுபடுத்தியிருக்கிறோம்."
    },
    {
      "resource_id": 50,
      "text": "(அதைத்) தீய ஷைத்தான்கள் அனைவருக்கும் தடையாகவும் (ஆக்கினோம்)."
    },
    {
      "resource_id": 50,
      "text": "(அதனால்) அவர்கள் மேலான கூட்டத்தார் (பேச்சை ஒளிந்து) கேட்க முடியாது இன்னும், அவர்கள் ஒவ்வோர் திசையிலிருந்தும் வீசி எறியப்படுகிறார்கள்."
    },
    {
      "resource_id": 50,
      "text": "(அவர்கள்) துரத்தப்படுகிறார்கள்; அவர்களுக்கு நிலையான வேதனையுமுண்டு."
    },
    {
      "resource_id": 50,
      "text": "(ஏதேனும் செய்தியை) இறைஞ்சிச் செல்ல முற்பட்டால், அப்பொழுது அவனைப் பிரகாச தீப்பந்தம் பின்தொடரும்."
    },
    {
      "resource_id": 50,
      "text": "ஆகவே, \"படைப்பால் அவர்கள் வலியவர்களா அல்லது நாம் படைத்திருக்கும் (வானம், பூமி போன்றவையா) என்று (நிராகரிப்போரிடம் நபியே!) நீர் கேட்பீராக! நிச்சயமாக நாம் அவர்களைப் பிசுபிசுப்பன களிமண்ணால்தான் படைத்திருக்கின்றோம்."
    },
    {
      "resource_id": 50,
      "text": "(நபியே! அல்லாஹ்வின் வல்லமையைக் கண்டு) நீர் ஆச்சரியப்படுகிறீர்; (ஆனால்) அவர்கள் பரிகாசம் செய்கின்றனர்."
    },
    {
      "resource_id": 50,
      "text": "அன்றியும், அவர்களுக்கு நினைவூட்டப்பட்டாலும், (அதனை) அவர்கள் நினைவிலிறுத்திக் கொள்வதில்லை."
    },
    {
      "resource_id": 50,
      "text": "அவர்கள் (ஏதேனும்) ஓர் அத்தாட்சியைக் கண்டாலும், (அதை) மெத்தப்பரிகாசம் செய்கின்றனர்."
    },
    {
      "resource_id": 50,
      "text": "\"இது பகிரங்கமான சூனியமேயன்றி வேறில்லை\" என்றும் அவர்கள் கூறுகின்றனர்."
    },
    {
      "resource_id": 50,
      "text": "\"நாங்கள் இறந்து, மண்ணாகவும் எலும்புகளாகவும் நாங்கள் ஆகிவிட்டாலும், மெய்யாகவே (நாங்கள் மீண்டும் உயிர்ப்பித்து) எழுப்பப்படுபவர்களா? (என்றும் கேட்கின்றனர்.)"
    },
    {
      "resource_id": 50,
      "text": "\"அவ்வாறே, முந்தைய நம் தந்தையர்களுமா? (எழுப்பப்படுவார்கள்? என்றும் கேட்கின்றனர்.)"
    },
    {
      "resource_id": 50,
      "text": "\"ஆம்! (உங்கள் செயல்களின் காரணமாக) நீங்கள் சிறுமையடைந்தவர்களா(கவும் எழுப்பப்படு)வீர்கள்\" என்று (நபியே!) நீர் கூறும்."
    },
    {
      "resource_id": 50,
      "text": "ஒரே சப்தம் தான்! உடனே அவர்கள் (திடுக்கிட்டு எழுந்து) பார்ப்பார்கள்."
    },
    {
      "resource_id": 50,
      "text": "(அவ்வேளை) \"எங்களுடைய கேடே! இது கூலி கொடுக்கும் நாளாயிற்றே\" என்று அவர்கள் கூறுவர்."
    },
    {
      "resource_id": 50,
      "text": "\"நீங்கள் பொய்ப்பிக்க முற்பட்டுக் கொண்டிருந்தீர்களே அந்தத் தீர்ப்பு நாள் இதுதான்!\" (என்று அவர்களுக்குக் கூறப்படும்.)"
    },
    {
      "resource_id": 50,
      "text": "\"அநியாயம் செய்தார்களே அவர்களையும் அவர்களுடைய துணைகளையும், அவர்கள் வணங்கிக் கொண்டிருந்தவற்றையும் ஒன்று சேருங்கள்."
    },
    {
      "resource_id": 50,
      "text": "\"அல்லாஹ்வையன்றி (அவர்கள் வழிபட்டவை அவை) பின்னர் அவர்களை, நரகத்தின் பாதைக்கு கொண்டு செல்லுங்கள்."
    },
    {
      "resource_id": 50,
      "text": "\"இன்னும், அவர்களை (அங்கே) நிறுத்தி வையுங்கள்; அவர்கள் நிச்சயமாகக் (கேள்வி கணக்குக்) கேட்கப்பட வேண்டியவர்கள்\" (என்று மலக்குகளுக்குக் கூறப்படும்)"
    },
    {
      "resource_id": 50,
      "text": "\"உங்களுக்கு என்ன நேர்ந்தது? நீங்கள் ஏன் ஒருவருக்கொருவர் (உலகில் செய்தது போன்று) உதவி செய்து கொள்ளவில்லை?\" (என்று கேட்கப்படும்)."
    },
    {
      "resource_id": 50,
      "text": "ஆனால் அவர்கள் அந்நாளில் (எதுவும் செய்ய இயலாது தலை குனிந்து) கீழ்படிந்தவர்களாக இருப்பார்கள்."
    },
    {
      "resource_id": 50,
      "text": "அவர்களில் சிலர் சிலரை முன்னோக்கி, ஒருவரை ஒருவர் கேள்வி கேட்டு(த் தர்க்கித்துக்) கொண்டும் இருப்பார்கள்."
    },
    {
      "resource_id": 50,
      "text": "(தம் தலைவர்களை நோக்கி) \"நிச்சயமாக நீங்கள் வலப்புறத்திலிருந்து (சக்தியுடன்) எங்களிடம் வருகிறவர்களாக இருந்தீர்கள்\" என்று கூறுவார்கள்."
    },
    {
      "resource_id": 50,
      "text": "(\"அப்படியல்ல!) நீங்கள் தாம் முஃமின்களாக - நம்பிக்கை கொண்டோராய் - இருக்கவில்லை!\" என்று அ(த்தலை)வர்கள் கூறுவர்."
    },
    {
      "resource_id": 50,
      "text": "\"அன்றியும் உங்கள் மீது எங்களுக்கு எவ்வித அதிகாரமும் இருக்கவில்லை எனினும் நீங்கள் தாம் வரம்பு கடந்து பாவம் செய்யும் கூட்டத்தாராக இருந்தீர்கள்.\""
    },
    {
      "resource_id": 50,
      "text": "\"ஆகையால், எங்கள் இறைவனுடைய வாக்கு எங்கள் மீது உண்மையாகி விட்டது நிச்சயமாக நாம் (யாவரும் வேதனையைச்) சுவைப்பவர்கள் தாம்!"
    },
    {
      "resource_id": 50,
      "text": "\"(ஆம்) நாங்கள் உங்களை வழிகெடுத்தோம்; நிச்சயமாக நாங்களே வழிகெட்டுத்தான் இருந்தோம்.\""
    },
    {
      "resource_id": 50,
      "text": "ஆகவே, அந்நாளில் நிச்சயமாக அவர்கள் வேதனையில் கூட்டானவர்களாகவே இருப்பார்கள்."
    },
    {
      "resource_id": 50,
      "text": "குற்றவாளிகளை இவ்வாறு தான் நாம் நிச்சயமாக நடத்துவோம்."
    },
    {
      "resource_id": 50,
      "text": "\"அல்லாஹ்வைத்தவிர நாயன் இல்லை\" என்று அவர்களுக்குக் கூறப்பட்டால், மெய்யாகவே அவர்கள் பெருமையடித்தவர்களாக இருந்தனர்."
    },
    {
      "resource_id": 50,
      "text": "\"ஒரு பைத்தியக்காரப் புலவருக்காக நாங்கள் மெய்யாக எங்கள் தெய்வங்களைக் கைவிட்டு விடுகிறவர்களா?\" என்றும் அவர்கள் கூறுகிறார்கள்."
    },
    {
      "resource_id": 50,
      "text": "அப்படியல்ல! அவர் சத்தியத்தையே கொண்டு வந்திருக்கிறார்; அன்றியும் (தமக்கு முன்னர் வந்த) தூதர்களையும் உண்மைப்படுத்துகிறார்."
    },
    {
      "resource_id": 50,
      "text": "(இதை நிராகரிப்போராயின்) நிச்சயமாக நீங்கள் நோவினை தரும் வேதனையை அனுபவிப்பவர்கள் தாம்."
    },
    {
      "resource_id": 50,
      "text": "ஆனால், நீங்கள் செய்து கொண்டிருந்தவற்றுக்கன்றி (வேறு) எதற்கும் நீங்கள் கூலி கொடுக்கப்படமாட்டீர்கள்."
    },
    {
      "resource_id": 50,
      "text": "அல்லாஹ்வுடைய அந்தரங்க சுத்தியான அடியார்களோ (எனின்)-"
    },
    {
      "resource_id": 50,
      "text": "அவர்களுக்கு அறியப்பட்டுள்ள உணவு அவர்களுக்கு இருக்கிறது."
    },
    {
      "resource_id": 50,
      "text": "கனி வகைகள் (அளிக்கப்படும்), இன்னும் அவர்கள் கண்ணியப்படுத்தப்படுவார்கள்;"
    },
    { "resource_id": 50, "text": "இன்பம் அளிக்கும் சுவர்க்கங்களில் -" },
    {
      "resource_id": 50,
      "text": "ஒருவரையொருவர் முன்னோக்கியவாறு கட்டில்கள் மீது (அமர்ந்திருப்பார்கள்)."
    },
    {
      "resource_id": 50,
      "text": "தெளிவான பானம் நிறைந்த குவளைகள் அவர்களசை; சுற்றி கொண்டுவரும்."
    },
    {
      "resource_id": 50,
      "text": "(அது) மிக்க வெண்மையானது அருந்துவோருக்கு மதுரமானது."
    },
    {
      "resource_id": 50,
      "text": "அதில் கெடுதியும் இராது அதனால் அவர்கள் புத்தி தடுமாறுபவர்களும் அல்லர்."
    },
    {
      "resource_id": 50,
      "text": "இன்னும், அவர்களிடத்தில் அடக்கமான பார்வையும், நெடிய கண்களும் கொண்ட (அமர கன்னியரும்) இருப்பார்கள்."
    },
    {
      "resource_id": 50,
      "text": "(தூய்மையில் அவர்கள் சிப்பிகளில்) மறைக்கப்பட்ட முத்துக்களைப் போல் இருப்பார்கள்."
    },
    {
      "resource_id": 50,
      "text": "(அப்பொழுது) அவர்களில் ஒரு சிலர் சிலரை முன்னோக்கியவாறு பேசிக் கொண்டிருப்பார்கள்."
    },
    {
      "resource_id": 50,
      "text": "அவர்களில் ஒருவர்; எனக்கு (இம்மையில்) உற்ற நண்பன் ஒருவன் இருந்தான் எனக் கூறுவார்."
    },
    {
      "resource_id": 50,
      "text": "(மரணத்திற்குப் பின் உயிர்ப்பிக்கப் படுவோம் என்பதை) உண்மையென ஏற்பவர்களில் நிச்சயமாக நீயும் ஒருவனா எனக் கேட்டான்."
    },
    {
      "resource_id": 50,
      "text": "\"நாம் இறந்து மண்ணாகவும், எலும்புகளாகவுமாகி விட்டபின், (மீண்டும் நாம் உயிர்ப்பிக்கப்பட்டு) கூலி வழங்கப்பெறுவோமா?\" என்றும் கேட்டான்."
    },
    {
      "resource_id": 50,
      "text": "(அவ்வாறு கூறியவனை) \"நீங்கள் பார்க்(க விரும்பு)கிறீர்களா?\" என்றும் கூறுவார்."
    },
    {
      "resource_id": 50,
      "text": "அவர் (கீழே) நோக்கினார்; அவனை நரகத்தின் நடுவில் பார்த்தார்."
    },
    {
      "resource_id": 50,
      "text": "(அவனிடம்) \"அல்லாஹ்வின் மீது சத்தியமாக! நீ என்னை அழித்துவிட முற்பட்டாயே!"
    },
    {
      "resource_id": 50,
      "text": "\"என் இறைவனுடைய அருள் இல்லாதிருந்தால், நானும் (நரகத்திற்குக்) கொண்டு வரப்பட்டவர்களில் ஒருவனாகியிருப்பேன்."
    },
    {
      "resource_id": 50,
      "text": "\"(மற்றொருமுறையும்) நாம் இறந்து விடுவோமா?"
    },
    {
      "resource_id": 50,
      "text": "\"(இல்லை) நமக்கு முந்திய மரணத்தைத் தவிர வேறில்லை அன்றியும், நாம் வேதனை செய்யப்படுபவர்களும் அல்லர்\" என்று கூறுவார்."
    },
    { "resource_id": 50, "text": "நிச்சயமாக இதுதான் மகத்தான வெற்றியாகும்." },
    {
      "resource_id": 50,
      "text": "எனவே பாடுபடுபவர்கள் இது போன்றதற்காகவே பாடுபடவேண்டும்."
    },
    {
      "resource_id": 50,
      "text": "அது சிறப்பான விருந்தா? அல்லது (நரகத்திலிருக்கும் கள்ளி) 'ஜக்கூம்' என்ற மரமா?"
    },
    {
      "resource_id": 50,
      "text": "நிச்சயமாக நாம் அதை அநியாயக்காரர்களுக்கு ஒரு சோதனையாகவே செய்திருக்கிறோம்."
    },
    {
      "resource_id": 50,
      "text": "மெய்யாகவே அது நரகத்தின் அடித்தளத்திலிருந்து வளரும் மரமாகும்."
    },
    {
      "resource_id": 50,
      "text": "அதன் பாளைகள் ஷைத்தான்களின் தலைகளைப் போலிருக்கும்."
    },
    {
      "resource_id": 50,
      "text": "நிச்சயமாக, அவர்கள் அதிலிருந்தே புசிப்பார்கள்; அதைக்கொண்டு தங்களுடைய வயிறுகளை நிரப்பிக் கொள்வார்கள்."
    },
    {
      "resource_id": 50,
      "text": "பின்னர், நிச்சயமாக அவர்களுக்குக் குடிக்க, கொதிக்கும் நீர் கொடுக்கப்படும்."
    },
    {
      "resource_id": 50,
      "text": "அதன் பின்னர் அவர்கள் மீளும் தலம் நிச்சயமாக நரகம்தான்."
    },
    {
      "resource_id": 50,
      "text": "நிச்சயமாக அவர்கள் தம் மூதாதையர்களை வழி கேட்டிலேயே கண்டார்கள்."
    },
    {
      "resource_id": 50,
      "text": "ஆகையால், அவர்களுடைய அடிச்சுவடுகள்மீதே இவர்களும் விரைந்தார்கள்."
    },
    {
      "resource_id": 50,
      "text": "இன்னும், இவர்களுக்கு முன்னரும் அப்பண்டைய மக்களில் பெரும்பாலோர் வழி கெட்டிருந்தனர்."
    },
    {
      "resource_id": 50,
      "text": "மேலும், நிச்சயமாக நாம் அவர்களிடையே அச்சமூட்டி எச்சரிப்பவர்களை அனுப்பினோம்."
    },
    {
      "resource_id": 50,
      "text": "பிறகு, அவ்வாறு அச்சமூட்டி எச்சரிக்கப்பட்டவர்களின் முடிவு என்னவாயிற்றென்று (நபியே!) நீர் பாரும்."
    },
    {
      "resource_id": 50,
      "text": "அல்லாஹ்வுடைய அந்தரங்க சுத்தியான அடியார்களைத் தவிர."
    },
    {
      "resource_id": 50,
      "text": "அன்றியும் நூஹ் நம்மைப் பிரார்த்தித்தார்; பிரார்த்தனைக்கு பதிலளிப்பதில் நாமே சிறந்தோர் ஆவோம்."
    },
    {
      "resource_id": 50,
      "text": "ஆகவே, நாம் அவரையும் அவருடைய குடும்பத்தாரையும் மிகப்பெருங் கஷ்டத்திலிருந்து பாதுகாத்தோம்."
    },
    {
      "resource_id": 50,
      "text": "மேலும், அவர்களுடைய சந்ததியரை (பிரளயத்திலிருந்து காப்பாற்றி பிற்காலம்) நிலைத்திருக்கும்படி செய்தோம்."
    },
    {
      "resource_id": 50,
      "text": "மேலும், அவருக்காகப் பிற்காலத்தவர்க்கு (ஒரு ஞாபகார்த்தத்தை) விட்டு வைத்தோம்."
    },
    {
      "resource_id": 50,
      "text": "\"ஸலாமுன் அலாநூஹ்\" - அகிலங்கள் எங்கும் நூஹ் மீது ஸலாம் உண்டாவதாக."
    },
    {
      "resource_id": 50,
      "text": "இவ்வாறே, நன்மை செய்வோருக்கு நிச்யமாக நாம் கூலி கொடுக்கிறோம்."
    },
    {
      "resource_id": 50,
      "text": "நிச்சயமாக அவர் (நூஹ்) முஃமின்களான நம் நல்லடியார்களில் நின்றுமுள்ளவர்."
    },
    {
      "resource_id": 50,
      "text": "பிறகு நாம் மற்றவர்களை (வெள்ளத்தில்) மூழ்கடித்தோம்."
    },
    {
      "resource_id": 50,
      "text": "நிச்சயமாக, இப்ராஹீமும் அவருடைய வழியைப் பின்பற்றியவர்களில் ஒருவர்தாம்."
    },
    {
      "resource_id": 50,
      "text": "அவர் தூய நெஞ்சத்துடன் தம்முடைய இறைவனிடம் வந்தபோது (நபியே! நீர் நினைவு கூர்வீராக)."
    },
    {
      "resource_id": 50,
      "text": "அவர் தம் தந்தையையும், தம் சமூகத்தாரையும் நோக்கி \"நீங்கள் எதனை வணங்குகிறீர்கள்? எனக் கேட்ட போது,"
    },
    {
      "resource_id": 50,
      "text": "\"அல்லாஹ்வையன்றி பொய்யான தெய்வங்களையா நீங்கள் விரும்புகிறீர்கள்?\""
    },
    {
      "resource_id": 50,
      "text": "\"அவ்வாறாயின் அகிலங்களுக்கெல்லாம் இறைவன் பற்றி உங்கள் எண்ணம் தான் என்ன?\" (என்று கேட்டார்.)"
    },
    {
      "resource_id": 50,
      "text": "பின்னர் அவர் நட்சத்திரங்களை ஒரு பார்வை பார்த்தார்."
    },
    {
      "resource_id": 50,
      "text": "\"நிச்சயமாக நாம் நோயாளியாக இருக்கிறேன்\" என்றும் கூறினார்."
    },
    {
      "resource_id": 50,
      "text": "எனவே அவரை விட்டும் அ(வருடைய சமூகத்த)வர்கள் திரும்பிச் சென்றனர்."
    },
    {
      "resource_id": 50,
      "text": "அப்பால் அவர்களுடைய தெய்வங்களின் பால் அவர் சென்று \"(உங்களுக்கு முன் படைக்கப்பட்டுள்ள உணவுகளை) நீங்கள் உண்ணமாட்டீர்களா?\" என்று கூறினார்."
    },
    {
      "resource_id": 50,
      "text": "\"உங்களுக்கு என்ன (நேர்ந்தது)? நீங்கள் ஏன் பேசுகிறீர்களில்லை?\" (என்றும் கேட்டார்.)"
    },
    {
      "resource_id": 50,
      "text": "பின் அவர் அவற்றின் பக்கம் திரும்பி தம் வலக்கையால் அவற்றை அடித்து (உடைத்து) விட்டார்."
    },
    {
      "resource_id": 50,
      "text": "(அவற்றை வணங்குபவர்கள்) அவர்பால் விரைந்து வந்தார்கள்."
    },
    {
      "resource_id": 50,
      "text": "அவர் கூறினார்! \"நீங்களே செதுக்கிய இவற்றையா வணங்குகிறீர்கள்?\""
    },
    {
      "resource_id": 50,
      "text": "\"உங்களையும், நீங்கள் செய்த(இ)வற்றையும், அல்லாஹ்வே படைத்திருக்கின்றான்.\""
    },
    {
      "resource_id": 50,
      "text": "அவர்கள் கூறினார்கள்; \"இவருக்காக(ப் பெரியதொரு நெருப்புக்) கிடங்கை அமைத்து எரிநெருப்பில் அவரை எறிந்து விடுங்கள்.\""
    },
    {
      "resource_id": 50,
      "text": "(இவ்வாறாக) அவர்கள் அவருக்குச் சதி செய்ய நாடினார்கள்; ஆனால், நாம் அவர்களையே இழிவுபடுத்தி விட்டோம்."
    },
    {
      "resource_id": 50,
      "text": "மேலும், அவர் கூறினார்; \"நிச்சயமாக நான் என்னுடைய இறைவனிடம் செல்பவன்; திட்டமாக அவன் எனக்கு நேர் வழியைக் காண்பிப்பான்.\""
    },
    {
      "resource_id": 50,
      "text": "\"என்னுடைய இறைவா! நீ எனக்கு ஸாலிஹான ஒரு நன்மகனைத் தந்தருள்வாயாக\" (என்று பிரார்த்தித்தார்)."
    },
    {
      "resource_id": 50,
      "text": "எனவே, நாம் அவருக்கு பொறுமைசாலியான ஒரு மகனைக் கொண்டு நன்மாராயங் கூறினோம்."
    },
    {
      "resource_id": 50,
      "text": "பின் (அம்மகன்) அவருடன் நடமாடக்கூடிய (வயதை அடைந்த) போது அவர் கூறினார்; \"என்னருமை மகனே! நான் உன்னை அறுத்து பலியிடுவதாக நிச்சயமாகக் கனவு கண்டேன். இதைப்பற்றி உம் கருத்து என்ன என்பதைச் சிந்திப்பீராக!\" (மகன்) கூறினான்; \"என்னருமைத் தந்தையே! நீங்கள் ஏவப்பட்டபடியே செய்யுங்கள். அல்லாஹ் நாடினால் - என்னை நீங்கள் பொறுமையாளர்களில் நின்றுமுள்ளவனாகவே காண்பீர்கள்.\""
    },
    {
      "resource_id": 50,
      "text": "ஆகவே, அவ்விருவரும் (இறைவன் கட்டளைக்கு) முற்றிலும் வழிப்பட்டு, (இப்றாஹீம்) மகனைப் பலியிட முகம் குப்புறக்கிடத்திய போது"
    },
    { "resource_id": 50, "text": "நாம் அவரை \"யா இப்றாஹீம்!\" என்றழைத்தோம்." },
    {
      "resource_id": 50,
      "text": "\"திடமாக நீர் (கண்ட) கனவை மெய்ப்படுத்தினீர். நிச்சயமாக நன்மை செய்வோருக்கு நாம் இவ்வாறே கூலி கொடுத்திருக்கிறோம்."
    },
    {
      "resource_id": 50,
      "text": "\"நிச்சயமாக இது தெளிவான ஒரு பெருஞ் சோதனையாகும்.\""
    },
    {
      "resource_id": 50,
      "text": "ஆயினும், நாம் ஒரு மகத்தான் பலியைக் கொண்டு அவருக்குப்ப பகரமாக்கினோம்."
    },
    {
      "resource_id": 50,
      "text": "இன்னும் அவருக்காகப் பிற்காலத்தவருக்கு (ஒரு ஞாபகார்த்தத்தை) விட்டு வைத்தோம்;"
    },
    {
      "resource_id": 50,
      "text": "\"ஸலாமுன் அலா இப்ராஹீம்\" (இப்ராஹீம் மீது ஸலாம் உண்டாவதாக)!"
    },
    {
      "resource_id": 50,
      "text": "இவ்வாறே, நன்மை செய்வோருக்கு, நாம் கூலி கொடுக்கிறோம்."
    },
    {
      "resource_id": 50,
      "text": "நிச்சயமாக அவர் முஃமின்களான நம் (நல்)லடியார்களில் நின்றுமுள்ளவர்."
    },
    {
      "resource_id": 50,
      "text": "ஸாலிஹானவர்களிலுள்ளவரான நபி இஸ்ஹாக்கை அவருக்கு இன்னும் (மகனாகத் தருவதாக) நாம் நன்மாராயம் கூறினோம்."
    },
    {
      "resource_id": 50,
      "text": "இன்னும் நாம் அவர் மீதும் இஸ்ஹாக் மீதும் பாக்கியங்கள் பொழிந்தோம்; மேலும் அவ்விருவருடைய சந்ததியரில் நன்மை செய்பவர்களும் இருக்கின்றார்கள்; அன்றியும் தமக்குத் தாமே பகிரங்கமாக அநியாயம் செய்து கொள்வோரும் இருக்கின்றனர்."
    },
    {
      "resource_id": 50,
      "text": "மேலும், மூஸா, ஹாரூன் ஆகியவர்கள் மீதும் நாம் நிச்சயமாக அருள் புரிந்தோம்."
    },
    {
      "resource_id": 50,
      "text": "அவ்விருவரையும், அவ்விருவருடைய சமூகத்தாரையும் மிகப்பெரும் துன்பத்திருந்து இரட்சித்தோம்."
    },
    {
      "resource_id": 50,
      "text": "மேலும், நாம் அவர்களுக்கு உதவி செய்தோம்; எனவே அவர்கள் தாம் வெற்றி பெற்றோரானார்கள்."
    },
    {
      "resource_id": 50,
      "text": "அவ்விருவருக்கும் நாம் துலக்கமான வேதத்தைக் கொடுத்தோம்."
    },
    {
      "resource_id": 50,
      "text": "இன்னும், நாம் அவ்விருவருக்கும் நேர்வழியைக் காண்பித்தோம்."
    },
    {
      "resource_id": 50,
      "text": "இன்னும் அவ்விருவருக்குமாகப் பிற்காலத்தவருக்கு (ஒரு ஞாபகார்த்தத்தை) விட்டு வைத்தோம்;"
    },
    {
      "resource_id": 50,
      "text": "\"ஸலாமுன் அலா மூஸா வ ஹாரூன்\" மூஸாவுக்கும், ஹாரூனுக்கும் ஸலாம் உண்டாவதாக."
    },
    {
      "resource_id": 50,
      "text": "இவ்வாறே நன்மை செய்வோருக்கு நாம் கூலி கொடுக்கிறொம்."
    },
    {
      "resource_id": 50,
      "text": "நிச்சயமாக அவ்விருவரும் முஃமின்களான நம் (நல்)லடியார்களில் நின்றுமுள்ளவர்கள்."
    },
    {
      "resource_id": 50,
      "text": "மேலும், நிச்சயமாக இல்யாஸும் முர்ஸல்(களில் - தூதராக அனுப்பப்பட்டவர்)களில் ஒருவர் தாம்."
    },
    {
      "resource_id": 50,
      "text": "அவர் தம் சமூகத்தவரிடம்; \"நீங்கள் (இறைவனை) அஞ்ச மாட்டீர்களா?\" என்று (போதித்துச்) சொல்லியதை (நினைவு கூர்வீராக)."
    },
    {
      "resource_id": 50,
      "text": "\"நீங்கள் படைப்பவர்களில் மிகச் சிறப்பானவனை விட்டு விட்டு 'பஃலு' (எனும் சிலையை) வணங்குகிறீர்களா?"
    },
    {
      "resource_id": 50,
      "text": "\"அல்லாஹ்தான் - உங்களுடைய இறைவனும், உங்களுடை முன் சென்ற மூதாதையர்களின் இறைவனும் ஆவான்.\""
    },
    {
      "resource_id": 50,
      "text": "ஆனால் அவர்கள் அவரைப் பொய்ப்பித்தார்கள்; ஆகையால், அவர்கள் (மறுமையில் இறைவன் முன்னே தண்டனைக்காக) நிச்சயமாக கொண்டு வரப்படுவார்கள்."
    },
    {
      "resource_id": 50,
      "text": "அல்லாஹ்வுடைய தூய அடியார்களைத் தவிர. (இவர்களுக்கு நற்கூலியுண்டு.)"
    },
    {
      "resource_id": 50,
      "text": "மேலும், நாம் அவருக்காகப் பிற்காலத்தவருக்கு (ஒரு ஞாபகார்த்தத்தை) விட்டு வைத்தோம்;"
    },
    {
      "resource_id": 50,
      "text": "\"ஸலாமுன் அலா இல்யாஸீன்\" இல்யாஸீன் மீது ஸலாமுண்டாவதாக."
    },
    {
      "resource_id": 50,
      "text": "இவ்வாறே நன்மை செய்வோருக்கு நிச்சயமாக நாம் கூலி கொடுக்கிறோம்."
    },
    {
      "resource_id": 50,
      "text": "நிச்சயமாக அவர் முஃமின்களான நம் (நல்) அடியார்களில் நின்றுமுள்ளவர்."
    },
    {
      "resource_id": 50,
      "text": "மேலும், லூத்தும் நிச்சயமாக முர்ஸல்களில் - அனுப்பப்பட்டவர்களில் நின்றுமுள்ளவர்."
    },
    {
      "resource_id": 50,
      "text": "அவரையும் அவருடைய குடும்பத்தார் யாவரையும் காத்துக் கொண்டோம் -"
    },
    {
      "resource_id": 50,
      "text": "பின்னால் தங்கிவிட்டவர்களிடையே இருந்துவிட்ட (லூத்தின் மனைவியான) கிழவியைத் தவிர்த்து."
    },
    { "resource_id": 50, "text": "பின்னர் நாம் மற்றவர்களை அழித்து விட்டோம்." },
    {
      "resource_id": 50,
      "text": "இன்னும், நீங்கள் காலை வேலைகளில் அவர்களின் (அழிந்து போன ஊர்களின்) மீதே நடந்து செல்கிறீர்கள்."
    },
    {
      "resource_id": 50,
      "text": "இன்னும் இரவிலும் கூட(ச் செல்கிறீர்கள். இதைக்கொண்டு) நீங்கள் நல்லறிவு பெற மாட்டீர்களா?"
    },
    {
      "resource_id": 50,
      "text": "மேலும், யூனுஸும் நிச்சயமாக முர்ஸல்களில் - அனுப்பப்பட்டவர்களில் நின்றுமுள்ளவர்."
    },
    {
      "resource_id": 50,
      "text": "நிரப்பப்பட்ட கப்பலின் பால் அவர் ஒளித்தோடிய போது -"
    },
    {
      "resource_id": 50,
      "text": "அ(க்கப்பலிலுள்ள)வர்கள் சீட்டுக்குலுக்கிப் போட்டுப் பார்த்தனர் - இவர் தாம் குற்றமுள்ளவர் (என்று தீர்மானித்தனர்)."
    },
    {
      "resource_id": 50,
      "text": "ஆகவே, (அவர்களுடைய) பழிப்புக்கிடமான நிலையில் (கடலில்) எறியப்பட வேண்டியவரானார் ஒரு மீன் விழுங்கிற்று."
    },
    {
      "resource_id": 50,
      "text": "ஆனால் அவர் (மீன் வயிற்றினுள்) இறைவனைத் துதிசெய்து - தஸ்பீஹு செய்து - கொண்டிராவிட்டால் -"
    },
    {
      "resource_id": 50,
      "text": "(மறுமையில் அவர்) எழுப்பப்படும் நாள்வரை, அதன் வயிற்றிலேயே தங்கியிருந்திருப்பார்."
    },
    {
      "resource_id": 50,
      "text": "ஆனால், அவர் நோயுற்றிருந்த நிலையில், நாம் அவரை (மீன் வயிற்றிலிருந்து வெளியெற்றி) வெட்ட வெளியில் போட்டோம்."
    },
    {
      "resource_id": 50,
      "text": "அன்றியும் நாம் அவருக்கு மேல் ஒரு சுரைக்கொடியை முளைப்பித்(து நிழலிடுமாறு செய்)தோம்."
    },
    {
      "resource_id": 50,
      "text": "மேலும், நாம் அவரை ஒரு நூறாயிரம் அல்லது அதற்கதிகமானவர்களிடம் அனுப்பி வைத்தோம்."
    },
    {
      "resource_id": 50,
      "text": "ஆகவே அவர்கள் ஈமான் கொண்டார்கள். ஆகையால் அவர்களை ஒரு காலம்வரை சுகிக்; கச்செய்தோம்."
    },
    {
      "resource_id": 50,
      "text": "(நபியே!) அவர்களிடம் கேளும்; உம் இறைவனுக்குப் பெண் மக்களையும் அவர்களுக்கு ஆண்மக்களையுமா (கற்பனை செய்கிறார்கள்) என்று."
    },
    {
      "resource_id": 50,
      "text": "அல்லது நாம் மலக்குகளைப் பெண்களாகவா படைத்தோம்? (அதற்கு) அவர்கள் சாட்சிகளா?"
    },
    {
      "resource_id": 50,
      "text": "\"அறிந்து கொள்க! நிச்சயமாக இவர்கள் தங்கள் கற்பனையில் தான் கூறுகின்றனர்.\""
    },
    {
      "resource_id": 50,
      "text": "\"அல்லாஹ் பிள்ளைகளைப் பெற்றான்\" (என்று கூறுபவர்கள்) நிச்சயமாகப் பொய்யர்களே!"
    },
    {
      "resource_id": 50,
      "text": "(அன்றியும், அல்லாஹ்) அவன் ஆண்மக்களை விட்டுப் பெண்மக்களைத் தேர்ந்தெடுத்துக் கொண்டானா?"
    },
    {
      "resource_id": 50,
      "text": "உங்களுக்கு என்ன (நேர்ந்து விட்டது)? எவ்வாறு நீங்கள் தீர்மானிக்கிறீர்கள்?"
    },
    { "resource_id": 50, "text": "நீங்கள் சிந்தித்துணர மாட்டீர்களா?" },
    {
      "resource_id": 50,
      "text": "அல்லது உங்களிடம் தெளிவான ஆதாரம் எதுவும் இருக்கிறதா?"
    },
    {
      "resource_id": 50,
      "text": "நீங்கள் உண்மையாளர்களாயிருப்பின், உங்கள் வேத (ஆதார)த்தைக் கொண்டு வாருங்கள்."
    },
    {
      "resource_id": 50,
      "text": "அன்றியும் இவர்கள் அல்லாஹ்வுக்கும் ஜின்களுக்குமிடையில் (வம்சாவளி) உறவை (கற்பனையாக) ஏற்படுத்துகின்றனர் ஆனால் ஜின்களும் (மறுமையில் இறைவன் முன்) நிச்சயமாகக் கொண்டுவரப்படுவார்கள் என்பதை அறிந்தேயிருக்கிறார்கள்."
    },
    {
      "resource_id": 50,
      "text": "எனவே, அவர்கள் இவ்வாறு வர்ணிப்பதை விட்டும் அல்லாஹ் மிகவும் பரிசுத்தமானவன்."
    },
    {
      "resource_id": 50,
      "text": "அந்தரங்க சுத்தியான அல்லாஹ்வின் அடியார்களைத் தவிர்த்து."
    },
    {
      "resource_id": 50,
      "text": "ஆகையால், நிச்சயமாக நீங்களும் நீங்கள் வணங்குபவையும்."
    },
    {
      "resource_id": 50,
      "text": "(எவரையும் அல்லாஹ்வுக்கு) எதிராக நீங்கள் வழிகெடுத்து விடமுடியாது."
    },
    { "resource_id": 50, "text": "நரகைச் சென்றடைபவர்களைத் தவிர." },
    {
      "resource_id": 50,
      "text": "(மேலும் மலக்குகள் கூறுகிறார்கள்;) \"குறிப்பிடப்பட்ட ஓர் இடம் இல்லாதவராக திடமாக எங்களில் எவருமில்லை.\""
    },
    {
      "resource_id": 50,
      "text": "\"நிச்சயமாக, நாங்கள் (அல்லாஹ்வின் ஏவலை எதிர்பார்த்து) அணிவகுத்தவர்களாகவே (நிற்கின்றோம்)."
    },
    {
      "resource_id": 50,
      "text": "\"மேலும், நிச்சயமாக நாங்கள் (அல்லாஹ்வைத் துதி செய்து) தஸ்பீஹு செய்பவர்களாக இருக்கிறோம்.\""
    },
    {
      "resource_id": 50,
      "text": "(நபியே! மக்காவாசிகள் முன்னர்) கூறிக்கொண்டிருந்தார்கள்;"
    },
    {
      "resource_id": 50,
      "text": "\"முன்னோர்களிடமிருந்து, (எங்களுக்கு இறை நினைவூட்டும்) ஏதேனும் ஒரு வேதத்தை நாங்கள் பெற்றிருந்தால் -"
    },
    {
      "resource_id": 50,
      "text": "\"அல்லாஹ்வுடைய தூய அடியார்களாக நாங்கள் நிச்சயமாக ஆகியிருப்போம்\" என்று."
    },
    {
      "resource_id": 50,
      "text": "ஆனால் (திருக் குர்ஆன் வந்தபோது) அவர்கள் அதை நிராகரிக்கிறார்கள் - (இதன் பலனை) விரைவிலேயே அவர்கள் அறிந்து கொள்வார்கள்!"
    },
    {
      "resource_id": 50,
      "text": "தூதர்களாகிய நம் அடியார்களிடம், முன்னரே திடமாக நம்வாக்குச் சென்றிருக்கிறது."
    },
    {
      "resource_id": 50,
      "text": "(அதாவது) நிச்சயமாக அவர்கள் உதவி செய்யப்படுவார்கள் -"
    },
    {
      "resource_id": 50,
      "text": "மேலும், நம் படைகளே நிச்சயமாக அவர்களே வெற்றி பெறுவார்கள்."
    },
    {
      "resource_id": 50,
      "text": "(ஆகவே, நபியே!) சிறிது காலம் வரையில் நீர் அவர்களை விட்டும் விலகியிருப்பீராக!"
    },
    {
      "resource_id": 50,
      "text": "(அவர்களின் நிலை என்னவாகிறது என்பதை) நீர் கவனிப்பீராக! (தங்களுக்கு நேரப்போவதை) அவர்களும் கவனிப்பார்கள்."
    },
    {
      "resource_id": 50,
      "text": "நம்(மிடமிருந்து வரும்) வேதனைக்காகவா அவர்கள் அவசரப்படுகிறார்கள்?"
    },
    {
      "resource_id": 50,
      "text": "(அவ்வேதனை) அவர்களுடைய முற்றத்தில் இறங்கும்போது அச்சமூட்டி எச்சரிக்கப்பட்ட அவர்களின் விடியல் மிகக் கெட்டதாக இருக்கும்."
    },
    {
      "resource_id": 50,
      "text": "ஆகவே, சிறிது காலம் வரை நீர் அவர்களை விட்டும் விலகியிருப்பீராக."
    },
    {
      "resource_id": 50,
      "text": "(அவர்களின் நிலை என்னவாகிறது என்பதை) நீர் கவனிப்பீராக! (தங்களுக்கு நேரப் போவதை) அவர்களும் கவனிப்பார்கள்."
    },
    {
      "resource_id": 50,
      "text": "அவர்கள் வர்ணிப்பதை விட்டும், கண்ணியத்தின் இறைவனான உம்முடைய இறைவன் தூயவன்."
    },
    {
      "resource_id": 50,
      "text": "மேலும் முர்ஸல்(களான அவன் தூதர்)கள் மீது ஸலாம் உண்டாவதாக."
    },
    {
      "resource_id": 50,
      "text": "வல்ஹம்து லில்லாஹி ரப்பில் ஆலமீம் (இன்னும் புகழ் அனைத்தும் அகிலங்களின் இறைவனாகிய அல்லாஹ்வுக்கே உரித்தாகும்)."
    }
  ],
  "meta": {
    "translation_name": "Jan Trust Foundation",
    "author_name": "Jan Trust Foundation",
    "filters": { "resource_id": 50, "chapter_number": "37" }
  }
}
