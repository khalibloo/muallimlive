{
  "translations": [
    {
      "resource_id": 798,
      "text": "Ngwalumbila aŵala (Achimalaika) ŵaakwima m’miselamisela (pakuswali)."
    },
    {
      "resource_id": 798,
      "text": "Kwisa soni aŵala (Achimalaika) ŵaakasakalipilaga mwamachili (kugakalipila mawunde gawula pakugajendesya)."
    },
    {
      "resource_id": 798,
      "text": "Kwisa soni aŵala (Achimalaika) ŵaakusoomaga chikumbusyo (chitabu pakwikanacho kwa Achimitume kuumila kwa Allah)."
    },
    { "resource_id": 798, "text": "Chisimu Nnungu jwenu ni Jumpepe." },
    {
      "resource_id": 798,
      "text": "M’mbuje jwa kumawunde ni petaka ni yaili chilikati chakwe, soni M’mbuje jwa kungopoko kosope.<sup foot_note=195426>1</sup>"
    },
    {
      "resource_id": 798,
      "text": "Chisimu Uwwe tulisalalisye liwunde lya duniya ni isalalisyo yandondwa."
    },
    {
      "resource_id": 798,
      "text": "Ni kuligosa ku shetani jwalijose jwakunyosya."
    },
    {
      "resource_id": 798,
      "text": "Kuti akapikanila ya nkutula wa kwinani (wa Achimalaika), ni akasasomedwaga (ni yenje yandondwa) kuumila upande wa mbali ni mbali."
    },
    {
      "resource_id": 798,
      "text": "Kuŵinjidwa mwamachili, soni akwete kupata ŵanganyao ilagasyo yakupoteka nnope ni kwendelechela."
    },
    {
      "resource_id": 798,
      "text": "Ikaŵeje jwasombwele liloŵe mwawiyi, basi ni kunkuya chenje chakuŵala nnope."
    },
    {
      "resource_id": 798,
      "text": "Basi mwawusyani (achimakafilio kuti): “Ana ŵanganyao ni ŵali ŵakusausya nnope kagumbidwe, kapena ayila (ine mpela mawunde, mataka ni matumbi) yatwaigumbile?” Chisimu Uwwe twagumbile jamanjao kuumila mwilongo lyakunyata."
    },
    {
      "resource_id": 798,
      "text": "(Ngwamba), nambo mmwe (Muhammadi ﷺ) nkusimonga (kanila kwao yakwimuka m’malembe), sano ŵanganyao ni akutenda chipongwe (kuntenda mmwe Muhammadi ﷺ ni Qur’an)."
    },
    {
      "resource_id": 798,
      "text": "Soni naga ali akumbusyidwe ŵangakumbuchila."
    },
    {
      "resource_id": 798,
      "text": "Soni naga ali achiweni chisimosimo akasachitenda chipongwe."
    },
    {
      "resource_id": 798,
      "text": "Ni akasatiji: “Nganichiŵatu achi ikaŵeje usaŵi wakuonechela.”"
    },
    {
      "resource_id": 798,
      "text": "“Ana patuchiwapo ni kusyuka uwwejo litaka ni maupa, nambo yakuona kuti uwwe tuchiukulidwa (m’malembe)?”"
    },
    {
      "resource_id": 798,
      "text": "“Mpaka ni achatati ŵetu ŵandanda (nombenao tachiukulidwa)?”"
    },
    {
      "resource_id": 798,
      "text": "Jilani (mmwe Muhammadi ﷺ): “Elo (tinchiukulidwa), soni jenumanja n’di ŵakunyosyeka.”"
    },
    {
      "resource_id": 798,
      "text": "Basi chisimu kwalakwe (kuukulidwako) kuchiŵa ni n’gumilo umpepe (walipenga lyaŵili), basi papopo ŵanganyao tachiŵa ali nkulola."
    },
    {
      "resource_id": 798,
      "text": "Ni tachiti: “Ipotesi yetuwe! Ali ni Lisiku Lyamalipilo.”"
    },
    {
      "resource_id": 798,
      "text": "(Tachisalilidwa yanti): “Ali ni Lisiku Lyachiilanyo alila lyamwaliji jenumanja n’di nkulikanila.”"
    },
    {
      "resource_id": 798,
      "text": "(Achimalaika tachisalilidwa yanti): “Mwasonganganyani aŵala ŵaŵalitesile lupuso, pamo ni achimijao (ŵachijini), kwisa soni (isanamu) ayila yaŵaliji nkuigalagatila.”"
    },
    {
      "resource_id": 798,
      "text": "“Kunneka Allah; basi mwajongolelani kwitala lya ku Moto Waukali.”"
    },
    {
      "resource_id": 798,
      "text": "“Soni mwajimikani, chisimu ŵanganyao ali ŵakuwusyidwa.”"
    },
    {
      "resource_id": 798,
      "text": "“Chipali chichi kukwenu, uli ngankukamusyangana?”"
    },
    {
      "resource_id": 798,
      "text": "(Ngwamba), nambo ŵanganyao lyele lisikulyo tachiŵa ŵakulipeleka (kuchilamusi cha Allah)."
    },
    {
      "resource_id": 798,
      "text": "Ni tachigalauchilana ŵane kwa ŵane achiwusyanaga."
    },
    {
      "resource_id": 798,
      "text": "(Ŵangalikombolela) tachiti (pakwadandaula achinkulungwa ŵao): “Chisimu ŵanganyammwe mwaliji nkutuyichilila chakun’dyo (mukayiche kanti mpela kambone, kwekula kwaliji kutuloŵesya)!”"
    },
    {
      "resource_id": 798,
      "text": "(Achinkulungwa) tachiti: “(Ngwamba), nambo jenumanja nganim’ba ŵakulupilila.”"
    },
    {
      "resource_id": 798,
      "text": "“Soni uwwe nganitukola machili galigose pa jenumanja (gakunkanganichisya ukafili), nambo kuti jenumanja mwaliji ŵandu ŵakusumba mpika (pa ukafili mpela uwwewe).”"
    },
    {
      "resource_id": 798,
      "text": "“Basi liloŵe lya Ambuje ŵetu (Allah lyakupedwa ilagasyo) lisimichiche petuwe, chisimu uwwe chitupasye (ilagasyoyo).”"
    },
    {
      "resource_id": 798,
      "text": "“Basi twansochelesye (ligongo lyanti nombe) uwwe chisimu chene twaliji ŵasochelele.”"
    },
    {
      "resource_id": 798,
      "text": "Basi chisimu ŵanganyao lyele lisikulyo tachiŵa yalumo mu ilagasyo."
    },
    {
      "resource_id": 798,
      "text": "Chisimu Uwwe mwele ni mutukwatendelaga ŵakuleŵa."
    },
    {
      "resource_id": 798,
      "text": "Chisimu ŵanganyao ndema jakuŵechetedwa kukwao yanti: Pangali nnungu jwine (jwakuŵajilwa kun’galagatila) ikaŵeje Allah; ŵaliji nkulikwesya."
    },
    {
      "resource_id": 798,
      "text": "Ni kuŵechetaga yanti: “Ana chisimu uwwe tuleche milungu jetu ligongo lya nkwimba ilaanga, jwamasoka?”"
    },
    {
      "resource_id": 798,
      "text": "(Ngwamba), nambo juyiche ni yakuona, soni jwajitichisye Achimitenga (ŵaŵalongolele)."
    },
    {
      "resource_id": 798,
      "text": "Chisimu ŵanganyammwe (achimakafili ŵa pa Maaka), timpasye ilagasyo yakupoteka nnope."
    },
    {
      "resource_id": 798,
      "text": "Soni ngallipidwa ikaŵeje yamwaliji nkupanganya."
    },
    {
      "resource_id": 798,
      "text": "Ikaŵeje achikapolo ŵa Allah ŵakuswejesyedwa."
    },
    {
      "resource_id": 798,
      "text": "Ŵanganyao akwete kupata lisiki lyakumanyika."
    },
    {
      "resource_id": 798,
      "text": "Isogosi (yantundu uliose), soni ŵanyao takachimbichisyidwe."
    },
    { "resource_id": 798, "text": "Ku Matimbe Gachindimba (ku Mbepo)." },
    {
      "resource_id": 798,
      "text": "Ali (atemi) pa itengu yauchimbichimbi mwakulolegana."
    },
    {
      "resource_id": 798,
      "text": "Tiikaŵeje ili nkwasyungula ipanda ya ukana ŵakulenjela."
    },
    { "resource_id": 798, "text": "Weswela wakulyolyopela kwa akumwa." },
    {
      "resource_id": 798,
      "text": "Mwangali mwele (mu ukanamo) yakupotekasya (ntwe namuno m’matumbo), nambo soni ŵanganyao ngasakolelwa nao."
    },
    {
      "resource_id": 798,
      "text": "Soni kukwao tikukaŵe kwana (achiŵammakwao) ŵakulola pejipi (ŵakwalola achalume ŵaope ŵangatenda meso mwamwamwa kwa achalume ŵane), achakulungwa meso mwakusalalila."
    },
    {
      "resource_id": 798,
      "text": "Gamba kuŵa (kaswejele kao) ŵanganyao nti chisawu mandanda gagasunjidwe (m’mapapiko)."
    },
    {
      "resource_id": 798,
      "text": "Basi tachigalauchilana ŵane kwa ŵane achiwusyanaga."
    },
    {
      "resource_id": 798,
      "text": "Nkuŵecheta jumpepe mwa ŵanganyao tachiti: “Chisimu une nakwete n’jangu (kuduniya).”"
    },
    {
      "resource_id": 798,
      "text": "“Juŵaliji nkuti: ‘Ana mmwe chisimu chene n’di mwa akwitichisya?’"
    },
    {
      "resource_id": 798,
      "text": "‘(Yanti) patuchiwapo ni kusyuka litaka ni maupa, nambo yakuona uwwe tuchilipidwa (pa itendo yetu)?”"
    },
    {
      "resource_id": 798,
      "text": "(Nkuŵecheta jula) tachiti: “Ana jenumanja chin’dingule (none ku Moto kuti mum’bone yajukuti pakulagasika?”  Ŵanganyao tachiti: “Iyayi.”)"
    },
    {
      "resource_id": 798,
      "text": "Basi jwalakwe ni juchilingula, basi ni tachim’bona (n’jakwejula) juli nkatikati mwa Moto Waukali."
    },
    {
      "resource_id": 798,
      "text": "Juchiti: “Ngunnumbila Allah! Mmwetu mwasigele panandi kuti munyonanje (ngampikanile).”"
    },
    {
      "resource_id": 798,
      "text": "“Soni ungaŵaga ukoto wa Ambuje ŵangu (Allah), ningaliji mwa akwika nao (ku Moto).”"
    },
    {
      "resource_id": 798,
      "text": "(Ŵandu ŵa ku Mbepo tachiti): “Ana uwweji nikuti ngatuwa (soni)?”"
    },
    {
      "resource_id": 798,
      "text": "“Ikaŵeje chiwa chetu chandandapechila, soni uwwe ngatulagasyidwa?”"
    },
    {
      "resource_id": 798,
      "text": "Chisimu kwalakweku ni kupunda kwekulungwa nnope."
    },
    {
      "resource_id": 798,
      "text": "Pa (kusaka kupata) yanti mpela ayi, basi apanganye masengo (gambone) akupanganya."
    },
    {
      "resource_id": 798,
      "text": "Ana yalakweyi ni mbiko jambone, kapena chitela cha Zakkum?"
    },
    {
      "resource_id": 798,
      "text": "Chisimu Uwwe tuchitesile chele (chitelacho) kuŵa mayeso ku ŵalupuso (pakuŵecheta ŵanganyao kuti: “Mpaka ikomboleche uli chitela kumela m’moto)?”"
    },
    {
      "resource_id": 798,
      "text": "Chisimu chalakwecho ni chitela chachikopoka kuumila pasi pasyesyene pa Moto Waukali."
    },
    {
      "resource_id": 798,
      "text": "Soso sya isogosi yakwe (siŵele syakunyalaya nnope) mpela mitwe ja mashetani."
    },
    {
      "resource_id": 798,
      "text": "Basi chisimu ŵanganyao takalyeje chele (chitelacho), ni chalakwecho takagumbasyeje ndumbo syao."
    },
    {
      "resource_id": 798,
      "text": "Kaneko chisimu akwete kupata ŵanganyao kupwatika pa chele (chitelacho) chakuwanganyichisya gagali mesi gamasemule nnope."
    },
    {
      "resource_id": 798,
      "text": "Kaneko chisimu kwakuwujila kwao ni ku Moto Waukali."
    },
    {
      "resource_id": 798,
      "text": "Chisimu ŵanganyao ŵasimene achatati ŵao ali ŵapotele."
    },
    {
      "resource_id": 798,
      "text": "Sano ŵanganyao mu sajo syao akutugala (pakwakuya mwachitemachitema mwangali kusosa kaje umboni)."
    },
    {
      "resource_id": 798,
      "text": "Soni chisimu ŵapotele paujo pao ŵajinji (mu ŵandu) ŵandanda."
    },
    {
      "resource_id": 798,
      "text": "Soni chisimu twatumisye mwa ŵanganyao akutetela."
    },
    {
      "resource_id": 798,
      "text": "Basi nnole mujaŵelele mbesi ja akuteteledwa."
    },
    {
      "resource_id": 798,
      "text": "Ikaŵeje achikapolo ŵa Allah ŵakuswejesyedwa."
    },
    {
      "resource_id": 798,
      "text": "Soni chisimu Nuhu jwatuŵilasile (kuti tun’jokole), basi ni Akwanga Ŵambone nnope (twaliji Uwwe)."
    },
    {
      "resource_id": 798,
      "text": "Ni twan’jokwele jwalakwe ni ŵapeŵasa ŵakwe ku taabu jekulungwa."
    },
    {
      "resource_id": 798,
      "text": "Ni twatesile ŵanache ŵakwe kuŵa sigasiga (ŵaŵasigele ali nkuŵelekana paduniya)."
    },
    {
      "resource_id": 798,
      "text": "Ni twannechele (mbili syambone) kwa (ŵandu wosope) ŵakwika munyuma."
    },
    { "resource_id": 798, "text": "Ntendele uŵe kwa Nuhu mu iwumbe yosope." },
    {
      "resource_id": 798,
      "text": "Chisimu Uwwe iyyoyopeyo ni yatukutiji pakwalipila ŵakolosya."
    },
    {
      "resource_id": 798,
      "text": "Chisimu jwalakwe (Nuhu) jwaliji mwa achikapolo Ŵetu ŵakulupilila."
    },
    {
      "resource_id": 798,
      "text": "Kaneko ni twamisyisye ŵane (wosope mwa ŵangakulupilila)."
    },
    {
      "resource_id": 798,
      "text": "Soni chisimu mwa aŵala ŵaŵakuyiye litala lyakwe (lya Nuhu lya Tauhidi) jwaliji Ibrahima."
    },
    {
      "resource_id": 798,
      "text": "Ndema ja ŵaichilile Ambujegwe (Allah) ni ntima wambonembonepe."
    },
    {
      "resource_id": 798,
      "text": "Ndema ja jwatite kwa babagwe ni ŵandu ŵakwe: “Ana nkugalagatila chichi?”"
    },
    {
      "resource_id": 798,
      "text": "“Ana mwaunaminamipe milungu jangaŵaga Allah ni jankujisaka?”"
    },
    {
      "resource_id": 798,
      "text": "“Ana nganisyo syenu sili uli pa ya M’mbuje jwa iwumbe yosope?”"
    },
    {
      "resource_id": 798,
      "text": "Kaneka ni jwalolite kulola (kwakuchetelela) ku ndondwa."
    },
    { "resource_id": 798, "text": "Ni jwatite: “Chisimu une jwakulwala.”" },
    {
      "resource_id": 798,
      "text": "Basi ŵanganyao ŵantundumalile jwalakwe mwakunnochesya migongo."
    },
    {
      "resource_id": 798,
      "text": "Basi jwalakwe ni jwapite mwagwala ku milungu jao, ni jwatite: “Uli ngankulya (yakulya yam’bichileyi)?”"
    },
    {
      "resource_id": 798,
      "text": "“Chipali chichi kukwenu, uli ngankuŵecheta?”"
    },
    {
      "resource_id": 798,
      "text": "Kaneka ni jwajigalauchile pakujiputa ni nkono wakwe wan’dyo (kwamachili gakwe gosope)."
    },
    {
      "resource_id": 798,
      "text": "Basi (paŵapikene achinsyene isanamuyo) ŵam’bichilile ali nkutugala."
    },
    {
      "resource_id": 798,
      "text": "(Jwalakwe) jwatite: “Ana nkuigalagatila yankuisepa (mwachimisyene)?”"
    },
    {
      "resource_id": 798,
      "text": "“Kutendaga Allah ni juŵan’gumbile jemanjammwe ni yankupanganya!”"
    },
    {
      "resource_id": 798,
      "text": "Ŵanganyao ŵatite: “Muntaŵilani chakutaŵa (chiwukuta) ni mumponye m’moto waukali.”"
    },
    {
      "resource_id": 798,
      "text": "Basi ŵasachile kuntendela jwalakwe malindi, ni twatesile kuŵa ŵapasi kusyene."
    },
    {
      "resource_id": 798,
      "text": "(Ibrahima) ni jwatite: “Chisimu une ngwaula kwa Ambuje ŵangu (Allah), takanjongole.”"
    },
    {
      "resource_id": 798,
      "text": "“Ambuje ŵangu! Mumbani (mwanache jwa) mu ŵandu ŵambone.”"
    },
    {
      "resource_id": 798,
      "text": "Basi ni twansengwasyisye ni abali ja (kola) mwanache jwakulitimalika (jwali Ismaila)."
    },
    {
      "resource_id": 798,
      "text": "Basi ndema jajwayiche (mwanachejo) pa nsingu wakwenda najo imo, (Ibrahima) jwatite: “E mwanangu! Chisimu une naiweni kulugono yanti une ngunsikita mmwe (kuŵa mbepesi jakupeleka kwa Allah), basi nnole (nganisyo syenu), nkuiona uli?” (Mwanache) jwatite: “E baba ŵangu! Tendani yannamulidwe, timusimane une nasakaga Allah ndili mwa akupilila.”"
    },
    {
      "resource_id": 798,
      "text": "Basi ndema jaŵalipeleche ŵanaŵaŵili (ku chilamusi cha Allah), (Ibrahima) ni ŵan’goneche chamakuku (Ismaila kuti ansikite)."
    },
    {
      "resource_id": 798,
      "text": "Uwwe ni twam’bilasile kuti: “E mmwe Ibrahima!”"
    },
    {
      "resource_id": 798,
      "text": "“Chisimu pamasile pankwanilisye sagamisi.” Chisimu Uwwe iyyoyopeyo ni yatukasatiji pakwalipila ŵakolosya."
    },
    { "resource_id": 798, "text": "Chisimu galakwega ni mayeso gakuonechela." },
    {
      "resource_id": 798,
      "text": "Ni twam’bombwele (nkusikitidwajo) ni chakusikitidwa chekulungwa (ngondolo)."
    },
    {
      "resource_id": 798,
      "text": "Ni twannechele (mbili syambone) kwa (ŵandu wosope) ŵakwika munyuma."
    },
    { "resource_id": 798, "text": "Ntendele uŵe kwa Ibrahima." },
    {
      "resource_id": 798,
      "text": "Iyyoyopeyo ni yatukutiji pakwalipila ŵakolosya."
    },
    {
      "resource_id": 798,
      "text": "Chisimu jwalakwe jwaliji mwa achikapolo Ŵetu ŵakulupilila."
    },
    {
      "resource_id": 798,
      "text": "Ni twansengwasyisye ni abali ja (kum’beleka) Isihaka, Ntume jwa mu ŵandu ŵambone."
    },
    {
      "resource_id": 798,
      "text": "Ni twampele upile jwalakwe ni Isihaka jwakwe. Sano mu ŵanache ŵao mwana nkukolosya (itendo yakwe) ni nkulitenda lupuso nsyene mwakuonechela."
    },
    {
      "resource_id": 798,
      "text": "Soni chisimu chene twampele ukoto Musa ni Haruna."
    },
    {
      "resource_id": 798,
      "text": "Ni twajokwele ŵanaŵaŵilio ni ŵandu ŵao ku taabu jekulungwa."
    },
    {
      "resource_id": 798,
      "text": "Ni twakamuchisye, basi ni ŵaliji ŵanganyao ŵakupunda."
    },
    {
      "resource_id": 798,
      "text": "Ni twapele ŵanaŵaŵilio chitabu chakusalichisya."
    },
    { "resource_id": 798, "text": "Ni twajongolele kwitala lyagoloka." },
    {
      "resource_id": 798,
      "text": "Ni twalechele (mbili syambone) kwa (ŵandu wosope) ŵakwika munyuma."
    },
    { "resource_id": 798, "text": "Ntendele uŵe kwa Musa ni Haruna." },
    {
      "resource_id": 798,
      "text": "Chisimu Uwwe iyyoyopeyo ni yatukutiji pakwalipila ŵakolosya."
    },
    {
      "resource_id": 798,
      "text": "Chisimu ŵanaŵaŵilio ŵaliji mwa achikapolo Ŵetu ŵakulupilila."
    },
    {
      "resource_id": 798,
      "text": "Soni chisimu Iliyasa jwaliji mwa Achimitenga."
    },
    {
      "resource_id": 798,
      "text": "(Kumbuchilani) ndema jajwatite ku ŵandu ŵakwe: “Ana ngankogopa?”"
    },
    {
      "resource_id": 798,
      "text": "“Ana nkum’bomba Ba’la ni kunneka jwali Jwambone nnope mwa akugumba,”"
    },
    {
      "resource_id": 798,
      "text": "“Allah, M’mbuje gwenu nambo soni M’mbuje jwa achatati ŵenu ŵandanda?”"
    },
    {
      "resource_id": 798,
      "text": "Basi ŵankaaniile, basi chisimu ŵanganyao tachiika nao (ku ilagasyo)."
    },
    {
      "resource_id": 798,
      "text": "Ikaŵeje achikapolo ŵa Allah ŵakuswejesyedwa."
    },
    {
      "resource_id": 798,
      "text": "Ni twannechele (mbili syambone) kwa (ŵandu wosope) ŵakwika munyuma."
    },
    { "resource_id": 798, "text": "Ntendele uŵe kwa Ilyaasiin." },
    {
      "resource_id": 798,
      "text": "Chisimu Uwwe iyyoyopeyo ni yatukutiji pakwalipila ŵakolosya."
    },
    {
      "resource_id": 798,
      "text": "Chisimu jwalakwe jwaliji mwa achikapolo Ŵetu ŵakulupilila."
    },
    {
      "resource_id": 798,
      "text": "Soni chisimu Lutwi jwaliji mwa Achimitenga."
    },
    {
      "resource_id": 798,
      "text": "(Kumbuchilani) ndema jatwan’jokwele jwalakwe ni liŵasa lyakwe lyosopelyene."
    },
    {
      "resource_id": 798,
      "text": "Ikaŵeje kangalamba kachikongwe (ŵankwao Lutwi ŵaŵaliji) mwa akusigalila munyuma."
    },
    { "resource_id": 798, "text": "Kaneko ni twajonasile ŵaneo." },
    {
      "resource_id": 798,
      "text": "Soni chisimu ŵanganyammwe nkwapitaga ŵanganyao (misi jao) kundaŵi."
    },
    { "resource_id": 798, "text": "Ni chilo chakwe, ana ŵangali lunda?" },
    {
      "resource_id": 798,
      "text": "Soni chisimu Yunusu jwaliji mwa Achimitenga."
    },
    {
      "resource_id": 798,
      "text": "(Kumbuchilani) ndema ja jwatilile m’chombo chepachile."
    },
    {
      "resource_id": 798,
      "text": "Basi ni ŵatesile ndoto (kuti ŵatijagwile ndotojo aponyedwe m’mesi), basi ni jwaliji (Yunusu) mwa akwagwila (ndoto)."
    },
    {
      "resource_id": 798,
      "text": "Basi ni chammisile chinsomba aku juli jwagambidwa."
    },
    {
      "resource_id": 798,
      "text": "Basi ingaŵa kuti jwalakwe jwaliji mwa akunswejesya (Allah)."
    },
    {
      "resource_id": 798,
      "text": "Chisimu jungatemi m’matumbo mwakwe kwikanila lisiku lyakuwukulidwa (ŵandu m’malembe)."
    },
    {
      "resource_id": 798,
      "text": "Basi twamponyisye munjengwe jambembembe juli jwakulwala."
    },
    {
      "resource_id": 798,
      "text": "Ni twammechesye chitela cha mongumbondu (mbonda syekulungwa syati mpela mongu).<sup foot_note=195427>1</sup>"
    },
    {
      "resource_id": 798,
      "text": "Ni twantumisye ku (ŵandu) masausande gakwana lichila (100,000) nambo soni ŵakupunda pele."
    },
    {
      "resource_id": 798,
      "text": "Ni ŵakulupilile, basi ni twasengwasyisye kwikanila ndema (jao jakuwila)."
    },
    {
      "resource_id": 798,
      "text": "Basi mwawusyani (achimakafili ŵa pa Maaka mmwe Muhammadi ﷺ kuti): “Ana Ambuje ŵenu ni akwete ŵanache ŵachikongwe, sano ŵanganyao ni akwete ŵanache ŵachilume?”"
    },
    {
      "resource_id": 798,
      "text": "“Kapena twagumbile Achimalaika kuŵa achakongwe aku ŵanganyao achitendelaga umboni?”"
    },
    {
      "resource_id": 798,
      "text": "Manyililani yanti, ŵanganyao ni unami ŵao akuŵechetaga yanti:"
    },
    {
      "resource_id": 798,
      "text": "“Allah aŵeleche (ŵanache ŵachikongwe ŵali Achimalaika).” Soni chisimu ŵanganyao ŵaunami kusyene."
    },
    {
      "resource_id": 798,
      "text": "Ana (Allah) jusagwile ŵanache ŵachikongwe kwaleka ŵachilume?"
    },
    {
      "resource_id": 798,
      "text": "Chipali chichi kukwenu, ana nkulamula chinauli?"
    },
    {
      "resource_id": 798,
      "text": "Ana ngankukumbuchila (yanti Allah juŵambalene nayo yakola mwanache)?"
    },
    {
      "resource_id": 798,
      "text": "Kapena jenumanja nkwete umboni wakuonechela (wa yankuŵechetayi)?"
    },
    {
      "resource_id": 798,
      "text": "Basi ikani nacho chitabu chenu nam’baga jenumanja nkuŵecheta yakuona."
    },
    {
      "resource_id": 798,
      "text": "Ni asepelele ŵanganyao ulongo chilikati cha Jwalakwe (Allah) ni majini. Nambo majini ni gamanyiliile kusyene yanti chisimu ŵanganyao (achimakafilio) tachija kuonechela (kwa Allah kuti akajiilanye magambo ga unami wao)."
    },
    {
      "resource_id": 798,
      "text": "Allah aŵambalene nayo kusyene yaakusimba ŵanganyao."
    },
    {
      "resource_id": 798,
      "text": "Ikaŵeje achikapolo ŵa Allah ŵakuswejesyedwa (ŵanganyao ni ŵaakunswejesya Allah ku yaakunnambuchisya achimakafili)."
    },
    {
      "resource_id": 798,
      "text": "Sano chisimu jenumanja (achimakafili) ni yankuigalagatila (isanamu),"
    },
    {
      "resource_id": 798,
      "text": "Nganim’ba jenumanja ŵanti ni kunsochelesyanayo (jwalijose mu ŵakulupilila kuti anneche Allah)."
    },
    {
      "resource_id": 798,
      "text": "Ikaŵeje ajula jwatakajinjile ku Moto Waukali."
    },
    {
      "resource_id": 798,
      "text": "Soni pangali jwalijose mwetuwe (Achimalaika) ikaŵeje jukwete malo gakumanyika (kwinani gakutendela ibada)."
    },
    {
      "resource_id": 798,
      "text": "Soni chisimu uwwe (Achimalaika) tukwimaga m’misela (pakuswali)."
    },
    {
      "resource_id": 798,
      "text": "Soni chisimu uwwe (Achimalaika) tukunswejesyaga (Allah pa kuswali)."
    },
    {
      "resource_id": 798,
      "text": "Soni chisimu ŵanganyaŵa (achimakafili ŵacharabu) ŵatiji:"
    },
    {
      "resource_id": 798,
      "text": "“Ingaŵe twakwete uwwe chikumbusyo muŵakolele ŵandu ŵandanda,”"
    },
    {
      "resource_id": 798,
      "text": "“Chisimu tungaliji achikapolo ŵa Allah ŵakuswejesyedwa.”"
    },
    {
      "resource_id": 798,
      "text": "Basi (pachaichilile chikumbusyo) ŵachikanile, basi tachiyika kumanyilila (yatinjatenda)."
    },
    {
      "resource_id": 798,
      "text": "Soni chisimu chene pamasile pa lyalongolele liloŵe Lyetu kwa achikapolo Ŵetu Achimitenga."
    },
    {
      "resource_id": 798,
      "text": "(Lyanti) chisimu ŵanganyao ni ŵatakamuchisyidwe."
    },
    {
      "resource_id": 798,
      "text": "Nambo soni kuti asilikali Ŵetu chisimu ni ŵataŵe ŵakupunda."
    },
    {
      "resource_id": 798,
      "text": "Basi mwatundumalilani kwa kandaŵi kannono."
    },
    {
      "resource_id": 798,
      "text": "Soni gambagani kwalola; basi sampano taione."
    },
    { "resource_id": 798, "text": "Ana akuijanguya ilagasyo Yetu?" },
    {
      "resource_id": 798,
      "text": "Basi (ilagasyo) patiichituluchila paluŵala pao (tachijonanjidwa), ni kuchiŵa kundaŵi kwakusakala nnope kwa akuteteledwa."
    },
    {
      "resource_id": 798,
      "text": "Soni mwatundumalilani kwa kandaŵi kannono."
    },
    {
      "resource_id": 798,
      "text": "Soni gambagani kwalola; basi sampano taione."
    },
    {
      "resource_id": 798,
      "text": "Aŵambalene kusyene Ambuje ŵenu (Allah), Ambuje ŵamachili gakupunda ku yaakwasimba nayo (achimakafili)."
    },
    { "resource_id": 798, "text": "Soni ntendele uŵe kwa Achimitenga." },
    {
      "resource_id": 798,
      "text": "Soni lumbili losope lwene alapikwe Allah M’mbuje jwa iwumbe yosope."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "37" }
  }
}
