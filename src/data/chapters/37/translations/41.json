{
  "translations": [
    { "resource_id": 41, "text": "Ved dem på rad og rekke," },
    { "resource_id": 41, "text": "de barskt tilrettevisende," },
    { "resource_id": 41, "text": "som leser opp formaningen." },
    { "resource_id": 41, "text": "Sannelig, deres Gud er én," },
    {
      "resource_id": 41,
      "text": "Herren over himlene og jorden, og det som mellom dem er, soloppgangens Herre!"
    },
    {
      "resource_id": 41,
      "text": "Vi har prydet den nederste himmel med stjernenes pryd,"
    },
    { "resource_id": 41, "text": "Og som et vern mot hver opprørsk Satan." },
    {
      "resource_id": 41,
      "text": "De kan ikke avlytte det himmelske råd, for de angripes fra alle kanter for å forjages,"
    },
    { "resource_id": 41, "text": "og de har i vente en varig straff," },
    {
      "resource_id": 41,
      "text": "unntatt en enkelt som snapper opp litt, og så forfølges av en gnistrende flamme."
    },
    {
      "resource_id": 41,
      "text": "Be dem uttale seg: Er menneskene vanskeligere å skape, eller annet Vi har skapt? Vi skapte dem av myk leire!"
    },
    { "resource_id": 41, "text": "Nei, du undrer deg, og de spotter." },
    { "resource_id": 41, "text": "Når de formanes, husker de ikke," },
    { "resource_id": 41, "text": "og når de ser et jærtegn, håner de," },
    { "resource_id": 41, "text": "og sier: «Dette er skjær magi!" },
    {
      "resource_id": 41,
      "text": "Når vi er døde og er blitt jord og knokler,"
    },
    {
      "resource_id": 41,
      "text": "skal vi da gjenoppvekkes, og våre henfarne fedre?»"
    },
    { "resource_id": 41, "text": "Si: «Ja, og i all underdanighet.»" },
    {
      "resource_id": 41,
      "text": "Det lyder bare et stort skrik, og så kan de se."
    },
    {
      "resource_id": 41,
      "text": "Og de sier: «Trøste oss, dette er dommens dag.»"
    },
    {
      "resource_id": 41,
      "text": "Dette er avgjørelsens dag, som dere holdt for løgn."
    },
    {
      "resource_id": 41,
      "text": "«Samle sammen de som handlet ondt, og deres hustruer, og det de tilbad,"
    },
    {
      "resource_id": 41,
      "text": "utenom Gud, og før dem til veien til helvete!"
    },
    {
      "resource_id": 41,
      "text": "Og still dem opp! De skal trekkes til regnskap."
    },
    {
      "resource_id": 41,
      "text": "Hva er i veien med dere, så dere ikke hjelper hverandre?»"
    },
    { "resource_id": 41, "text": "Nei, på denne dag kapitulerer de," },
    { "resource_id": 41, "text": "går hen til hverandre i samtale og sier:" },
    {
      "resource_id": 41,
      "text": "«Dere pleide å komme til oss fra høyre side?»"
    },
    {
      "resource_id": 41,
      "text": "Disse svarer: «Nei, dere var så allikevel ikke troende."
    },
    {
      "resource_id": 41,
      "text": "Vi hadde ingen makt over dere. Nei, dere var opprørske folk."
    },
    {
      "resource_id": 41,
      "text": "Nå er Herrens ord realitet for oss, vi får smake det."
    },
    {
      "resource_id": 41,
      "text": "Vi forførte dere. Vi var selv på villstrå.»"
    },
    { "resource_id": 41, "text": "Denne dag har de alle sin del i straffen." },
    { "resource_id": 41, "text": "Slik gjør Vi med synderne," },
    {
      "resource_id": 41,
      "text": "for når man sa til dem: «Det er ingen gud utenom Gud,» viste de hovmod,"
    },
    {
      "resource_id": 41,
      "text": "og sa: «Skal vi oppgi våre guder for en besatt rimsmed?»"
    },
    {
      "resource_id": 41,
      "text": "Nei, han brakte sannheten, og stadfestet sendebudene."
    },
    {
      "resource_id": 41,
      "text": "Dere skal visselig få smake den smertelige straff,"
    },
    {
      "resource_id": 41,
      "text": "og ikke belønnes for annet enn det dere har gjort."
    },
    { "resource_id": 41, "text": "Unntatt er Guds oppriktige tjenere." },
    {
      "resource_id": 41,
      "text": "Disse har i vente den omsorg som er kunngjort,"
    },
    { "resource_id": 41, "text": "frukt, og de blir gjort ære på" },
    { "resource_id": 41, "text": "i lykksalighetens haver," },
    { "resource_id": 41, "text": "på leier overfor hverandre," },
    {
      "resource_id": 41,
      "text": "og et drikkebeger går rundt blant dem, fylt fra en kilde,"
    },
    { "resource_id": 41, "text": "rent og velsmakende for dem som drikker," },
    {
      "resource_id": 41,
      "text": "hvori ingen beruselse er, og de blir ikke utmattet."
    },
    {
      "resource_id": 41,
      "text": "Hos dem er storøyde jomfruer med blyge blikk,"
    },
    { "resource_id": 41, "text": "de er som velbeskyttede perler." },
    {
      "resource_id": 41,
      "text": "De vender seg mot hverandre idet de samtaler."
    },
    {
      "resource_id": 41,
      "text": "En av dem sier: «Jeg hadde en venn, som sa:"
    },
    { "resource_id": 41, "text": "’Hører du til dem som holder det for sant?" },
    {
      "resource_id": 41,
      "text": "At når vi er døde og er blitt jord og knokler, kommer vi for dommen ?’»"
    },
    { "resource_id": 41, "text": "Og han fortsetter: «Skal vi kikke ned?»" },
    {
      "resource_id": 41,
      "text": "Så kikker han, og ser ham midt i helvete, og sier:"
    },
    {
      "resource_id": 41,
      "text": "«Ved Gud! Du var nær ved å styrte meg i fordervelsen!"
    },
    {
      "resource_id": 41,
      "text": "Hadde det ikke vært for Herrens nåde, ville jeg måttet møte der."
    },
    { "resource_id": 41, "text": "Skal vi bare dø" },
    { "resource_id": 41, "text": "vår første død, og ikke bli straffet?" },
    { "resource_id": 41, "text": "Det er den store seier!" },
    { "resource_id": 41, "text": "For noe slikt må de strevende streve!»" },
    {
      "resource_id": 41,
      "text": "Hva er å foretrekke som gjestfrihet, dette, eller Zaqqumtreet i helvete?"
    },
    {
      "resource_id": 41,
      "text": "Dette har Vi gjort til en prøvelse for de urettferdige."
    },
    {
      "resource_id": 41,
      "text": "Det er et tre som vokser opp fra helvetes grunn,"
    },
    { "resource_id": 41, "text": "og dets fruktkolber ser ut som satanhoder." },
    {
      "resource_id": 41,
      "text": "De spiser av det, og fyller sin buk fra det,"
    },
    { "resource_id": 41, "text": "og derpå får de et brygg av kokende vann." },
    { "resource_id": 41, "text": "Så vender de tilbake til helvetesilden." },
    { "resource_id": 41, "text": "De fant sine fedre på villspor." },
    { "resource_id": 41, "text": "Men de haster frem i deres spor." },
    {
      "resource_id": 41,
      "text": "Før dem fór de fleste av deres forfedre vill."
    },
    { "resource_id": 41, "text": "Vi sendte ut blant dem advarere," },
    { "resource_id": 41, "text": "men se, hva enden ble for de advarte!" },
    { "resource_id": 41, "text": "Unntatt Guds oppriktige tjenere." },
    {
      "resource_id": 41,
      "text": "Noa ropte til Oss. Hvor utmerket er Vi som svarer!"
    },
    {
      "resource_id": 41,
      "text": "Og Vi reddet ham og hans fra den store nød,"
    },
    {
      "resource_id": 41,
      "text": "og Vi lot hans etterkommere bli overlevende."
    },
    {
      "resource_id": 41,
      "text": "Og Vi etterlot om ham blant senere slektledd disse ord:"
    },
    {
      "resource_id": 41,
      "text": "«Fred over Noa blant all verdens mennesker.»"
    },
    { "resource_id": 41, "text": "Slik lønner Vi dem som handler vel!" },
    { "resource_id": 41, "text": "Han er en av Våre troende tjenere!" },
    { "resource_id": 41, "text": "Så druknet Vi resten." },
    { "resource_id": 41, "text": "Av hans sort var også Abraham," },
    {
      "resource_id": 41,
      "text": "da han kom til Herren med et rent hjerte, og"
    },
    {
      "resource_id": 41,
      "text": "sa til sin far og sitt folk: «Hva er det dere tilber?"
    },
    {
      "resource_id": 41,
      "text": "Vil dere på falsk vis ha guder fremfor Gud?"
    },
    {
      "resource_id": 41,
      "text": "Hva er da deres mening om all verdens Herre?»"
    },
    {
      "resource_id": 41,
      "text": "Og han kastet et blikk på stjernene, og sa:"
    },
    { "resource_id": 41, "text": "«Jeg er nok syk.»" },
    {
      "resource_id": 41,
      "text": "Da snudde de seg rundt og gikk bort fra ham."
    },
    {
      "resource_id": 41,
      "text": "Så vendte han seg til deres guder, og sa: «Vil dere ikke spise?"
    },
    {
      "resource_id": 41,
      "text": "Hva feiler det dere siden dere ikke snakker?»"
    },
    {
      "resource_id": 41,
      "text": "Så gikk han innpå dem, og slo dem med sin høyre hånd."
    },
    { "resource_id": 41, "text": "Da kom de løpende hen til ham." },
    {
      "resource_id": 41,
      "text": "Han sa: «Tilber dere noe som dere har meislet til,"
    },
    {
      "resource_id": 41,
      "text": "skjønt det er Gud som har skapt dere og alt dere lager?»"
    },
    {
      "resource_id": 41,
      "text": "De sa: «Lag ham en ovn, og kast ham inn i ilden!»"
    },
    {
      "resource_id": 41,
      "text": "De ville prøve et knep med ham, men Vi gjorde at de selv kom til kort."
    },
    {
      "resource_id": 41,
      "text": "Abraham sa: «Jeg går hen til Herren. Han vil lede meg."
    },
    { "resource_id": 41, "text": "Herre, gi meg en sønn av de rettferdige!»" },
    { "resource_id": 41, "text": "Og Vi bebudet ham en mild sønn." },
    {
      "resource_id": 41,
      "text": "Da han var stor nok til å gå ham til hånde, sa Abraham: «Min sønn, jeg så i en drøm at jeg skal ofre deg. Tenk over hva du synes.» Han svarte: «Min far, gjør det som du er pålagt. Du vil finne meg standhaftig, om Gud vil.»"
    },
    {
      "resource_id": 41,
      "text": "Da de hadde underkastet seg påbudet, og han hadde lagt sønnen"
    },
    {
      "resource_id": 41,
      "text": "med ansiktet ned, ropte vi til ham: «Abraham!"
    },
    {
      "resource_id": 41,
      "text": "Du har rettet deg etter drømmesynet! Slik lønner Vi dem som handler vel."
    },
    { "resource_id": 41, "text": "Dette var visselig en klar prøvelse.»" },
    { "resource_id": 41, "text": "Og Vi løste ham ut ved et opphøyet offer." },
    {
      "resource_id": 41,
      "text": "Vi etterlot om ham blant senere slektledd disse ord:"
    },
    { "resource_id": 41, "text": "«Fred over Abraham.»" },
    { "resource_id": 41, "text": "Slik lønner Vi dem som handler vel." },
    { "resource_id": 41, "text": "Han var en av Våre troende tjenere." },
    {
      "resource_id": 41,
      "text": "Og Vi bebudet ham Isak, en profet, en av de rettferdige."
    },
    {
      "resource_id": 41,
      "text": "Og Vi velsignet ham og Isak. Blant deres etterkommere handler noen vel, og andre belaster seg med åpenbar urett."
    },
    { "resource_id": 41, "text": "Vi viste også godhet mot Moses og Aron," },
    {
      "resource_id": 41,
      "text": "og Vi reddet dem og deres folk fra den store nød,"
    },
    { "resource_id": 41, "text": "og hjalp dem, så de vant seier." },
    { "resource_id": 41, "text": "Vi gav dem den tydelige skriften," },
    { "resource_id": 41, "text": "og ledet dem på rett vei." },
    {
      "resource_id": 41,
      "text": "Vi etterlot om dem hos senere slektledd disse ord:"
    },
    { "resource_id": 41, "text": "«Fred over Moses og Aron!»" },
    { "resource_id": 41, "text": "Slik lønner Vi dem som handler vel." },
    { "resource_id": 41, "text": "De var av Våre troende tjenere." },
    { "resource_id": 41, "text": "Elias var også et av sendebudene," },
    {
      "resource_id": 41,
      "text": "da han sa til sitt folk: «Vil dere ikke vise gudsfrykt?"
    },
    {
      "resource_id": 41,
      "text": "Vil dere påkalle Bal, og oppgi den beste skaper?"
    },
    {
      "resource_id": 41,
      "text": "Gud, deres Herre, og deres henfarne fedres Herre?»"
    },
    {
      "resource_id": 41,
      "text": "Men de holdt ham for løgner, så de vil måtte møte for dommen."
    },
    { "resource_id": 41, "text": "Unntatt er Guds oppriktige tjenere." },
    {
      "resource_id": 41,
      "text": "Vi etterlot om ham hos senere slektledd disse ord:"
    },
    { "resource_id": 41, "text": "«Fred over Elias!»" },
    { "resource_id": 41, "text": "Slik lønner Vi dem som handler vel." },
    { "resource_id": 41, "text": "Han var en av Våre troende tjenere." },
    { "resource_id": 41, "text": "Lot var også et av sendebudene," },
    { "resource_id": 41, "text": "da Vi reddet ham og alle hans," },
    { "resource_id": 41, "text": "unntatt en gammel kone som ble igjen." },
    { "resource_id": 41, "text": "Så utslettet Vi de andre." },
    { "resource_id": 41, "text": "Dere ferdes forbi dem" },
    { "resource_id": 41, "text": "sent og tidlig. Vil dere da ikke forstå?" },
    { "resource_id": 41, "text": "Jonas var også et av sendebudene," },
    {
      "resource_id": 41,
      "text": "da han flyktet om bord i det fullastede skip,"
    },
    { "resource_id": 41, "text": "og kastet lodd med mannskapet, og tapte." },
    {
      "resource_id": 41,
      "text": "Så slukte hvalen ham, idet han var klanderverdig."
    },
    { "resource_id": 41, "text": "Hadde han ikke vært av dem som priser Gud," },
    {
      "resource_id": 41,
      "text": "ville han forblitt i dens buk til oppstandelsens dag."
    },
    {
      "resource_id": 41,
      "text": "Men Vi kastet ham opp på en øde strand, og han var syk."
    },
    { "resource_id": 41, "text": "Og Vi lot vokse opp over ham en vekst." },
    {
      "resource_id": 41,
      "text": "Så sendte Vi ham til hundre tusen, eller mer,"
    },
    {
      "resource_id": 41,
      "text": "og de ble troende. Og Vi lot dem nyte livet inntil videre."
    },
    {
      "resource_id": 41,
      "text": "Be dem uttale seg, er det slik at Herren har døtre, mens de har sønner?"
    },
    {
      "resource_id": 41,
      "text": "Har Vi skapt englene av kvinnekjønn, mens de var til stede?"
    },
    { "resource_id": 41, "text": "Sier de ikke i sin løgnaktighet:" },
    {
      "resource_id": 41,
      "text": "«Gud har lagt seg til barn?» De er visselig løgnere!"
    },
    {
      "resource_id": 41,
      "text": "Skulle Han foretrekke døtre fremfor sønner?"
    },
    { "resource_id": 41, "text": "Hva er i veien med deres dømmekraft?" },
    { "resource_id": 41, "text": "Vil dere ikke tenke etter?" },
    { "resource_id": 41, "text": "Har dere noen klar autorisasjon?" },
    {
      "resource_id": 41,
      "text": "Legg frem skriften som dere har, om dere snakker sant!"
    },
    {
      "resource_id": 41,
      "text": "De har laget slektskap mellom ham og dsjinnene, skjønt dsjinnene vel vet at de må møte for dommen."
    },
    {
      "resource_id": 41,
      "text": "Ære være Gud, fjernt borte fra det de påstår."
    },
    { "resource_id": 41, "text": "Unntatt er Guds oppriktige tjenere." },
    { "resource_id": 41, "text": "Dere og det dere tilber," },
    { "resource_id": 41, "text": "dere kan ikke forføre noen mot Ham," },
    { "resource_id": 41, "text": "unntatt den som vil havne i Ilden." },
    {
      "resource_id": 41,
      "text": "Det er ingen av oss som ikke har sin bestemte plass!"
    },
    { "resource_id": 41, "text": "Vi er det, som stiller opp i rad og rekke!" },
    { "resource_id": 41, "text": "Vi er det, som priser Gud!" },
    { "resource_id": 41, "text": "Om de nå sa:" },
    {
      "resource_id": 41,
      "text": "«Hadde vi bare hatt en formaning fra de henfarne,"
    },
    {
      "resource_id": 41,
      "text": "så skulle vi vært Guds oppriktige tjenere.»"
    },
    { "resource_id": 41, "text": "Men de forkaster den. De skal få å vite!" },
    {
      "resource_id": 41,
      "text": "Visselig, Vårt ord er tidligere gitt til Våre tjenere, utsendingene,"
    },
    { "resource_id": 41, "text": "og de er det som blir ytet hjelp." },
    {
      "resource_id": 41,
      "text": "Visselig, våre skarer, de vil vinne seieren."
    },
    { "resource_id": 41, "text": "Snu deg vekk fra dem inntil videre," },
    { "resource_id": 41, "text": "og hold øye med dem. De skal få se!" },
    { "resource_id": 41, "text": "Ber de om å få Vår straff påskyndet?" },
    {
      "resource_id": 41,
      "text": "Når den står for døren, blir det en ond morgen for dem som ble advart!"
    },
    { "resource_id": 41, "text": "Snu deg vekk fra dem inntil videre," },
    { "resource_id": 41, "text": "og hold et øye. De skal få se!" },
    {
      "resource_id": 41,
      "text": "Ære være Herren, maktens Herre, fjernt borte fra det de påstår!"
    },
    { "resource_id": 41, "text": "Fred over sendebudene!" },
    { "resource_id": 41, "text": "Lovet være Gud, all verdens Herre!" }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "37" }
  }
}
