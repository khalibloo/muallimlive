{
  "translations": [
    { "resource_id": 26, "text": "Při těch, kdo v řadách stoji," },
    { "resource_id": 26, "text": "prudce odrážejí," },
    { "resource_id": 26, "text": "připomenutí přednášejí!" },
    { "resource_id": 26, "text": "Věru Bůh váš jediný jest," },
    {
      "resource_id": 26,
      "text": "Pán nebes a země a toho, co mezi nimi je, Pán východů!"
    },
    {
      "resource_id": 26,
      "text": "Vskutku jsme vyzdobili nejnižší nebe ozdobou hvězd"
    },
    {
      "resource_id": 26,
      "text": "a také na ochranu proti každému satanu vzpurnému,"
    },
    {
      "resource_id": 26,
      "text": "takže nemohou u rady nejvyšší naslouchat a je po nich házeno ze všech stran,"
    },
    {
      "resource_id": 26,
      "text": "aby byli odehnáni; a pro ně trest trvalý je přichystán."
    },
    {
      "resource_id": 26,
      "text": "Zaslechne něco pouze ten, kdo urve porady útržek, a ten plamenem pronikajícím je pronásledován."
    },
    {
      "resource_id": 26,
      "text": "Zeptej se jich, zda jsou tělesně silnější nebo ti, které jsme stvořili My? My stvořili jsme je z hlíny tvrdnoucí."
    },
    {
      "resource_id": 26,
      "text": "Ba věru, ty divíš se, zatímco oni se posmívají,"
    },
    {
      "resource_id": 26,
      "text": "a když napomenutí je jim dáno, na ně nepamatují,"
    },
    {
      "resource_id": 26,
      "text": "a když znamení spatří, žerty si z něho dělají"
    },
    { "resource_id": 26, "text": "a říkají: \"Tohle není leč kouzlo zjevné!" },
    {
      "resource_id": 26,
      "text": "Cožpak až zemřeme a prachem a kostmi se staneme, vskutku vzkříšeni budeme,"
    },
    { "resource_id": 26, "text": "i naši předkové dávní?\"" },
    { "resource_id": 26, "text": "Odpověz: \"Zajisté, a budete poníženi!\"" },
    {
      "resource_id": 26,
      "text": "A ozve se jen jeden zvuk jediný, a hle, oni prohlédnou"
    },
    {
      "resource_id": 26,
      "text": "a řeknou: \"Běda nám, toto je den soudný!\""
    },
    {
      "resource_id": 26,
      "text": "Ano, toto je den rozhodnutí, jejž za výmysl jste pokládali!"
    },
    {
      "resource_id": 26,
      "text": "Shromážděte ty, kdož křivdili, manželky jejich i to, co uctívali"
    },
    {
      "resource_id": 26,
      "text": "vedle Boha, a doveďte je na stezku pekelnou,"
    },
    { "resource_id": 26, "text": "pak zastavte je, neb vyslýcháni budou!" },
    {
      "resource_id": 26,
      "text": "\"Co je s vámi, že nepomáháte si navzájem?\""
    },
    { "resource_id": 26, "text": "Naopak, oni se dnes Bohu vzdávají" },
    {
      "resource_id": 26,
      "text": "a jeden k druhému se obracejí a vyptávají se."
    },
    {
      "resource_id": 26,
      "text": "I řeknou jedni: \"Vy věru jste k nám zprava přicházeli!\""
    },
    { "resource_id": 26, "text": "A odvětí jim: \"Nikoliv, vy jste nevěřili" },
    {
      "resource_id": 26,
      "text": "a my nad vámi jsme žádnou pravomoc neměli; naopak, vy lidé svévolní jste byli."
    },
    {
      "resource_id": 26,
      "text": "A uskutečnilo se nad námi slovo Pána našeho a zajisté teď ochutnáme. . . \""
    },
    {
      "resource_id": 26,
      "text": "My jsme vás svedli, však sami jsme bloudili."
    },
    { "resource_id": 26, "text": "V ten den věru budou v trestu společníky" },
    {
      "resource_id": 26,
      "text": "a takovým způsobem my jednat budeme s hříšníky,"
    },
    {
      "resource_id": 26,
      "text": "kteří, když řečeno jim bylo, že není božstva kromě Boha, zpyšněli"
    },
    {
      "resource_id": 26,
      "text": "a řekli: \"Kvůli básníku bláznivému bychom božstva svá opustit měli?\""
    },
    {
      "resource_id": 26,
      "text": "Naopak, on pravdu přinesl a potvrdil pravdivost poslů dřívějších."
    },
    { "resource_id": 26, "text": "A vy jistě trest bolestný ochutnáte" },
    {
      "resource_id": 26,
      "text": "a pouze za to, co spáchali jste, odměnu dostanete"
    },
    { "resource_id": 26, "text": "kromě služebníků Božích upřímných." },
    { "resource_id": 26, "text": "Těm dostane se přídělu známého," },
    { "resource_id": 26, "text": "ovoce v hojnosti a místa čestného," },
    { "resource_id": 26, "text": "v zahradách rajských slastí" },
    { "resource_id": 26, "text": "ležet budou proti sobě na lůžkách." },
    { "resource_id": 26, "text": "Kolovat mezi nimi budou číše čirého nápoje" },
    { "resource_id": 26, "text": "jasného, jenž rozkoší pro pijící je," },
    {
      "resource_id": 26,
      "text": "v něm opojnosti není a nebudou jím zmoženi."
    },
    {
      "resource_id": 26,
      "text": "Vedle nich budou dívky zrak klopící, okaté,"
    },
    { "resource_id": 26, "text": "jako by to perly byly skryté." },
    {
      "resource_id": 26,
      "text": "A přiblíží se k sobě navzájem a bude se vyptávat jeden druhého,"
    },
    {
      "resource_id": 26,
      "text": "a řekne jeden z nich: \"Měl jsem přítele dobrého,"
    },
    {
      "resource_id": 26,
      "text": "jenž říkával:,Patříš také mezi ty, kdo za pravdivé prohlašují varování,"
    },
    {
      "resource_id": 26,
      "text": "že až zemřeme a staneme se prachem a kostmi, i před soud budeme postaveni?\""
    },
    {
      "resource_id": 26,
      "text": "A řekne: \"Nechcete se tam vzhůru podívat?\""
    },
    {
      "resource_id": 26,
      "text": "A sám vzhůru pohlédne a spatří přítele svého uprostřed pekla stát,"
    },
    {
      "resource_id": 26,
      "text": "i zavolá naň: \"Při Bohu, málem jsi mne zahubil,"
    },
    {
      "resource_id": 26,
      "text": "a kdyby nebylo dobrodiní Pána mého, také bych mezi předvedenými byl!"
    },
    { "resource_id": 26, "text": "Což vskutku již nezemřeme," },
    {
      "resource_id": 26,
      "text": "jen touto svou smrtí první, a potrestáni nebudeme?"
    },
    { "resource_id": 26, "text": "To věru je štěstí nesmírné!\"" },
    { "resource_id": 26, "text": "Nechť k něčemu podobnému se upíná úsilí!" },
    {
      "resource_id": 26,
      "text": "A co je lepší: toto, anebo strom Zaqqúm jako pohoštění?"
    },
    {
      "resource_id": 26,
      "text": "A učinili jsme jej pro nespravedlivé předmětem pokušení,"
    },
    {
      "resource_id": 26,
      "text": "a je to strom, jenž vyrůstá z pekla základů,"
    },
    { "resource_id": 26, "text": "a jeho plody jsou jak hlavy satanů" },
    {
      "resource_id": 26,
      "text": "a věru z nich budou jíst a břicha svá si jimi naplní"
    },
    { "resource_id": 26, "text": "a pak je směsí vody vroucí zapijí" },
    { "resource_id": 26, "text": "a posléze se věru do pekla navrátí." },
    { "resource_id": 26, "text": "A předky své nalezli vskutku v bloudění," },
    { "resource_id": 26, "text": "a přece sami po jejich stopách spěchají." },
    {
      "resource_id": 26,
      "text": "Již před nimi zbloudila většina národů starých,"
    },
    { "resource_id": 26, "text": "ačkoliv jsme k nim varovatele posílali." },
    { "resource_id": 26, "text": "Pohleď však, jaký byl konec varovaných" },
    { "resource_id": 26, "text": "kromě služebníků Božích upřímných!" },
    {
      "resource_id": 26,
      "text": "O pomoc Nás kdys Noe zavolal a jak výtečně prosby splňujeme"
    },
    {
      "resource_id": 26,
      "text": "a před pohromou nesmírnou jsme jej i s rodinou jeho zachránili;"
    },
    {
      "resource_id": 26,
      "text": "a učinili jsme jeho potomky jedinými, kdož přežili,"
    },
    { "resource_id": 26, "text": "a u posledních jsme mu požehnali:" },
    { "resource_id": 26, "text": "\"Mír budiž s Noem mezi vším lidstvem!\"" },
    { "resource_id": 26, "text": "Takto odměňujeme dobro konající," },
    { "resource_id": 26, "text": "vždyť on byl služebník Náš věřící!" },
    { "resource_id": 26, "text": "A potom jsme všechny ostatní utopili." },
    { "resource_id": 26, "text": "K jeho přívržencům také Abraham náležel," },
    { "resource_id": 26, "text": "když k Pánu svému se srdcem čistým přišel" },
    {
      "resource_id": 26,
      "text": "a otci svému a lidu svému pravil: \"Co to uctíváte?"
    },
    { "resource_id": 26, "text": "Což falešná božstva místo Boha si žádáte?" },
    { "resource_id": 26, "text": "A co o Pánu lidstva soudíte?\"" },
    { "resource_id": 26, "text": "A pohled svůj ke hvězdám upřel" },
    { "resource_id": 26, "text": "a zvolal: \"Věru jsem ochořel!\"" },
    { "resource_id": 26, "text": "I odvrátili se od něho, záda mu ukazujíce." },
    {
      "resource_id": 26,
      "text": "Abraham pak vnikl k božstvům jejich a řekl: \"Co že nejíte"
    },
    { "resource_id": 26, "text": "a co je s vámi, že nemluvíte?\"" },
    {
      "resource_id": 26,
      "text": "A vrhl se na ně, zasazuje jim úder pravicí,"
    },
    { "resource_id": 26, "text": "však přiblížili se k němu lidé běžící." },
    {
      "resource_id": 26,
      "text": "I otázal se: \"Chcete uctívat, co sami jste vytesali,"
    },
    {
      "resource_id": 26,
      "text": "zatímco je to Bůh, jenž stvořil vás i to, co jste udělali?\""
    },
    {
      "resource_id": 26,
      "text": "I zvolali: \"Postavte pro něj hranici a vhoďte jej v oheň hořící!\""
    },
    {
      "resource_id": 26,
      "text": "Takto mu chtěli úklad nastrojit, však poníženými jsme je učinili."
    },
    {
      "resource_id": 26,
      "text": "I pravil Abraham: \"K Pánu svému půjdu, aby mne správně řídil.\""
    },
    {
      "resource_id": 26,
      "text": "\"Pane, dejž mi syna, jenž patřit bude mezi bezúhonné!\""
    },
    {
      "resource_id": 26,
      "text": "A oznámili jsme mu radostnou zvěst o chlapci povahy mírné."
    },
    {
      "resource_id": 26,
      "text": "A když dospěl do věku, kdy s otcem se mohl podílet na úsilí, řekl Abraham: \"Synáčku, viděl jsem ve snu, že tě mám obětovat; uvaž a řekni, jaké mínění máš?\" I odvětil: \"Otče můj, učiň, co ti bylo poručeno; a bude-li Bůh chtít, mne věru neochvějným shledáš.\""
    },
    {
      "resource_id": 26,
      "text": "A když se oba do vůle Boží odevzdali a on položil ho čelem k zemi,"
    },
    { "resource_id": 26, "text": "zvolali jsme naň: \"Abrahame," },
    {
      "resource_id": 26,
      "text": "věru jsi již prokázal, že vidění jsi za pravdu měl - a takto ty, kdož dobré činí, odměňujeme -"
    },
    { "resource_id": 26, "text": "vždyť byla to jen zjevná zkouška!\"" },
    { "resource_id": 26, "text": "A velkou obětí jsme syna jeho vykoupili" },
    { "resource_id": 26, "text": "a u posledních jsme mu požehnali:" },
    { "resource_id": 26, "text": "\"Mír budiž s Abrahamem!\"" },
    { "resource_id": 26, "text": "Takto odměňujeme dobro konající," },
    { "resource_id": 26, "text": "vždyť on byl služebník Náš věřící!" },
    {
      "resource_id": 26,
      "text": "A oznámili jsme mu radostnou zvěst o Izákovi, jenž prorok byl, k bezúhonným patřící."
    },
    {
      "resource_id": 26,
      "text": "Pak požehnali jsme jemu i Izákovi; a mezi jejich potomky jsou někteří, kdož dobro konají, však jiní sami na sobě křivdu zjevnou páchají."
    },
    {
      "resource_id": 26,
      "text": "A dobrodiním jsme také Mojžíše a Áróna zahrnuli"
    },
    {
      "resource_id": 26,
      "text": "a před pohromou nesmírnou jsme je oba i lid jejich zachránili"
    },
    {
      "resource_id": 26,
      "text": "a pomoc jsme jim poskytli, takže vítěznými se stali,"
    },
    {
      "resource_id": 26,
      "text": "a Písmo nanejvýš zřetelné jsme jim darovali"
    },
    { "resource_id": 26, "text": "a oba po stezce přímé jsme vedli" },
    { "resource_id": 26, "text": "a u posledních jsme jim požehnali:" },
    { "resource_id": 26, "text": "\"Mír budiž s Mojžíšem a Árónem!\"" },
    { "resource_id": 26, "text": "Takto odměňujeme dobro konající," },
    {
      "resource_id": 26,
      "text": "vždyť oba patří mezi služebníky Naše věřící!"
    },
    { "resource_id": 26, "text": "Také Eliáš byl z vyslanců Božích," },
    {
      "resource_id": 26,
      "text": "když k lidu svému pravil: \"Což bohabojní nebudete, a"
    },
    {
      "resource_id": 26,
      "text": "Baala vzývat chcete a nejlepšího ze stvořitelů opustíte,"
    },
    {
      "resource_id": 26,
      "text": "Boha, Pána svého i Pána vašich předků dávných?\""
    },
    {
      "resource_id": 26,
      "text": "Však za lháře ho prohlásili, a věru budou předvedeni"
    },
    {
      "resource_id": 26,
      "text": "kromě těch, kdož služebníky Božími upřímnými byli."
    },
    { "resource_id": 26, "text": "A u posledních jsme mu požehnali:" },
    { "resource_id": 26, "text": "\"Mír budiž s Eliášem!\"" },
    { "resource_id": 26, "text": "Takto odměňujeme dobro konající," },
    { "resource_id": 26, "text": "vždyť on byl služebník Náš věřící!" },
    {
      "resource_id": 26,
      "text": "A také Lot byl vskutku mezi Božími vyslanci,"
    },
    {
      "resource_id": 26,
      "text": "když jsme jej i rodinu jeho celou zachránili"
    },
    {
      "resource_id": 26,
      "text": "kromě stařeny jedné, jež zůstala s opozdilci,"
    },
    { "resource_id": 26, "text": "a potom jsme všechny ostatní zahubili." },
    {
      "resource_id": 26,
      "text": "A věru kolem měst jejich za jitra procházíte"
    },
    { "resource_id": 26, "text": "i za noci; což to nepochopíte?" },
    {
      "resource_id": 26,
      "text": "A rovněž Jonáš jedním z vyslanců Božích byl,"
    },
    { "resource_id": 26, "text": "když na loď naloženou se uchýlil" },
    { "resource_id": 26, "text": "a vrhal los a byl tím, jenž ztratil," },
    {
      "resource_id": 26,
      "text": "a pohltila jej ryba, zatímco pokárání zasloužil."
    },
    { "resource_id": 26, "text": "A kdyby nebyl z těch, kdož Boha oslavují," },
    {
      "resource_id": 26,
      "text": "byl by jistě v břiše jejím zůstal až do dne vzkříšení."
    },
    { "resource_id": 26, "text": "A vyvrhli jsme jej chorého na břeh pustý" },
    { "resource_id": 26, "text": "a dali jsme nad ním vyrůst keři tykvovému." },
    {
      "resource_id": 26,
      "text": "Potom jsme jej ke sto tisícům či více nevěřícím poslali,"
    },
    {
      "resource_id": 26,
      "text": "a uvěřili a užívání života jsme jim na čas popřáli."
    },
    {
      "resource_id": 26,
      "text": "Dotaž se jich, proč Pán tvůj má dcery mít, když oni přece mají syny,"
    },
    {
      "resource_id": 26,
      "text": "či zda byli svědky toho, že stvořili jsme anděly jako ženy?"
    },
    {
      "resource_id": 26,
      "text": "Což není to jen výmysl jejich, když hovoří:"
    },
    { "resource_id": 26, "text": "\"Bůh zplodil\" - a věru jsou to lháři!" },
    { "resource_id": 26, "text": "A že by si místo synů vyvolil dcery?" },
    { "resource_id": 26, "text": "Co je s vámi, že máte takové názory?" },
    { "resource_id": 26, "text": "Což se nevzpamatujete?" },
    { "resource_id": 26, "text": "Anebo snad pravomoc zjevnou k tomu máte?" },
    {
      "resource_id": 26,
      "text": "Předložte tedy Písmo své, jste-li pravdomluvní!"
    },
    {
      "resource_id": 26,
      "text": "A učinili Boha s džiny příbuzným, však džinové dobře již vědí, že sami budou před Pána předvedeni."
    },
    {
      "resource_id": 26,
      "text": "Oč slavnější je Bůh než to, co lživě Mu připisují,"
    },
    { "resource_id": 26, "text": "kromě služebníků Božích upřímných." },
    { "resource_id": 26, "text": "A ani vy, ani to, co uctíváte," },
    { "resource_id": 26, "text": "nikoho proti Bohu vzbouřit nemůžete" },
    { "resource_id": 26, "text": "kromě toho, jenž hořet bude v pekle." },
    {
      "resource_id": 26,
      "text": "Není mezi námi nikoho, kdo by neměl místo určené,"
    },
    { "resource_id": 26, "text": "my věru pak jsme ti, kdo v řadách stojí," },
    { "resource_id": 26, "text": "a také ti, kdož Pána svého oslavují!" },
    { "resource_id": 26, "text": "Nevěřící sice říkají:" },
    {
      "resource_id": 26,
      "text": "\"Kdybychom měli nějaké připomenutí od předků svých dávných,"
    },
    {
      "resource_id": 26,
      "text": "věru bychom byli také ze služebníků Božích upřímných!\""
    },
    { "resource_id": 26, "text": "Však přesto v ně nevěří a záhy poznají!" },
    {
      "resource_id": 26,
      "text": "Slovo Naše již dříve bylo dáno služebníkům Našim poslaným,"
    },
    { "resource_id": 26, "text": "že od Nás pomoc vždy dostanou" },
    {
      "resource_id": 26,
      "text": "a že vojska Naše pro ně vítězství přinesou."
    },
    { "resource_id": 26, "text": "Odvrať se od nich na dobu krátkou" },
    {
      "resource_id": 26,
      "text": "a pozoruj je; však oni také záhy zpozorují!"
    },
    {
      "resource_id": 26,
      "text": "Cožpak doopravdy uspíšení trestu Našeho požadují?"
    },
    {
      "resource_id": 26,
      "text": "Až pak trest na jejich nádvoří sestoupí, špatné to bude jitro pro ty, kdož byli varováni marně."
    },
    { "resource_id": 26, "text": "Odvrať se tedy od nich dočasně" },
    {
      "resource_id": 26,
      "text": "a pozoruj je, však oni také záhy zpozorují!"
    },
    {
      "resource_id": 26,
      "text": "Oč slavnější je Pán tvůj, Pán moci veškeré, než to, co mu lživě připisují!"
    },
    { "resource_id": 26, "text": "Mír budiž všem vyslancům Božím" },
    { "resource_id": 26, "text": "a chvála Bohu, Pánu lidstva!" }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "37" }
  }
}
