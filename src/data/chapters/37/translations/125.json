{
  "translations": [
    {
      "resource_id": 125,
      "text": "Allāhu fi àwọn mọlāika tí ó ń tò ní ọ̀wọ̀ọ̀wọ́ búra."
    },
    {
      "resource_id": 125,
      "text": "Allāhu tún fi àwọn mọlāika tó ń wọ́ ẹ̀ṣújò kiri tààrà bura."
    },
    {
      "resource_id": 125,
      "text": "Allāhu tún fi àwọn mọlāika tó ń ka ìrántí bura."
    },
    {
      "resource_id": 125,
      "text": "Dájúdájú ọ̀kan ṣoṣo ni Ọlọ́hun yín tí ẹ gbọ́dọ̀ jọ́sìn fún ní ọ̀nà òdodo."
    },
    {
      "resource_id": 125,
      "text": "Olúwa àwọn sánmọ̀ àti ilẹ̀ àti ohunkóhun tí ń bẹ láààrin àwọn méjèèjì. Òun sì ni Olúwa àwọn ibùyọ òòrùn."
    },
    {
      "resource_id": 125,
      "text": "Dájúdájú Àwa fi àwọn ìràwọ̀ ṣe sánmọ̀ ilé ayé ní ọ̀ṣọ́"
    },
    {
      "resource_id": 125,
      "text": "àti ìṣọ́ kúrò níbi (aburú) gbogbo èṣù olóríkunkun."
    },
    {
      "resource_id": 125,
      "text": "(Àwọn èṣù) kò sì níí lè tẹ́tí sí ìjọ (mọlāika tó wà ní) àyè gíga jùlọ (nínú sánmọ̀. Bí wọ́n bá sì gbìyànjú láti yọ́ ọ̀rọ̀ gbọ́ láti sánmọ̀, àwọn mọlāika) yó sì máa kù wọ́n lókò (ẹ̀ta ìràwọ̀) ní gbogbo agbègbè (sánmọ̀)."
    },
    {
      "resource_id": 125,
      "text": "Wọ́n máa lé wọn dànù. Ìyà àìlópin sì wà fún wọn."
    },
    {
      "resource_id": 125,
      "text": "(Wọn kò níí gbọ́ ọ̀rọ̀ ní ẹ̀kúnrẹ́rẹ́) àyàfi ẹni tí ó bá rí ọ̀rọ̀ àjígbọ́ gbé, nígbà náà (ni mọlāika) yó sì fi ẹ̀ta ìràwọ̀ iná tó máa jó o tẹ̀lé e.1 <sup foot_note=147843>1</sup>"
    },
    {
      "resource_id": 125,
      "text": "Bi wọ́n léèrè wò pé, ṣé àwọn (ènìyàn) ni ìṣẹ̀dá wọn lágbára jùlọ ni tàbí àwọn (n̄ǹkan mìíràn)tí A dá? Dájúdájú Àwa dá àwọn (ènìyàn) láti ara ẹrẹ̀ tó lẹ̀ mọ́ra wọn. <sup foot_note=147844>1</sup>"
    },
    {
      "resource_id": 125,
      "text": "Rárá (kò jọra wọn); ìwọ ṣèèmọ̀ (nípa al-Ƙur’ān), àwọn sì ń ṣe yẹ̀yẹ́."
    },
    {
      "resource_id": 125,
      "text": "Àti pé nígbà tí wọ́n bá ṣe ìrántí fún wọn, wọn kò níí lo ìrántí."
    },
    {
      "resource_id": 125,
      "text": "Nígbà tí wọ́n bá tún rí àmì kan, wọn yóò máa ṣe yẹ̀yẹ́."
    },
    {
      "resource_id": 125,
      "text": "Wọ́n sì wí pé: “Èyí kò jẹ́ kiní kan bí kò ṣe idán pọ́nńbélé."
    },
    {
      "resource_id": 125,
      "text": "Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò tún gbé wa dìde ni?"
    },
    { "resource_id": 125, "text": "Ṣé àti àwọn bàbá wa, àwọn ẹni àkọ́kọ́?”" },
    {
      "resource_id": 125,
      "text": "Sọ pé: “Bẹ́ẹ̀ ni. Ẹ̀yin yó sì di ẹni yẹpẹrẹ.”"
    },
    {
      "resource_id": 125,
      "text": "Nítorí náà, igbe ẹyọ kan mà ni. Nígbà náà ni wọn yóò máa wò sùn."
    },
    {
      "resource_id": 125,
      "text": "Wọ́n á wí pé: “Ègbé wa ò! Èyí ni Ọjọ́ ẹ̀san.”"
    },
    { "resource_id": 125, "text": "Èyí ni ọjọ́ Ìdájọ́ èyí tí ẹ̀ ń pè ní irọ́." },
    {
      "resource_id": 125,
      "text": "Ẹ kó àwọn tó ṣàbòsí jọ, àwọn ìyàwó wọn àti ohun tí wọ́n ń jọ́sìn fún"
    },
    {
      "resource_id": 125,
      "text": "lẹ́yìn Allāhu. Kí ẹ sì júwe wọn sí ojú ọ̀nà iná Jẹhīm."
    },
    {
      "resource_id": 125,
      "text": "Ẹ dá wọn dúró ná, dájúdájú wọ́n máa bi wọ́n léèrè ìbéèrè."
    },
    { "resource_id": 125, "text": "Kí ni kò jẹ́ kí ẹ ran ara yín lọ́wọ́?" },
    { "resource_id": 125, "text": "Rárá, wọ́n ti juwọ́ jusẹ̀ sílẹ̀ ní òní ni." },
    {
      "resource_id": 125,
      "text": "Apá kan wọn yóò dojú kọ apá kan, tí wọn yóò máa bi ara wọn léèrè ìbéèrè.1 <sup foot_note=147845>1</sup>"
    },
    {
      "resource_id": 125,
      "text": "(Àwọn ènìyàn) wí pé: “Dájúdájú ẹ̀yin l’ẹ̀ ń gba ọ̀tún wọlé sí wa lára (láti ṣì wá lọ́nà).”1 <sup foot_note=147846>1</sup>"
    },
    {
      "resource_id": 125,
      "text": "(Àwọn àlùjànnú) wí pé: “Rárá o (àwa kọ́), ẹ̀yin ni ẹ kò jẹ́ onígbàgbọ́ òdodo."
    },
    {
      "resource_id": 125,
      "text": "Àti pé àwa kò ní agbára kan lórí yín, ṣùgbọ́n ẹ̀yin jẹ́ ìjọ olùtayọ-ẹnu ààlà."
    },
    {
      "resource_id": 125,
      "text": "Ọ̀rọ̀ Olúwa wa sì kò lé wa lórí pé dájúdájú àwa yóò tọ́ Iná wò."
    },
    {
      "resource_id": 125,
      "text": "Nítorí náà, a ṣì yín lọ́nà. Dájúdájú àwa náà sì jẹ́ olùṣìnà.”"
    },
    {
      "resource_id": 125,
      "text": "Dájúdájú ní ọjọ́ yẹn, akẹgbẹ́ ni wọ́n nínú Ìyà. (Wọ́n dìjọ máa wà nínú Iná.)"
    },
    {
      "resource_id": 125,
      "text": "Dájúdájú báyẹn ni Àwa yóò ti ṣe pẹ̀lú àwọn ẹlẹ́ṣẹ̀."
    },
    {
      "resource_id": 125,
      "text": "Dájúdájú nígbà tí wọ́n bá sọ fún wọn pé “Kò sí ọlọ́hun kan tí a gbọ́dọ̀ jọ́sìn fún ní ọ̀nà òdodo àyàfi Allāhu.”, wọn yóò máa ṣègbéraga."
    },
    {
      "resource_id": 125,
      "text": "Wọ́n sì ń wí pé: “Ṣé a máa fi àwọn òrìṣà wa sílẹ̀ nítorí eléwì wèrè kan?”"
    },
    {
      "resource_id": 125,
      "text": "Kò rí bẹ́ẹ̀. Ó mú òdodo wá ni. Ó sì ń jẹ́rìí sí òdodo àwọn Òjíṣẹ́ náà."
    },
    { "resource_id": 125, "text": "Dájúdájú ẹ máa tọ́ ìyà ẹlẹ́ta-eléro wò." },
    {
      "resource_id": 125,
      "text": "A kò níí san yín ní ẹ̀san kan àfi ohun tí ẹ̀ ń ṣe níṣẹ́."
    },
    {
      "resource_id": 125,
      "text": "Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo)."
    },
    {
      "resource_id": 125,
      "text": "Ti àwọn wọ̀nyẹn sì ni arísìkí tí wọ́n ti mọ̀;"
    },
    { "resource_id": 125, "text": "àwọn èso. Àwọn sì ni alápọ̀n-ọ́nlé" },
    { "resource_id": 125, "text": "nínú àwọn Ọgbà Ìdẹ̀ra." },
    {
      "resource_id": 125,
      "text": "Lórí àwọn ìtẹ́ ni wọn yóò ti kọjú síra wọn."
    },
    {
      "resource_id": 125,
      "text": "Wọn yóò máa gbé ife ọtí mímọ́ láti inú odò kan tó ń ṣàn káà kiri ọ̀dọ̀ wọn."
    },
    {
      "resource_id": 125,
      "text": "Funfun ni (ọtí náà). Ó ń dùn lẹ́nu àwọn tó máa mu ún."
    },
    {
      "resource_id": 125,
      "text": "Kò sí ìpalára kan fún wọn nínú rẹ̀, wọn kò sì níí hunrírà lórí rẹ̀."
    },
    {
      "resource_id": 125,
      "text": "Àwọn obìnrin tí kì í wo ẹlòmíìràn, àwọn ẹlẹ́yinjú ẹgẹ́ yó sì wà lọ́dọ̀ wọn."
    },
    {
      "resource_id": 125,
      "text": "Wọ́n dà bí ẹyin tí wọn kò ì bó èèpo rẹ̀ kúrò lára rẹ̀.1 <sup foot_note=147847>1</sup>"
    },
    {
      "resource_id": 125,
      "text": "Apá kan wọn yóò dojú kọ apá kan, tí wọn yóò máa bira wọn léèrè ìbéèrè."
    },
    {
      "resource_id": 125,
      "text": "Òǹsọ̀rọ̀ kan nínú wọn yóò sọ pé: \"Dájúdájú èmi ní ọ̀rẹ́ kan"
    },
    {
      "resource_id": 125,
      "text": "tí ó ń wí pé, “Ṣé dájúdájú ìwọ wà nínú àwọn onígbàgbọ́ nínú Ọjọ́ Àjíǹde?"
    },
    {
      "resource_id": 125,
      "text": "Ṣé nígbà tí a bá kú tán, tí a ti di erùpẹ̀ àti egungun, ṣé dájúdájú Wọn yóò san wá ní ẹ̀san ni?”"
    },
    {
      "resource_id": 125,
      "text": "Ó sọ pé: \"Ṣé ẹ̀yin yóò yọjú wo (ẹni náà tí kò gbàgbọ́ nínú Ọjọ́ àjíǹde)?”"
    },
    {
      "resource_id": 125,
      "text": "Ó yọjú wò ó. Ó sì rí i láààrin gbùngbùn nínú iná Jẹhīm."
    },
    {
      "resource_id": 125,
      "text": "Ó (sì) sọ pé: “Mó fi Allāhu búra, ìwọ fẹ́ẹ̀ kó ìparun bá mi tán."
    },
    {
      "resource_id": 125,
      "text": "Àti pé tí kì í bá ṣe ìdẹ̀ra Olúwa mi ni, èmi náà ìbá wà nínú ẹni tí wọ́n máa mú wá sínú Iná."
    },
    { "resource_id": 125, "text": "Àwa kò sá níí kú mọ́ báyìí?" },
    {
      "resource_id": 125,
      "text": "Àfi ikú wa àkọ́kọ́. Wọn kò sì níí jẹ àwa níyà."
    },
    { "resource_id": 125, "text": "Dájúdájú èyí, òhun ni èrèǹjẹ ńlá.”" },
    {
      "resource_id": 125,
      "text": "Nítorí irú èyí, kí àwọn olùṣẹ̀sìn máa ṣẹ̀sìn lọ."
    },
    {
      "resource_id": 125,
      "text": "Ǹjẹ́ ìyẹn l’ó lóore jùlọ ní ibùdésí ni tàbí igi zaƙūm (igi ẹlẹ́gùn-ún)?"
    },
    {
      "resource_id": 125,
      "text": "Dájúdájú Àwa ṣe é ní àdánwò fún àwọn alábòsí."
    },
    {
      "resource_id": 125,
      "text": "Dájúdájú òhun ni igi kan tí ó máa hù jáde láti ìdí iná Jẹhīm."
    },
    { "resource_id": 125, "text": "Èso rẹ̀ dà bí orí àwọn èṣù." },
    {
      "resource_id": 125,
      "text": "Dájúdájú wọn yóò máa jẹ nínú rẹ̀. Wọ́n sì máa jẹ ẹ́ ní àjẹyo bámúbámú."
    },
    {
      "resource_id": 125,
      "text": "Lẹ́yìn náà, dájúdájú wọn yóò mu àwọnúwẹ̀jẹ̀ olómi gbígbóná tó gbóná parí lé e lórí."
    },
    {
      "resource_id": 125,
      "text": "Lẹ́yìn náà, dájúdájú ibùpadàsí wọn ni iná Jẹhīm."
    },
    { "resource_id": 125, "text": "Dájúdájú wọ́n bá àwọn bàbá wọn ní olùṣìnà." },
    { "resource_id": 125, "text": "Àwọn náà sì ń yára tẹ̀lé orípa wọn." },
    {
      "resource_id": 125,
      "text": "Dájúdájú ọ̀pọ̀lọ́pọ̀ àwọn ẹni àkọ́kọ́ ti ṣìnà ṣíwájú wọn."
    },
    { "resource_id": 125, "text": "Dájúdájú A ti rán àwọn olùkìlọ̀ sí wọn." },
    {
      "resource_id": 125,
      "text": "Nítorí náà, wo bí àtubọ̀tán àwọn ẹni-akìlọ̀-fún ti rí."
    },
    {
      "resource_id": 125,
      "text": "Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo)."
    },
    {
      "resource_id": 125,
      "text": "Dájúdájú (Ànábì) Nūh pè Wá. A sì dára ní olùjẹ́pè."
    },
    {
      "resource_id": 125,
      "text": "A gba òun àti àwọn ará ilé rẹ̀ là kúrò nínú ìbànújẹ́ ńlá náà."
    },
    { "resource_id": 125, "text": "A dá àwọn àrọ́mọdọ́mọ rẹ̀ sí lẹ́yìn rẹ̀." },
    {
      "resource_id": 125,
      "text": "A sì fún un ní orúkọ rere láààrin àwọn ẹni ìkẹ́yìn."
    },
    {
      "resource_id": 125,
      "text": "Àlàáfíà kí ó máa bá (Ànábì) Nūh láààrin gbogbo ẹ̀dá."
    },
    {
      "resource_id": 125,
      "text": "Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)."
    },
    {
      "resource_id": 125,
      "text": "Dájúdájú ó wà nínú àwọn ẹrúsìn Wa, àwọn onígbàgbọ́ òdodo."
    },
    {
      "resource_id": 125,
      "text": "Lẹ́yìn náà, A tẹ àwọn yòókù rì sínú agbami."
    },
    {
      "resource_id": 125,
      "text": "Dájúdájú (Ànábì) ’Ibrọ̄hīm wà nínú ìjọ (tí ó tẹ̀lé ìlànà) rẹ̀.1 <sup foot_note=147848>1</sup>"
    },
    {
      "resource_id": 125,
      "text": "(Ẹ rántí) nígbà tí ó dojú kọ Olúwa rẹ̀ pẹ̀lú ọkàn mímọ́."
    },
    {
      "resource_id": 125,
      "text": "(Rántí) nígbà tí ó sọ fún bàbá rẹ̀ àti àwọn ènìyàn rẹ̀ pé: \"Kí ni ẹ̀ ń jọ́sìn fún?"
    },
    {
      "resource_id": 125,
      "text": "Ṣé ẹ̀ ń gbèrò láti sọ irọ́ di ọlọ́hun lẹ́yìn Allāhu?"
    },
    {
      "resource_id": 125,
      "text": "Kí sì ni èrò ọkàn yín sí Olúwa gbogbo ẹ̀dá?”1 <sup foot_note=147849>1</sup>"
    },
    { "resource_id": 125, "text": "Ó ṣíjú wo àwọn ìràwọ̀ ní wíwò kan." },
    { "resource_id": 125, "text": "Ó sì sọ pé: “Dájúdájú ó rẹ̀ mí.”" },
    { "resource_id": 125, "text": "Nítorí náà, wọ́n pa á tì, wọ́n sì lọ." },
    {
      "resource_id": 125,
      "text": "Nígbà náà, ó lọ sí ọ̀dọ̀ àwọn òrìṣà wọn. Ó sì sọ pé: “Ṣé ẹ kò níí jẹun ni?"
    },
    { "resource_id": 125, "text": "Kí ni ó ṣe yín tí ẹ kò sọ̀rọ̀?”" },
    {
      "resource_id": 125,
      "text": "Nígbà náà, ó dojú lílù kọ wọ́n pẹ̀lú ọwọ́ ọ̀tún (ó sì rún wọn wómúwómú)."
    },
    { "resource_id": 125, "text": "(Àwọn abọ̀rìṣà) sáré wá dojú kọ ọ́." },
    {
      "resource_id": 125,
      "text": "Ó sọ pé: “Ṣé ẹ óò máa jọ́sìn fún n̄ǹkan tí ẹ gbẹ́ kalẹ̀ lére ni?"
    },
    {
      "resource_id": 125,
      "text": "Allāhu l’Ó sì dá ẹ̀yin àti n̄ǹkan tí ẹ̀ ń ṣe níṣẹ́.”"
    },
    {
      "resource_id": 125,
      "text": "Wọ́n wí pé: “Ẹ mọ ilé kan fún un, kí ẹ sì jù ú sínú iná.”"
    },
    {
      "resource_id": 125,
      "text": "Wọ́n gbèrò ète sí i. A sì sọ wọ́n di ẹni yẹpẹrẹ."
    },
    {
      "resource_id": 125,
      "text": "Ó sọ pé: “Dájúdájú mo máa lọ sí (ìlú tí) Olúwa mi (pa mí láṣẹ láti lọ). Ó sì máa tọ́ mi sọ́nà (láti dé ibẹ̀).1 <sup foot_note=147850>1</sup>"
    },
    {
      "resource_id": 125,
      "text": "Olúwa mi, ta mí lọ́rẹ ọmọ nínú àwọn ẹni rere.”"
    },
    {
      "resource_id": 125,
      "text": "A sì fún un ní ìró ìdùnnú (nípa bíbí) ọmọkùnrin kan tí ó máa ní ìfaradà."
    },
    {
      "resource_id": 125,
      "text": "Nígbà tí (ọmọ náà) dàgbà, tí ó tó bá (bàbá rẹ̀) ṣe iṣẹ́, (bàbá rẹ̀) sọ pé: \"Ọmọ mi, dájúdájú èmi lá àlá pé dájúdájú mò ń dúńbú rẹ. Nítorí náà, wòye sí i, kí ni o rí sí i.\" Ó sọ pé: “Bàbá mi, ṣe ohun tí Wọ́n pa láṣẹ fún ọ. O máa bá mi nínú àwọn onísùúrù, tí Allāhu bá fẹ́.”"
    },
    {
      "resource_id": 125,
      "text": "Nígbà tí àwọn méjèèjì juwọ́ jusẹ̀ sílẹ̀, tí (Ànábì ’Ibrọ̄hīm) sì dojú(ọmọ) rẹ̀ bolẹ̀, <sup foot_note=147851>1</sup>"
    },
    { "resource_id": 125, "text": "A pè é (báyìí) pé, ’Ibrọ̄hīm," },
    {
      "resource_id": 125,
      "text": "o kúkú ti mú àlá náà ṣẹ. Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)."
    },
    { "resource_id": 125, "text": "Dájúdájú èyí, òhun ni àdánwò pọ́nńbélé." },
    { "resource_id": 125, "text": "A sì fi àgbò ńlá ṣèràpadà rẹ̀." },
    {
      "resource_id": 125,
      "text": "A tún fún un ní orúkọ rere láààrin àwọn ẹni ìkẹ́yìn."
    },
    { "resource_id": 125, "text": "Àlàáfíà kí ó máa bá (Ànábì) ’Ibrọ̄hīm." },
    {
      "resource_id": 125,
      "text": "Báyẹn ni A ṣe ń san àwọn olùṣe-rere ní ẹ̀san (rere)."
    },
    {
      "resource_id": 125,
      "text": "Dájúdájú ó wà nínú àwọn ẹrúsìn Wa, àwọn onígbàgbọ́ òdodo."
    },
    {
      "resource_id": 125,
      "text": "A tún fún un ní ìró ìdùnnú (nípa bíbí) ’Ishāƙ, (ó máa jẹ́) Ànábì. (Ó sì máa wà) nínú àwọn ẹni rere."
    },
    {
      "resource_id": 125,
      "text": "Àti pé A fún òun àti ’Ishāƙ ní ìbùkún. Ẹni rere àti alábòsí pọ́nńbélé (tó ń ṣàbòsí sí) ẹ̀mí ara rẹ̀ wà nínú àrọ́mọdọ́mọ àwọn méjèèjì.1 <sup foot_note=147852>1</sup>"
    },
    {
      "resource_id": 125,
      "text": "Dájúdájú A ṣoore fún (Ànábì) Mūsā àti Hārūn."
    },
    {
      "resource_id": 125,
      "text": "A gba àwọn méjèèjì àti ìjọ àwọn méjèèjì là kúrò nínú ìbànújẹ́ ńlá náà."
    },
    {
      "resource_id": 125,
      "text": "A tún ṣàrànṣe fún wọn. Àwọn ni wọ́n jẹ́ olùborí (ọ̀tá wọn)."
    },
    { "resource_id": 125, "text": "A sì fún àwọn méjèèjì ní Tírà tó yanjú." },
    { "resource_id": 125, "text": "A tún fi àwọn méjèèjì mọ̀nà tààrà." },
    {
      "resource_id": 125,
      "text": "A fún àwọn méjèèjì ní orúkọ rere láààrin àwọn ẹni ìkẹ́yìn."
    },
    {
      "resource_id": 125,
      "text": "Àlàáfíà kí ó máa bá (Ànábì) Mūsā àti Hārūn."
    },
    {
      "resource_id": 125,
      "text": "Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)."
    },
    {
      "resource_id": 125,
      "text": "Dájúdájú àwọn méjèèjì wà nínú àwọn ẹrúsìn Wa, àwọn onígbàgbọ́ òdodo."
    },
    {
      "resource_id": 125,
      "text": "Dájúdájú (Ànábì) ’Ilyās wà nínú àwọn Òjíṣẹ́."
    },
    {
      "resource_id": 125,
      "text": "(Ẹ rántí) nígbà tí ó sọ fún ìjọ rẹ̀ pé: “Ṣé ẹ ò níí bẹ̀rù Allāhu ni?"
    },
    {
      "resource_id": 125,
      "text": "Ṣé ẹ óò máa pe òrìṣà kan, ẹ sì máa fi Ẹni tó dára jùlọ nínú àwọn ẹlẹ́dàá sílẹ̀?1 <sup foot_note=147853>1</sup>"
    },
    {
      "resource_id": 125,
      "text": "(ẹ̀ ń fi) Allāhu (sílẹ̀), Olúwa yín àti Olúwa àwọn bàbá yín, àwọn ẹni àkọ́kọ́?”"
    },
    {
      "resource_id": 125,
      "text": "Wọ́n sì pè é ní òpùrọ́. Nítorí náà, wọ́n máa mú wọn wá sínú Iná."
    },
    {
      "resource_id": 125,
      "text": "Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo)."
    },
    {
      "resource_id": 125,
      "text": "A fún un ní orúkọ rere láààrin àwọn ẹni ìkẹ́yìn."
    },
    { "resource_id": 125, "text": "Àlàáfíà kí ó máa bá (Ànábì) ’Ilyās." },
    {
      "resource_id": 125,
      "text": "Dájúdájú báyẹn ni Àwa ṣe ń san àwọn olùṣe-rere ní ẹ̀san (rere)."
    },
    {
      "resource_id": 125,
      "text": "Dájúdájú ó wà nínú àwọn ẹrúsìn Wa, àwọn onígbàgbọ́ òdodo."
    },
    { "resource_id": 125, "text": "Dájúdájú (Ànábì) Lūt wà nínú àwọn Òjíṣẹ́." },
    {
      "resource_id": 125,
      "text": "(Ẹ rántí) nígbà tí A gba òun àti gbogbo àwọn ará ilé rẹ̀ là."
    },
    {
      "resource_id": 125,
      "text": "Àyàfi arúgbóbìnrin kan tí ó wà nínú àwọn tó ṣẹ́ kù lẹ́yìn (láààrin àwọn tí A parẹ́).1 <sup foot_note=147854>1</sup>"
    },
    { "resource_id": 125, "text": "Lẹ́yìn náà, A pa àwọn yòókù run." },
    {
      "resource_id": 125,
      "text": "Dájúdájú ẹ̀yin náà kúkú ń gba ọ̀dọ̀ wọn kọjá láàárọ̀-láàárọ̀"
    },
    { "resource_id": 125, "text": "àti ní alaalẹ́. Ṣé ẹ kò níí ṣe làákàyè ni?" },
    {
      "resource_id": 125,
      "text": "Dájúdájú (Ànábì) Yūnus kúkú wà nínú àwọn Òjíṣẹ́."
    },
    {
      "resource_id": 125,
      "text": "(Ẹ rántí) nígbà tí ó sá lọ sínú ọkọ̀ ojú-omi tó kún (fún èrò)."
    },
    {
      "resource_id": 125,
      "text": "Ó sì bá wọn ṣe kúríà papọ̀. Ó sì wà nínú àwọn tí kúrìá já.1 <sup foot_note=147855>1</sup>"
    },
    {
      "resource_id": 125,
      "text": "Nítorí náà, ẹja gbé e mì; ó sì ń dá ara rẹ̀ lẹ́bi."
    },
    {
      "resource_id": 125,
      "text": "Nítorí náà, tí kò bá jẹ́ pé ó wà nínú àwọn olùṣàfọ̀mọ́ fún Allāhu,"
    },
    {
      "resource_id": 125,
      "text": "dájúdájú ìbá wà nínú ẹja títí di ọjọ́ tí wọn yóò gbé ẹ̀dá dìde."
    },
    {
      "resource_id": 125,
      "text": "Nítorí náà, A jù ú sí orí ilẹ́ gban̄sasa létí omi. Ó sì jẹ́ aláìlera."
    },
    {
      "resource_id": 125,
      "text": "A sì mú igi Yẹƙtīn hù jáde láti ṣíji bò ó."
    },
    {
      "resource_id": 125,
      "text": "A tún rán an níṣẹ́ sí ọ̀kẹ́ márùn-ún (ènìyàn) tàbí kí wọ́n lékún sí i.1 <sup foot_note=147856>1</sup>"
    },
    {
      "resource_id": 125,
      "text": "Wọ́n gbàgbọ́ ní òdodo. A sì fún wọn ní ìgbádùn títí di ìgbà díẹ̀."
    },
    {
      "resource_id": 125,
      "text": "Bi wọ́n léèrè wò pé: “Ṣé Olúwa rẹ l’ó ni àwọn ọmọbìnrin, tiwọn sì ni ọmọkùnrin?"
    },
    {
      "resource_id": 125,
      "text": "Tàbí A dá àwọn mọlāika ní obìnrin, tí àwọn sì jẹ́ ẹlẹ́rìí?”"
    },
    {
      "resource_id": 125,
      "text": "Gbọ́, nínú irọ́ wọn ni pé dájúdájú wọ́n ń wí pé:"
    },
    { "resource_id": 125, "text": "“Allāhu bímọ.” Dájúdájú òpùrọ́ sì ni wọ́n." },
    {
      "resource_id": 125,
      "text": "Ṣé (Allāhu) ṣẹ̀ṣà àwọn ọmọbìnrin lórí àwọn ọmọkùnrin ni?"
    },
    { "resource_id": 125, "text": "Kí l’ó ń ṣe yín tí ẹ fi ń dájọ́ báyìí?" },
    { "resource_id": 125, "text": "Ṣé ẹ kò níí lo ìrántí ni?" },
    { "resource_id": 125, "text": "Tàbí ẹ ní ẹ̀rí tó yanjú lọ́wọ́ ni?" },
    {
      "resource_id": 125,
      "text": "Ẹ mú tírà yín wà nígbà náà tí ẹ bá jẹ́ olódodo."
    },
    {
      "resource_id": 125,
      "text": "Wọ́n tún fi ìbátan sáààrin (Allāhu) àti àlùjànnú! Àwọn àlùjànnú sì ti mọ̀ pé, dájúdájú wọ́n kúkú máa mú àwọn wá sínú Iná ni."
    },
    {
      "resource_id": 125,
      "text": "Mímọ́ ni fún Allāhu tayọ ohun tí wọ́n ń fi ròyìn (Rẹ̀)."
    },
    {
      "resource_id": 125,
      "text": "Àfi àwọn ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo)."
    },
    {
      "resource_id": 125,
      "text": "Dájúdájú ẹ̀yin àti n̄ǹkan tí ẹ̀ ń jọ́sìn fún (lẹ́yìn Allāhu),"
    },
    { "resource_id": 125, "text": "ẹ kò lè fi ṣi ẹnì kan kan lọ́nà" },
    { "resource_id": 125, "text": "àfi ẹni tí ó bá fẹ́ wọ inú iná Jẹhīm." },
    {
      "resource_id": 125,
      "text": "Kò sí ẹnì kan nínú àwa (mọlāika) àfi kí ó ní ibùdúró tí wọ́n ti mọ̀."
    },
    { "resource_id": 125, "text": "Dájúdájú àwa, a kúkú wà ní ọ̀wọ̀ọ̀wọ́ ni." },
    {
      "resource_id": 125,
      "text": "Àti pé dájúdájú àwa, àwa kúkú ni olùṣàfọ̀mọ́ (fún Allāhu)."
    },
    { "resource_id": 125, "text": "Wọ́n kúkú ń wí pé:" },
    {
      "resource_id": 125,
      "text": "“Tí ó bá jẹ́ pé dájúdájú a bá ní (tírà) ìrántí kan nínú (àwọn tírà) àwọn ẹni àkọ́kọ́,"
    },
    {
      "resource_id": 125,
      "text": "dájúdájú àwa ìbá jẹ́ ẹrúsìn Allāhu, àwọn tí A ṣà lẹ́ṣà (fún ìgbàgbọ́ òdodo).”"
    },
    {
      "resource_id": 125,
      "text": "Ṣùgbọ́n wọ́n ṣàì gbàgbọ́ nínú (Allāhu). Láìpẹ́ wọ́n máa mọ̀."
    },
    {
      "resource_id": 125,
      "text": "Dájúdájú ọ̀rọ̀ Wa ti ṣíwájú fún àwọn ẹrúsìn Wa, àwọn Òjíṣẹ́."
    },
    {
      "resource_id": 125,
      "text": "Dájúdájú àwọn, àwọn l’a kúkú máa ṣàrànṣe fún."
    },
    {
      "resource_id": 125,
      "text": "Àti pé dájúdájú àwọn ọmọ ogun Wa, àwọn kúkú ni olùborí."
    },
    {
      "resource_id": 125,
      "text": "Nítorí náà, ṣẹ́rí kúrò lọ́dọ̀ wọn fún ìgbà díẹ̀."
    },
    {
      "resource_id": 125,
      "text": "Àti pé máa wò wọ́n níran ná, àwọn náà ń bọ̀ wá ríran wò."
    },
    { "resource_id": 125, "text": "Ṣé ìyà Wa ni wọ́n ń wá pẹ̀lú ìkánjú?" },
    {
      "resource_id": 125,
      "text": "Nígbà tí ó bá sọ̀kalẹ̀ sí gbàgede wọn, òwúrọ̀ ọjọ́ náà yó sì burú fún àwọn ẹni-akìlọ̀-fún."
    },
    { "resource_id": 125, "text": "Kúrò lọ́dọ̀ wọn títí di ìgbà kan ná." },
    {
      "resource_id": 125,
      "text": "Àti pé máa wò wọ́n níran ná, àwọn náà ń bọ̀ wá ríran wò."
    },
    {
      "resource_id": 125,
      "text": "Mímọ́ ni fún Olúwa rẹ, Olúwa (tó ni) agbára, tayọ ohun tí wọ́n ń fi ròyìn (Rẹ̀)."
    },
    { "resource_id": 125, "text": "Kí àlàáfíà máa bá àwọn Òjíṣẹ́" },
    {
      "resource_id": 125,
      "text": "Gbogbo ẹyìn ń jẹ́ ti Allāhu, Olúwa gbogbo ẹ̀dá."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "37" }
  }
}
