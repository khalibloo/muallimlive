{
  "translations": [
    { "resource_id": 44, "text": "Pe cei aşezaţi pe rânduri," },
    { "resource_id": 44, "text": "ce se leapădă cu tărie," },
    { "resource_id": 44, "text": "ce recită întru amintire!" },
    { "resource_id": 44, "text": "Dumnezeul vostru este Unul:" },
    {
      "resource_id": 44,
      "text": "El este Domnul cerurilor, al pământului şi a ceea ce se află între ele. El este Domnul Răsăriturilor!"
    },
    {
      "resource_id": 44,
      "text": "Noi am împodobit cerul cel mai de jos cu stele"
    },
    {
      "resource_id": 44,
      "text": "ca pază împotriva oricărui diavol răzvrătit."
    },
    {
      "resource_id": 44,
      "text": "Ei nu le pot asculta pe căpeteniile preaînalte, căci sunt loviţi din toate părţile."
    },
    {
      "resource_id": 44,
      "text": "Ei sunt alungaţi şi vor avea parte de o necurmată osândă,"
    },
    {
      "resource_id": 44,
      "text": "iar pe cel care a apucat ceva, o flacără sfredelitoare îl urmăreşte."
    },
    {
      "resource_id": 44,
      "text": "Întreabă-i: “Sunt ei mai tari la făptură decât alţii pe care Noi i-am creat?” Noi i-am creat din lut cleios!"
    },
    { "resource_id": 44, "text": "Tu te miri, iar ei îşi bat joc." },
    { "resource_id": 44, "text": "Când le aminteşti, ei nu-şi amintesc." },
    { "resource_id": 44, "text": "Când văd un semn, caută să-şi bată joc" },
    {
      "resource_id": 44,
      "text": "şi spun: “Aceasta nu este decât o vrajă vădită."
    },
    {
      "resource_id": 44,
      "text": "Când vom muri şi vom fi ţărână şi oase, vom mai fi sculaţi noi"
    },
    { "resource_id": 44, "text": "ori strămoşii noştri dintâi?”" },
    { "resource_id": 44, "text": "Spune: “Da, şi veţi fi umiliţi!”" },
    { "resource_id": 44, "text": "Un sigur ţipăt şi vor vedea atunci!" },
    {
      "resource_id": 44,
      "text": "Vor spune: “Vai nouă! Aceasta este Ziua Judecăţii!”"
    },
    {
      "resource_id": 44,
      "text": "Aceasta este Ziua Cumpenei pe care voi aţi socotit-o minciună!"
    },
    {
      "resource_id": 44,
      "text": "Adunaţi-i pe cei nedrepţi, cu soţiile lor, precum şi cu cei cărora li se închinau,"
    },
    {
      "resource_id": 44,
      "text": "în locul lui Dumnezeu, apoi călăuziţi-i pe drumul Iadului."
    },
    { "resource_id": 44, "text": "Opriţi-i! Vor fi întrebaţi:" },
    { "resource_id": 44, "text": "“De ce nu vă ajutaţi unii pe alţii?”" },
    {
      "resource_id": 44,
      "text": "În Ziua aceea, ei vor căuta însă să se supună."
    },
    {
      "resource_id": 44,
      "text": "Se vor întoarce unii către alţii întrebându-se,"
    },
    {
      "resource_id": 44,
      "text": "şi vor spune: “Voi aţi venit la noi cu jurământ!”"
    },
    {
      "resource_id": 44,
      "text": "(Diavolii) vor spune: “Nu, voi nu aţi fost credincioşi."
    },
    {
      "resource_id": 44,
      "text": "Noi nu am avut nici o împuternicire asupra voastră, ci voi aţi fost un popor ticălos."
    },
    {
      "resource_id": 44,
      "text": "Spusa Domnului nostru s-a împlinit asupra noastră, şi noi acum gustăm..."
    },
    {
      "resource_id": 44,
      "text": "Noi v-am amăgit fiindcă noi înşine eram amăgiţi.”"
    },
    { "resource_id": 44, "text": "În Ziua aceea, vor fi părtaşi la osândă." },
    { "resource_id": 44, "text": "Aşa vom face cu toţi nelegiuiţii." },
    {
      "resource_id": 44,
      "text": "Când li se spunea: “Nu este dumnezeu afară de Dumnezeu”, ei se îngâmfau"
    },
    {
      "resource_id": 44,
      "text": "şi spuneau: “Să ne părăsim dumnezeii noştri pentru un poet îndrăcit?”"
    },
    {
      "resource_id": 44,
      "text": "Ba nu! El a venit cu Adevărul şi i-a mărturisit ca drepţi pe cei trimişi înaintea sa."
    },
    { "resource_id": 44, "text": "Veţi gusta osânda cea dureroasă," },
    {
      "resource_id": 44,
      "text": "însă nu veţi fi răsplătiţi decât pentru ceea ce aţi făptuit,"
    },
    { "resource_id": 44, "text": "afară de robii credincioşi lui Dumnezeu" },
    { "resource_id": 44, "text": "care vor avea o înzestrare cunoscută," },
    { "resource_id": 44, "text": "fructe, şi vor fi cinstiţi" },
    { "resource_id": 44, "text": "în Grădinile Plăcerii," },
    { "resource_id": 44, "text": "pe paturi faţă în faţă." },
    { "resource_id": 44, "text": "Printre ei va umbla un pocal de la izvor" },
    { "resource_id": 44, "text": "limpede şi desfătător pentru băutori," },
    { "resource_id": 44, "text": "care nu dă ameţeală şi nici nu se termină." },
    {
      "resource_id": 44,
      "text": "Cele cu ochi mari şi cu priviri neprihănite vor sta lângă ei,"
    },
    { "resource_id": 44, "text": "şi vor fi asemenea ouălor ascunse." },
    {
      "resource_id": 44,
      "text": "Ei se vor întoarce unii spre alţii întrebându-se."
    },
    {
      "resource_id": 44,
      "text": "Unul dintre ei va spune: “Aveam un prieten care spunea:"
    },
    {
      "resource_id": 44,
      "text": "“Oare tu eşti dintre cei care mărturisesc Adevărul?"
    },
    {
      "resource_id": 44,
      "text": "Vom mai fi judecaţi după ce vom muri şi vom fi ţărână şi oase?”"
    },
    { "resource_id": 44, "text": "Unul va spune: “Vedeţi ceva de sus?”" },
    {
      "resource_id": 44,
      "text": "El va privi de sus şi îl va vedea pe prietenul său în mijlocul Iadului."
    },
    {
      "resource_id": 44,
      "text": "El îi va spune: “Pe Dumnezeu! Puţin a lipsit să mă pierzi şi pe mine!"
    },
    {
      "resource_id": 44,
      "text": "Fără harul lui Dumnezeu aş fi fost printre cei puşi la cazne."
    },
    { "resource_id": 44, "text": "Nu suntem, aşadar, morţi?" },
    {
      "resource_id": 44,
      "text": "Ba da, însă doar de moartea noastră dintâi şi nu vom fi osândiţi!”"
    },
    { "resource_id": 44, "text": "Da, acesta este fericirea cea mare!" },
    { "resource_id": 44, "text": "Întru aceasta, să trudească truditorii." },
    {
      "resource_id": 44,
      "text": "Oare acesta nu este o gazdă mai bună decât copacul Zeqqum?"
    },
    { "resource_id": 44, "text": "Noi l-am făcut ca o ispită celor nedrepţi." },
    {
      "resource_id": 44,
      "text": "El este un copac ce iese din fundul Iadului,"
    },
    {
      "resource_id": 44,
      "text": "iar rodul său este asemenea căpăţânilor de diavoli."
    },
    {
      "resource_id": 44,
      "text": "Ei vor mânca din el şi îşi vor umple burţile,"
    },
    { "resource_id": 44, "text": "apoi după el vor bea un amestec clocotind" },
    { "resource_id": 44, "text": "şi se vor întoarce iarăşi în Iad." },
    { "resource_id": 44, "text": "Ei vor afla acolo pe taţii lor rătăciţi," },
    { "resource_id": 44, "text": "şi se vor grăbi pe urmele lor." },
    {
      "resource_id": 44,
      "text": "Cei mai mulţi dintre cei dintâi au fost, înaintea lor, rătăciţi,"
    },
    { "resource_id": 44, "text": "chiar dacă Noi le-am trimis predicatori." },
    {
      "resource_id": 44,
      "text": "Vezi cum a fost sfârşitul celor care li s-a predicat,"
    },
    { "resource_id": 44, "text": "afară de robii credincioşi lui Dumnezeu!" },
    {
      "resource_id": 44,
      "text": "Noe Ne-a chemat! Cât de Buni sunt Cei care răspund!"
    },
    {
      "resource_id": 44,
      "text": "Noi l-am mântuit pe el şi pe ai săi de potopul cel mare."
    },
    { "resource_id": 44, "text": "Noi am făcut seminţia sa să rămână." },
    { "resource_id": 44, "text": "Şi am lăsat amintirea sa în veac:" },
    { "resource_id": 44, "text": "“Pace lui Noe, în toate lumile!”" },
    {
      "resource_id": 44,
      "text": "Aşa îi răsplătim pe cei făptuitori de bine."
    },
    { "resource_id": 44, "text": "El este dintre robii Noştri credincioşi." },
    { "resource_id": 44, "text": "Apoi i-am înecat pe ceilalţi." },
    { "resource_id": 44, "text": "De partea lui a fost şi Abraham." },
    { "resource_id": 44, "text": "El a venit la Domnul tău cu toată inima" },
    {
      "resource_id": 44,
      "text": "spunând tatălui său şi poporului său: “Cui vă închinaţi voi?"
    },
    {
      "resource_id": 44,
      "text": "O înşelătorie, dumnezei afară de Dumnezeu, este ceea ce vreţi?"
    },
    { "resource_id": 44, "text": "Ce vă închipuiţi despre Domnul lumilor?”" },
    { "resource_id": 44, "text": "Apoi aruncă o privire spre stele şi spuse:" },
    { "resource_id": 44, "text": "“Eu sunt bolnav!”" },
    { "resource_id": 44, "text": "Atunci ei îi întoarseră spatele şi plecară" },
    {
      "resource_id": 44,
      "text": "El se repezi, atunci, la dumnezeii lor şi le spuse: “Nu mâncaţi?"
    },
    { "resource_id": 44, "text": "Ce aveţi de nu vorbiţi?”" },
    {
      "resource_id": 44,
      "text": "El se repezi asupra lor lovindu-i cu dreapta."
    },
    { "resource_id": 44, "text": "Oamenii se întoarseră la el alergând." },
    {
      "resource_id": 44,
      "text": "El le spuse: “Vă închinaţi la ceea ce aţi cioplit,"
    },
    {
      "resource_id": 44,
      "text": "iar Dumnezeu v-a creat pe voi şi ceea ce faceţi?”"
    },
    {
      "resource_id": 44,
      "text": "Ei spuseră: “Zidiţi-i o zidire şi aruncaţi-l în Iad!”"
    },
    {
      "resource_id": 44,
      "text": "Ei au vrut să viclenească asupra lui, însă Noi i-am înjosit."
    },
    {
      "resource_id": 44,
      "text": "El spuse: “Eu voi merge către Domnul meu, iar El mă va călăuzi."
    },
    {
      "resource_id": 44,
      "text": "Domnul meu! Dăruieşte-mi un fiu dintre cei drepţi”"
    },
    { "resource_id": 44, "text": "Atunci îi vestirăm un fecior blând," },
    {
      "resource_id": 44,
      "text": "Când ajunse să trudească alături de el, îi spuse: “O, fiul meu! Am văzut în vis că se făcea că te jertfeam. Cum vezi tu oare acest lucru?” El spuse: “O, tată! Fă ceea ce ţi s-a poruncit şi mă vei afla dintre cei răbdători, dacă Dumnezeu va voi!”"
    },
    {
      "resource_id": 44,
      "text": "După ce amândoi s-au supus, iar Abraham s-a prosternat,"
    },
    { "resource_id": 44, "text": "Noi i-am strigat: “O, Abraham!" },
    {
      "resource_id": 44,
      "text": "Tu ai crezut vedenia. Astfel îi răsplătim Noi pe făptuitorii de bine."
    },
    {
      "resource_id": 44,
      "text": "Aceasta a fost încercarea cea fără de tăgadă.”"
    },
    {
      "resource_id": 44,
      "text": "Noi l-am răscumpărat printr-o jertfă măreaţa"
    },
    { "resource_id": 44, "text": "şi am lăsat amintirea sa în veac:" },
    { "resource_id": 44, "text": "“Pace lui Abraham!”" },
    {
      "resource_id": 44,
      "text": "Astfel îi răsplătim Noi pe făptuitorii de bine."
    },
    { "resource_id": 44, "text": "El a fost dintre robii Noştri credincioşi." },
    {
      "resource_id": 44,
      "text": "Noi i l-am vestit pe Isaac, un profet între cei drepţi."
    },
    {
      "resource_id": 44,
      "text": "Şi i-am binecuvântat pe el şi pe Isaac. Şi din seminţia lor a fost şi cel făptuitor de bine, precum şi cel nedrept cu sine în chip vădit."
    },
    {
      "resource_id": 44,
      "text": "Noi am dăruit binele lui Moise şi lui Aaron şi"
    },
    {
      "resource_id": 44,
      "text": "i-am mântuit pe ei şi pe poporul lor de potopul cel mare."
    },
    { "resource_id": 44, "text": "I-am ajutat şi ei au fost învingători." },
    { "resource_id": 44, "text": "Noi le-am dăruit Cartea cea desluşită" },
    { "resource_id": 44, "text": "şi i-am călăuzit pe o Cale Dreaptă." },
    { "resource_id": 44, "text": "Şi am lăsat amintirea lor în veac:" },
    { "resource_id": 44, "text": "“Pace lui Moise şi lui Aaron!”" },
    {
      "resource_id": 44,
      "text": "Astfel îi răsplătim Noi pe făptuitorii de bine,"
    },
    {
      "resource_id": 44,
      "text": "Amândoi au fost dintre robii Noştri credincioşi."
    },
    { "resource_id": 44, "text": "Şi Elias a fost dintre cei trimişi." },
    {
      "resource_id": 44,
      "text": "El spuse poporului său: “Nu vă este teamă de Dumnezeu?"
    },
    {
      "resource_id": 44,
      "text": "Îl chemaţi pe Baal şi îl părăsiţi pe bunul Creator,"
    },
    {
      "resource_id": 44,
      "text": "pe Dumnezeu, Domnul vostru şi Domnul strămoşilor voştri dintâi?”"
    },
    {
      "resource_id": 44,
      "text": "Ei l-au socotit mincinos şi vor fi daţi osândei,"
    },
    { "resource_id": 44, "text": "afară de robii devotaţi lui Dumnezeu." },
    { "resource_id": 44, "text": "Noi am lăsat amintirea sa în veac:" },
    { "resource_id": 44, "text": "“Pace lui Elias!”" },
    {
      "resource_id": 44,
      "text": "Astfel îi răsplătim pe făptuitorii de bine."
    },
    { "resource_id": 44, "text": "El a fost dintre robii Noştri credincioşi." },
    { "resource_id": 44, "text": "Şi Lot a fost dintre cei trimişi." },
    {
      "resource_id": 44,
      "text": "Noi l-am mântuit pe el şi pe ai săi laolaltă,"
    },
    {
      "resource_id": 44,
      "text": "afară de o bătrână ce a fost între cei rămaşi în urmă!"
    },
    { "resource_id": 44, "text": "Apoi i-au stârpit pe ceilalţi," },
    { "resource_id": 44, "text": "iar voi treceţi peste ei dimineaţa" },
    { "resource_id": 44, "text": "şi noaptea. Oare nu pricepeţi?" },
    { "resource_id": 44, "text": "Şi Iona a fost dintre cei trimişi." },
    { "resource_id": 44, "text": "El a fugit la corabia încărcată," },
    {
      "resource_id": 44,
      "text": "apoi a tras la sorţi, şi a fost dintre cei sortiţi pieirii."
    },
    {
      "resource_id": 44,
      "text": "Peştele l-a înghiţit pe când se dojenea pe sine."
    },
    {
      "resource_id": 44,
      "text": "Dacă nu ar fi fost printre cei care preamăresc,"
    },
    {
      "resource_id": 44,
      "text": "ar fi rămas în pântecele lui până în Ziua Învierii."
    },
    { "resource_id": 44, "text": "Noi l-am aruncat apoi bolnav pe ţărmul gol" },
    {
      "resource_id": 44,
      "text": "şi am făcut să crească asupra lui un copac de Yaqtin."
    },
    {
      "resource_id": 44,
      "text": "Noi l-am trimis apoi la o sută de mii de oameni ori chiar mai mulţi."
    },
    {
      "resource_id": 44,
      "text": "Ei au crezut şi Noi le-am dăruit bucurii o vreme."
    },
    { "resource_id": 44, "text": "“Domnul tău are fiice, pe când ei au fii?" },
    { "resource_id": 44, "text": "Am creat, sub ochii lor, îngerii-femei?”" },
    { "resource_id": 44, "text": "Vor spune oare în nemernicia lor:" },
    {
      "resource_id": 44,
      "text": "“Dumnezeu a odrăslit!...” Da, sunt mincinoşi!"
    },
    { "resource_id": 44, "text": "El a ales fiicele înaintea fiilor?" },
    { "resource_id": 44, "text": "“Ce aveţi? Cum judecaţi?" },
    { "resource_id": 44, "text": "Nu chibzuiţi deloc?" },
    {
      "resource_id": 44,
      "text": "Ori poate aveţi vreo împuternicire desluşită?"
    },
    {
      "resource_id": 44,
      "text": "Veniţi cu Cartea voastră, dacă spuneţi adevărul!”"
    },
    {
      "resource_id": 44,
      "text": "Ei au făcut între El şi ginni o înrudire, însă nu ştiu că ginni vor fi şi ei aduşi înaintea Lui?"
    },
    {
      "resource_id": 44,
      "text": "Mărire lui Dumnezeu peste ceea ce-şi închipuie ei,"
    },
    { "resource_id": 44, "text": "afară de robii lui Dumnezeu cei curaţi." },
    { "resource_id": 44, "text": "Nici voi şi nici cei la care vă închinaţi" },
    { "resource_id": 44, "text": "nu veţi ispiti pe nimeni," },
    {
      "resource_id": 44,
      "text": "ci numai pe cel care va fi azvârlit în Iad."
    },
    {
      "resource_id": 44,
      "text": "“Nu este nimeni dintre noi care să nu aibă un loc cunoscut."
    },
    { "resource_id": 44, "text": "Noi suntem cei aşezaţi în rânduri." },
    { "resource_id": 44, "text": "Noi suntem cei care Îl preamărim.”" },
    { "resource_id": 44, "text": "Ei au să spună:" },
    {
      "resource_id": 44,
      "text": "“Dacă am fi avut o amintire de la cei dintâi,"
    },
    {
      "resource_id": 44,
      "text": "am fi fost robii lui Dumnezeu cei devotaţi.”"
    },
    {
      "resource_id": 44,
      "text": "Ei nu au crezut în El, însă vor afla curând!"
    },
    {
      "resource_id": 44,
      "text": "Cuvântul Nostru a mers înainte la robii Noştri trimişi."
    },
    { "resource_id": 44, "text": "Şi ei vor fi cei ajutaţi," },
    { "resource_id": 44, "text": "şi oştirea noastră va învinge pentru ei." },
    { "resource_id": 44, "text": "Întoarce-le spatele o vreme!" },
    {
      "resource_id": 44,
      "text": "Uită-te la ei, căci şi ei se vor uita curând..."
    },
    { "resource_id": 44, "text": "Caută să grăbească osânda Noastră?" },
    {
      "resource_id": 44,
      "text": "Când se va coborî în curtea lor va fi o dimineaţă rea pentru cei cărora li s-a predicat!"
    },
    { "resource_id": 44, "text": "Întoarce-le spatele o vreme!" },
    {
      "resource_id": 44,
      "text": "Uită-te la ei, căci şi ei se vor uita curând..."
    },
    {
      "resource_id": 44,
      "text": "Mărire Domnului tău, Domnul Puterii asupra a ceea ce-şi închipuie ei!"
    },
    { "resource_id": 44, "text": "Pace trimişilor!" },
    { "resource_id": 44, "text": "Laudă lui Dumnezeu, Domnul lumilor!" }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "37" }
  }
}
