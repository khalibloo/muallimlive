{
  "translations": [
    { "resource_id": 237, "text": "Алиф. Лам. Мим." },
    {
      "resource_id": 237,
      "text": "Аллах! Няма друг Бог освен Него - Вечноживия, Неизменния!"
    },
    {
      "resource_id": 237,
      "text": "Той ти низпосла Книгата с истината, потвърждаваща онова, което бе преди нея. И низпосла от по-рано Тората и Евангелието"
    },
    {
      "resource_id": 237,
      "text": "за напътствие на хората, и низпосла Разграничението. За онези, които не вярват в знаменията на Аллах, наистина има сурово мъчение. Аллах е всемогъщ, въздаващ отмъщение."
    },
    {
      "resource_id": 237,
      "text": "Нищо не е скрито от Аллах нито на земята, нито на небето."
    },
    {
      "resource_id": 237,
      "text": "Той е, Който ви оформя в утробите, както пожелае. Няма друг Бог освен Него, Всемогъщия, Премъдрия."
    },
    {
      "resource_id": 237,
      "text": "Той е, Който низпосла на теб Книгата. В нея има понятни знамения, те са основата на Книгата, и други - неясни. А онези, в чиито сърца има изкривяване, следват неясното в нея, стремейки се към смут и стремейки се към тълкуването му. Ала никой освен Аллах не знае тълкуването му. И утвърдените в знанието казват: “Повярвахме в нея. Всичко е от нашия Господ.” Но само разумните се поучават"
    },
    {
      "resource_id": 237,
      "text": "[и зоват:] “Господи, не отклонявай нашите сърца, след като си ни напътил! И дари ни с милост от Теб! Ти си Вседаряващия."
    },
    {
      "resource_id": 237,
      "text": "Господи, Ти ще събереш хората в Деня, за който няма съмнение. Аллах не нарушава обещаното.”"
    },
    {
      "resource_id": 237,
      "text": "Онези, които не вярват, с нищо не ще ги избавят от Аллах нито имотите, нито децата им. Те са горивото на Огъня."
    },
    {
      "resource_id": 237,
      "text": "Подобно на рода на Фараона и на онези преди тях, те взеха за лъжа Нашите знамения, но Аллах ги погуби заради греховете им. Аллах е строг в наказанието."
    },
    {
      "resource_id": 237,
      "text": "[О, Мухаммад] кажи на онези, които не повярват: “Ще бъдете поразени и събрани в Ада. И колко лоша постеля е той!”"
    },
    {
      "resource_id": 237,
      "text": "Имаше за вас знамение в две дружини, които се срещнаха - една сражаваща се по пътя на Аллах, и друга - невярваща. И им се видяха на око двойно повече от тях. Аллах подкрепя със Своята помощ когото пожелае. В това има поука за прозорливите."
    },
    {
      "resource_id": 237,
      "text": "Разкрасена е за хората любовта към страстите - към жените и децата, и струпаните купища от злато и сребро, и към отбраните коне, и добитъка, и посевите. Това е насладата на земния живот, но най-прекрасният пристан е завръщането при Аллах."
    },
    {
      "resource_id": 237,
      "text": "Кажи: “Да ви известя ли за по-добро от това?” За богобоязливите при техния Господ има градини, сред които реки текат - там ще пребивават вечно, - и пречисти съпруги, и благоволение от Аллах. Аллах съзира рабите,"
    },
    {
      "resource_id": 237,
      "text": "които казват: “Господи наш, повярвахме! Опрости греховете ни и опази ни от мъчението на Огъня!”"
    },
    {
      "resource_id": 237,
      "text": "[Те са] търпеливите и искрените, и смирените, и раздаващите, и молещите опрощение в ранни зори."
    },
    {
      "resource_id": 237,
      "text": "Аллах свидетелства, че няма друг бог освен Него. И ангелите, и най-издигнатите в знанието свидетелстват същото - Той отстоява справедливостта. Няма друг бог освен Него - Всемогъщия, Премъдрия."
    },
    {
      "resource_id": 237,
      "text": "Ислямът е религията при Аллах. Дарените с Писанието изпаднаха в разногласие заради злобата помежду им, едва след като знанието дойде при тях. А за невярващите в знаменията на Аллах - Аллах бързо прави равносметка."
    },
    {
      "resource_id": 237,
      "text": "И ако спорят с теб, кажи: “Отдадох се всецяло на Аллах - аз и онези, които ме последваха.” И кажи на дарените с Писанието, и на неграмотните: “Отдадохте ли се?” И ако се отдадат, вече са на правия път, а ако се отвърнат - твой дълг е само да съобщиш. Аллах наблюдава рабите."
    },
    {
      "resource_id": 237,
      "text": "Онези, които не вярват в знаменията на Аллах и убиват без право пророците, и убиват хората, повеляващи справедливост, възвести ги за болезнено мъчение!"
    },
    {
      "resource_id": 237,
      "text": "Те са онези, чиито дела се провалят и в земния живот, и в отвъдния, и не ще има за тях избавители."
    },
    {
      "resource_id": 237,
      "text": "Не видя ли ти дарените с дял от Писанието? Те са позовани към Писанието на Аллах, за да отсъди помежду им. После някои се отвръщат, противейки се."
    },
    {
      "resource_id": 237,
      "text": "Това е, защото рекоха: “Нe ще ни засегне Огънят, освен само в броени дни.” И ги заслепи в религията им онова, което бяха съчинили."
    },
    {
      "resource_id": 237,
      "text": "И как ще бъдат, щом ги съберем в Деня, за който няма съмнение, и на всяка душа напълно се изплати онова, което е придобила, и не ще бъдат угнетени."
    },
    {
      "resource_id": 237,
      "text": "Кажи: “О, Аллах, Владетелю на владението, Ти даряваш владението на когото пожелаеш и отнемаш владението от когото пожелаеш, и въздигаш когото пожелаеш, и унизяваш когото пожелаеш. Доброто е в Твоята Ръка. Ти за всяко нещо имаш сила."
    },
    {
      "resource_id": 237,
      "text": "Ти въвеждаш нощта в деня и Ти въвеждаш деня в нощта, и изваждаш живото от мъртвото, и изваждаш мъртвото от живото, и безмерно даваш препитание комуто пожелаеш.”"
    },
    {
      "resource_id": 237,
      "text": "Вярващите да не взимат неверници за ближни вместо повярвалите. А който направи това, той няма нищо общо с Аллах, освен ако се страхувате от тях. Аллах ви предупреждава за Себе Си и към Аллах е завръщането."
    },
    {
      "resource_id": 237,
      "text": "Кажи: “И да скривате онова, което е в сърцата ви, и да го показвате, Аллах го знае. Знае Той какво е на небесата и какво е на земята. Аллах за всяко нещо има сила.”"
    },
    {
      "resource_id": 237,
      "text": "В Деня всяка душа ще намери доброто, което е сторила, и злото, което е сторила, и ще иска то да се отдалечи от нея. Аллах ви предупреждава за Себе си. Аллах е състрадателен към рабите."
    },
    {
      "resource_id": 237,
      "text": "Кажи: “Ако обичате Аллах, последвайте ме! И Аллах ще ви обикне, и ще опрости греховете ви. Аллах е опрощаващ, милосърден.”"
    },
    {
      "resource_id": 237,
      "text": "Кажи: “Подчинете се на Аллах и на Пратеника!” А отвърнете ли се - Аллах не обича неверниците."
    },
    {
      "resource_id": 237,
      "text": "Аллах избра над народите Адам и Нух, и рода на Ибрахим, и рода на Имран"
    },
    {
      "resource_id": 237,
      "text": "потомство едни от други. Аллах е всечуващ, всезнаещ."
    },
    {
      "resource_id": 237,
      "text": "Когато жената на Имран рече: “Господи мой, посветих онова, което е в утробата ми, единствено на Теб да служи. Приеми го от мен! Наистина Ти си Всечуващия, Всезнаещия.”"
    },
    {
      "resource_id": 237,
      "text": "И когато го роди, каза: “Господи, родих го женско.” А Аллах най-добре знаеше какво е родила. Мъжкото не е като женското. “И я назовах Мариам. И Те моля да я закриляш от прокудения сатана заедно с потомството й!”"
    },
    {
      "resource_id": 237,
      "text": "И я прие нейният Господ с хубав прием, и я отгледа като хубав кълн, и я повери на Закария. Всякога, щом Закария влизаше при нея в нейното светилище, намираше там препитание. Рече: “О, Мариам, откъде имаш това?” Тя рече: “От Аллах е. Аллах безмерно дава препитание комуто пожелае.”"
    },
    {
      "resource_id": 237,
      "text": "Там Закария позова своя Господ. Рече: “Господи мой, дари ми от Теб добро потомство! Ти си Чуващия зова.”"
    },
    {
      "resource_id": 237,
      "text": "И както стоеше, молейки се в светилището, ангелите го призоваха: “Аллах те благовества за Яхя, който ще потвърди Слово от Аллах, ще бъде господар, целомъдрен и пророк от праведниците.”"
    },
    {
      "resource_id": 237,
      "text": "Рече: “Господи мой, как ще имам син, когато вече ме застигна старостта, а жена ми е бездетна?” Рече: “Така! Аллах прави каквото пожелае.”"
    },
    {
      "resource_id": 237,
      "text": "Рече: “Господи, дай ми знак!” Рече: “Знакът за теб е три дни да говориш с хората само като посочваш. И споменавай често своя Господ, и Го прославяй вечер и сутрин!”"
    },
    {
      "resource_id": 237,
      "text": "И когато ангелите рекоха: “О, Мариам, Аллах те избра и те пречисти, и те избра над жените от народите!"
    },
    {
      "resource_id": 237,
      "text": "О, Мариам, смири се пред своя Господ и сведи чело до земята в суджуд, и се кланяй с покланящите се!”"
    },
    {
      "resource_id": 237,
      "text": "Това е от вестите на неведомото, Ние ти го разкриваме. Не бе ти при тях, когато хвърляха калемите си - кой от тях да се грижи за Мариам. Не бе там и когато се караха."
    },
    {
      "resource_id": 237,
      "text": "Когато ангелите рекоха: “О, Мариам, Аллах те благовества за Слово от Него. Името му е Месията Иса, синът на Мариам, знатен в земния живот и в отвъдния, и е от приближените [на Аллах]."
    },
    {
      "resource_id": 237,
      "text": "И ще говори на хората още в люлката, и като възмъжее, и ще бъде от праведниците.”,"
    },
    {
      "resource_id": 237,
      "text": "рече тя: “Господи мой, как ще имам син, щом мъж не ме е докосвал?” Рече: “Така! Аллах сътворява каквото пожелае. Щом реши нещо, казва му само: “Бъди!” И то става."
    },
    {
      "resource_id": 237,
      "text": "И ще го научи Той на книгата и на мъдростта, и на Тората, и на Евангелието."
    },
    {
      "resource_id": 237,
      "text": "И ще го стори пратеник при синовете на Исраил: “Донесох ви знамение от вашия Господ. Ще създам за вас от глина образ на птица, ще духна в нея и ще стане птица с позволението на Аллах. И ще изцерявам слепи и прокажени, и ще съживявам мъртви с позволението на Аллах. И ще ви съобщавам какво ядете и с какво се запасявате по домовете си. Наистина в това има знамение за вас, ако сте вярващи."
    },
    {
      "resource_id": 237,
      "text": "[И дойдох] в потвърждение на Тората, [низпослана] преди мен, и за да ви разреша част от онова, което ви бе възбранено... И ви донесох знамение от вашия Господ. И бойте се от Аллах, и ми се покорете!"
    },
    {
      "resource_id": 237,
      "text": "Наистина Аллах е моят Господ и вашият Господ. На Него служете! Това е правият път.”"
    },
    {
      "resource_id": 237,
      "text": "И когато Иса почувства неверието у тях, рече: “Кои са моите помощници [по пътя] към Аллах?” Неговите ученици рекоха: “Ние сме помощниците [по пътя] на Аллах. Повярвахме в Аллах и свидетелствай, че сме отдадени!”"
    },
    {
      "resource_id": 237,
      "text": "Господи наш, повярвахме в онова, което Ти низпосла, и последвахме пратеника. Впиши ни редом със свидетелите!”"
    },
    {
      "resource_id": 237,
      "text": "И [юдеите] лукавстваха. А Аллах провали тяхното лукавство. Аллах е над лукавите."
    },
    {
      "resource_id": 237,
      "text": "Когато Аллах рече: “О, Иса, Аз ще те прибера и ще те въздигна при Мен, и ще те пречистя от невярващите, и до Деня на възкресението ще сторя онези, които те последваха, над онези, които не повярваха. После при Мен ще се завърнете и ще отсъдя между вас в онова, по което сте били в разногласие.”"
    },
    {
      "resource_id": 237,
      "text": "А онези, които не повярваха, ще накажа с тежко мъчение в земния живот и в отвъдния. И не ще има за тях избавители.”"
    },
    {
      "resource_id": 237,
      "text": "А на онези, които вярват и вършат праведни дела, Той ще изплати наградите. Аллах не обича угнетителите."
    },
    {
      "resource_id": 237,
      "text": "Това ти го четем [о, Мухаммад] от знаменията и от Мъдрото напомняне."
    },
    {
      "resource_id": 237,
      "text": "Примерът с Иса пред Аллах е като примера с Адам. Сътвори го Той от пръст, после му рече: “Бъди!” И той стана."
    },
    {
      "resource_id": 237,
      "text": "Истината е от твоя Господ. Не бъди от съмняващите се!"
    },
    {
      "resource_id": 237,
      "text": "А на онзи, който спори с теб за нея, след като си получил знание, кажи: “Елате да извикаме нашите синове и вашите синове, нашите жени и вашите жени, нас самите и вас самите, а после да се помолим и призовем Аллах за проклятие над лъжците!”"
    },
    {
      "resource_id": 237,
      "text": "Това е истинната вест. Няма друг бог освен Аллах. Аллах е Всемогъщия, Премъдрия."
    },
    {
      "resource_id": 237,
      "text": "А отвърнат ли се, Аллах знае сеещите развала."
    },
    {
      "resource_id": 237,
      "text": "Кажи: “О, хора на Писанието, елате към едно общо слово между нас и вас - да не служим на друг освен на Аллах и да не Го съдружаваме с нищо, и едни от нас да не приемат други за господари, освен Аллах!” А отвърнат ли се, кажете: “Засвидетелствайте, че сме мюсюлмани!”"
    },
    {
      "resource_id": 237,
      "text": "О, хора на Писанието, защо спорите за Ибрахим? Тората и Евангелието бяха низпослани едва подир него. Нима не проумявате?"
    },
    {
      "resource_id": 237,
      "text": "Ето, вие спорехте за онова, за което имате знание. А защо спорите за онова, за което нямате знание? Аллах знае, вие не знаете."
    },
    {
      "resource_id": 237,
      "text": "Ибрахим не бе нито юдей, нито християнин, а бе правоверен мюсюлманин, и не бе от съдружаващите."
    },
    {
      "resource_id": 237,
      "text": "Най-близките хора до Ибрахим са онези, които го последваха, и този Пророк, и тези, които повярваха. Аллах е Покровителят на вярващите."
    },
    {
      "resource_id": 237,
      "text": "Една група от хората на Писанието искаше, ако може, да ви заблуди. Ала заблуждават само себе си, но не усещат."
    },
    {
      "resource_id": 237,
      "text": "О, хора на Писанието, защо не вярвате в знаменията на Аллах, след като сте свидетели?"
    },
    {
      "resource_id": 237,
      "text": "О, хора на Писанието, защо смесвате истината с лъжата и потулвате истината, знаейки?"
    },
    {
      "resource_id": 237,
      "text": "А една група от хората на Писанието рече: “При начеването на деня вярвайте в низпосланото на вярващите, а в края му се откажете, та дано и те се преобърнат!"
    },
    {
      "resource_id": 237,
      "text": "И се доверявайте само на онзи, който е последвал вашата религия!” Кажи [о, Мухаммад]: “Напътствието на Аллах е напътствие. [Нима се опасявате,] че и другиму се дарява същото, каквото бе дарено и на вас, или ще ви оспорват пред вашия Господ.” Кажи: “Благодатта е в Ръката на Аллах. Дарява я комуто пожелае.” Аллах е всеобхватен, всезнаещ."
    },
    {
      "resource_id": 237,
      "text": "Той отличава с милостта Си когото пожелае. Аллах е Владетелят на великата благодат."
    },
    {
      "resource_id": 237,
      "text": "Сред хората на Писанието има и такива, на които и съкровище да повериш, ще ти го върнат, но сред тях има и такива, на които и динар да повериш, ще ти го върнат, само ако все над тях стоиш. Това е, защото рекоха: “Нямаме вина за неграмотните.” И изричат лъжа за Аллах, знаейки."
    },
    {
      "resource_id": 237,
      "text": "Но онзи, който изпълнява своя обет и е богобоязлив - Аллах обича богобоязливите."
    },
    {
      "resource_id": 237,
      "text": "Онези, които продават на нищожна цена обета към Аллах и своите клетви, те нямат дял в отвъдния живот и Аллах не ще им проговори, и не ще ги погледне в Деня на възкресението, и не ще ги пречисти, и ще има за тях болезнено мъчение."
    },
    {
      "resource_id": 237,
      "text": "А група от тях - четейки - си кривят езиците, за да смятате, че това е от Писанието, а то не е от Писанието, и казват: “Това е от Аллах”, а то не е от Аллах, и изричат лъжа за Аллах, знаейки."
    },
    {
      "resource_id": 237,
      "text": "Не се е случвало човек, дарен от Аллах с Писанието и мъдростта, и пророчеството, да каже на хората: “Бъдете на мен раби, а не на Аллах!”, а: “Бъдете господни съгласно Писанието, което сте преподавали и изучавали!”"
    },
    {
      "resource_id": 237,
      "text": "И не ще ви повели такъв да приемете за господари ангелите и пророците. Нима ще ви повели неверието, след като сте се отдали на Аллах?"
    },
    {
      "resource_id": 237,
      "text": "И когато Аллах прие обета на пророците: “Колкото и да ви дарявам от писание и мъдрост, после при вас ще дойде Пратеник, да потвърди наличното у вас. Вярвайте в него и му помагайте!”, рече: “Съгласни ли сте и приемате ли безусловния обет към Мен?” Рекоха: “Съгласни сме.” Рече: “Засвидетелствайте, и Аз ще бъда с вас от свидетелите!”"
    },
    {
      "resource_id": 237,
      "text": "А който след това се отметне, тези са нечестивците."
    },
    {
      "resource_id": 237,
      "text": "Нима търсят друга религия освен тази на Аллах, когато на Него се подчинява всичко на небесата и на земята, доброволно или по принуда, и при Него ще бъдат върнати."
    },
    {
      "resource_id": 237,
      "text": "Кажи: “Вярваме в Аллах и в низпосланото на нас, и в низпосланото на Ибрахим и Исмаил, и Исхак, и Якуб, и родовете [му], и в дареното на Муса и на Иса, и на пророците от техния Господ. Разлика не правим между никого от тях и на Него сме отдадени.”"
    },
    {
      "resource_id": 237,
      "text": "А който търси друга религия освен Исляма, тя не ще му се приеме и в отвъдния живот той е от губещите."
    },
    {
      "resource_id": 237,
      "text": "Как ще напъти Аллах хора отрекли се, след като са повярвали и засвидетелствали, че Пратеника е истински, и при тях са дошли ясните знаци? Аллах не напътва хората-угнетители."
    },
    {
      "resource_id": 237,
      "text": "Възмездието им е, че над тях е проклятието на Аллах и на ангелите, и на всички хора"
    },
    {
      "resource_id": 237,
      "text": "в него те ще пребивават вечно. Нито ще се облекчи мъчението им, нито ще се забави,"
    },
    {
      "resource_id": 237,
      "text": "освен на онези, които после се покаят и поправят. Аллах е опрощаващ, милосърден."
    },
    {
      "resource_id": 237,
      "text": "От онези, които се отричат, след като са повярвали, а после неверието им порасне, не ще бъде прието покаяние. Те са заблудените."
    },
    {
      "resource_id": 237,
      "text": "От онези, които се отрекат и умрат неверници, не ще бъде приета като откуп дори пълна със злато земя. За тях има болезнено мъчение и никой не ще ги избави."
    },
    {
      "resource_id": 237,
      "text": "Не ще се сдобиете с праведността, додето не раздадете от онова, което обичате. А каквото и да раздадете, Аллах го знае."
    },
    {
      "resource_id": 237,
      "text": "За синовете на Исраил бе разрешена всяка храна, освен онова, което Исраил сам си възбрани, преди да бъде низпослана Тората. Кажи: “Донесете Тората и я прочетете, ако говорите истината!”"
    },
    {
      "resource_id": 237,
      "text": "А който след това измисли лъжа за Аллах - тези са угнетителите."
    },
    {
      "resource_id": 237,
      "text": "Кажи: “Аллах казва истината! И следвайте вярата на Ибрахим, правоверния! Той не бе от съдружаващите.”"
    },
    {
      "resource_id": 237,
      "text": "Първият Дом, съграден за хората, е в Бека - благословен и за напътване на народите."
    },
    {
      "resource_id": 237,
      "text": "В него има ясни знамения - мястото на Ибрахим, - и който влезе там, е в безопасност. И дълг на хората към Аллах е поклонението хадж при Дома - за онзи, който може да отиде, а който откаже - Аллах не се нуждае от световете."
    },
    {
      "resource_id": 237,
      "text": "Кажи: “О, хора на Писанието, защо не вярвате в знаменията на Аллах? - Аллах е свидетел на делата ви.”"
    },
    {
      "resource_id": 237,
      "text": "Кажи: “О, хора на Писанието, защо отклонявате от пътя на Аллах онези, които са повярвали, стремейки се да изкривите пътя, а сте свидетели [на истината]? Аллах не подминава вашите дела.”"
    },
    {
      "resource_id": 237,
      "text": "О, вярващи, ако се покорите на група от дарените с Писанието, след като сте повярвали, те ще ви превърнат пак в неверници."
    },
    {
      "resource_id": 237,
      "text": "А как не вярвате, когато ви биват четени знаменията на Аллах и сред вас е Неговият Пратеник? А който се привърже здраво към Аллах, вече е напътен по правия път."
    },
    {
      "resource_id": 237,
      "text": "О, вярващи, бойте се от Аллах с истинска боязън пред Него и умирайте само отдадени!"
    },
    {
      "resource_id": 237,
      "text": "И се привържете всички за въжето на Аллах, и не се разделяйте, и помнете благодатта на Аллах към вас, когато бяхте врагове, а Той помири сърцата ви и станахте братя чрез Неговата благодат! И бяхте върху ръба на ров от огън, а Той ви спаси от него. Така Аллах ви разкрива Своите знамения, за да бъдете напътени."
    },
    {
      "resource_id": 237,
      "text": "И нека сред вас има общност, която зове към благото и повелява одобряваното, и възбранява порицаваното! Тези са сполучилите."
    },
    {
      "resource_id": 237,
      "text": "И не бъдете като онези, които се разединиха и заспориха, след като при тях дойдоха ясните знамения! За тях има огромно мъчение"
    },
    {
      "resource_id": 237,
      "text": "в Деня, когато лица ще побелеят и лица ще почернеят. А онези, чиито лица почернеят, [ще чуят]: “Нима станахте неверници, след като повярвахте? Вкусете мъчението заради своето неверие!”"
    },
    {
      "resource_id": 237,
      "text": "А онези, чиито лица побелеят, те са в милостта на Аллах, в нея ще пребивават вечно."
    },
    {
      "resource_id": 237,
      "text": "Тези са знаменията на Аллах, четем ти ги с истината. Аллах не иска гнет за народите."
    },
    {
      "resource_id": 237,
      "text": "На Аллах е всичко на небесата и всичко на земята, и при Аллах ще бъдат върнати делата."
    },
    {
      "resource_id": 237,
      "text": "Вие сте най-добрата общност, изведена за хората. Повелявате одобряваното и възбранявате порицаваното, и вярвате в Аллах. А ако и хората на Писанието бяха повярвали, щеше да е най-хубаво за тях. Сред тях има и вярващи, но нечестивците са повече."
    },
    {
      "resource_id": 237,
      "text": "Не ще ви навредят, освен с обида. А ако се сражават с вас, ще ви обърнат гръб. После няма да им се помогне."
    },
    {
      "resource_id": 237,
      "text": "Белязани са те с унижението, където и да се намират, освен ако са под закрила от Аллах и под закрила от хората. И изпитаха гнева на Аллах, и ги беляза нищетата. Това е, защото отричаха знаменията на Аллах и убиваха пророците без право. Това е, защото не се подчиниха и престъпваха."
    },
    {
      "resource_id": 237,
      "text": "Те не са еднакви. Сред хората на Писанието има и праведна общност - четат знаменията на Аллах [и] в нощните часове, свеждат чела до земята в суджуд."
    },
    {
      "resource_id": 237,
      "text": "Вярват в Аллах и в Сетния ден, и повеляват одобряваното, и възбраняват порицаваното, и се надпреварват в добрините. Тези са от праведниците."
    },
    {
      "resource_id": 237,
      "text": "Каквото и добро да сторят, не ще им се отрече. Аллах знае богобоязливите."
    },
    {
      "resource_id": 237,
      "text": "А отреклите вярата с нищо не ще ги избавят от Аллах нито имотите, нито децата им. Тези са обитателите на Огъня, там ще пребивават вечно."
    },
    {
      "resource_id": 237,
      "text": "Онова, което те изразходват в земния живот, прилича на мразовит вихър, поразил и погубил посева на хора, угнетили себе си. И не Аллах ги е угнетил, а те сами се угнетяват."
    },
    {
      "resource_id": 237,
      "text": "О, вярващи, не взимайте доверени приятели, освен измежду вас! [Другите] не ще пропуснат да посеят помежду ви развала, те искат да изпаднете в беда. Омразата се показва от устата им, ала онова, което се таи в гърдите им, е по-голямо. Вече ви разкрихме знаменията, ако сте проумели."
    },
    {
      "resource_id": 237,
      "text": "Ето, вие ги обичате, а те не ви обичат. И вярвате в цялото Писание, а те, щом ви срещнат, казват: “Вярваме”, но щом се уединят, хапят си пръстите от яд заради вас. Кажи: “Умрете с яда си!” Аллах знае съкровеното в сърцата."
    },
    {
      "resource_id": 237,
      "text": "Ако ви постигне добрина, тя ги огорчава, а ако ви сполети злина, ликуват за нея. Но ако сте търпеливи и богобоязливи, не ще ви навреди лукавството им с нищо. Аллах обгръща техните дела."
    },
    {
      "resource_id": 237,
      "text": "[Припомни, о, Мухаммад] когато ти потегли от семейството си в зори, за да настаниш вярващите по места за битката... Аллах е всечуващ, всезнаещ."
    },
    {
      "resource_id": 237,
      "text": "Когато две ваши дружини тъкмо да се провалят, Аллах ги взе под покровителство. Нека на Аллах се уповават вярващите!"
    },
    {
      "resource_id": 237,
      "text": "Аллах вече ви помогна при Бадр, когато бяхте слаби. И бойте се от Аллах, за да сте признателни!"
    },
    {
      "resource_id": 237,
      "text": "Когато каза на вярващите: “Не ви ли стига да ви подкрепи вашият Господ с три хиляди низпослани ангели?”"
    },
    {
      "resource_id": 237,
      "text": "Да, ако сте търпеливи и богобоязливи, и [съдружаващите] изникнат в ярост пред вас - тогава ще ви подкрепи вашият Господ с пет хиляди белязани ангели."
    },
    {
      "resource_id": 237,
      "text": "Аллах стори това за вас да бъде само радостна вест и за да се успокоят сърцата ви с него. Подкрепата е единствено от Аллах, Всемогъщия, Премъдрия,"
    },
    {
      "resource_id": 237,
      "text": "за да откъсне една част от неверниците или да ги разгроми, за да се върнат покрусени."
    },
    {
      "resource_id": 237,
      "text": "От теб нищо не зависи - Той или ще приеме покаянието им, или ще ги накаже, защото са угнетители."
    },
    {
      "resource_id": 237,
      "text": "На Аллах е всичко на небесата и всичко на земята. Когото пожелае, Той ще опрости и когото пожелае, ще накаже. Аллах е опрощаващ, милосърден."
    },
    {
      "resource_id": 237,
      "text": "О, вярващи, не изяждайте лихвата, многократно умножена, и бойте се от Аллах, за да сполучите!"
    },
    {
      "resource_id": 237,
      "text": "И бойте се от Огъня, подготвен за неверниците!"
    },
    {
      "resource_id": 237,
      "text": "И покорявайте се на Аллах и на Пратеника, за да бъдете помилвани!"
    },
    {
      "resource_id": 237,
      "text": "И надпреварвайте се към опрощение от своя Господ и към Градината с ширината на небесата и на земята, приготвена за богобоязливите,"
    },
    {
      "resource_id": 237,
      "text": "които раздават и в радост, и в беда, и за сдържащите гнева си, и за извиняващите хората, - Аллах обича благодетелните, -"
    },
    {
      "resource_id": 237,
      "text": "и за онези, които щом сторят непристойност или угнетят сами себе си, споменават Аллах и молят опрощение за своите грехове, - а кой освен Аллах опрощава греховете? - и не упорстват в своите деяния, знаейки, -"
    },
    {
      "resource_id": 237,
      "text": "на такива наградата им е опрощение от техния Господ и Градините, сред които реки текат, там ще пребивават вечно. И колко прекрасна е отплатата за дейните!"
    },
    {
      "resource_id": 237,
      "text": "Вече минаха преди вас други събития. Вървете по земята и вижте какъв е краят на отричащите!"
    },
    {
      "resource_id": 237,
      "text": "Това е пояснение за хората и напътствие, и наставление за богобоязливите."
    },
    {
      "resource_id": 237,
      "text": "И не падайте духом, и не скърбете! Вие ще надделеете, ако сте вярващи!"
    },
    {
      "resource_id": 237,
      "text": "Ако вас засегна рана, то такава рана засегна и [другия] народ. Тези дни ги редуваме сред хората, за да узнае Аллах кои са повярвали и за да вземе от вас жертващи се [за вярата] - Аллах не обича угнетителите,"
    },
    {
      "resource_id": 237,
      "text": "и за да пречисти Аллах повярвалите, и да съкруши неверниците."
    },
    {
      "resource_id": 237,
      "text": "Или смятахте да влезете в Рая, без Аллах да е изпитал кои от вас се борят и без да е изпитал търпеливите?"
    },
    {
      "resource_id": 237,
      "text": "И възжелахте смъртта [в битка], преди да я срещнете. Но вече я видяхте с очите си."
    },
    {
      "resource_id": 237,
      "text": "Мухаммад е само един Пратеник, преди когото преминаха пратениците. Нима, ако бе умрял или бе убит, щяхте да се отвърнете? А който се отвърне, той не ще навреди на Аллах с нищо. Аллах ще въздаде на признателните."
    },
    {
      "resource_id": 237,
      "text": "Никой не умира иначе освен с позволението на Аллах в предписан срок. Който иска наградата на земния живот, Ние му даряваме от него, а който иска наградата на отвъдния, Ние му даряваме от него. И ще въздадем на признателните."
    },
    {
      "resource_id": 237,
      "text": "И с колко пророци се сражаваха огромни множества, но те не изнемощяваха от онова, което ги сполетяваше по пътя на Аллах, и не проявяваха слабост, и не се огъваха. Аллах обича търпеливите."
    },
    {
      "resource_id": 237,
      "text": "Думите им бяха само да кажат: “Господи наш, опрости греховете ни и нашата невъздържаност в делата, и укрепи нашите стъпки, и ни помогни срещу невярващите хора!”"
    },
    {
      "resource_id": 237,
      "text": "И въздаде им Аллах наградата на земния живот, и прекрасната награда на отвъдния. Аллах обича благодетелните."
    },
    {
      "resource_id": 237,
      "text": "О, вярващи, ако се покорите на неверниците, те ще ви тласкат назад [към неверието] и ще се върнете губещи."
    },
    {
      "resource_id": 237,
      "text": "Да, Аллах е вашият Покровител и Той е Най-добрият помощник."
    },
    {
      "resource_id": 237,
      "text": "Ще хвърлим ужас в сърцата на неверниците, защото съдружиха с Аллах онова, на което Той не е низпослал довод. Мястото им е Огънят и колко лошо е обиталището на угнетителите!"
    },
    {
      "resource_id": 237,
      "text": "Аллах изпълни Своето обещание към вас, когато ги съкрушихте с Неговото позволение, додето се поколебахте и започнахте да спорите относно заповедта [на Пратеника], и се възпротивихте, след като Той ви показа онова, което обичате. Някои от вас искат земния живот, а някои от вас искат отвъдния. После Той ви отклони от тях, за да ви изпита и вече ви извини. Аллах е владетел на благодат за вярващите."
    },
    {
      "resource_id": 237,
      "text": "[Спомнете си,] когато побягнахте нагоре и не се извръщахте към никого, а зад вас Пратеника ви зовеше. И ви въздаде Той печал след печал, та да не скърбите нито за онова, което ви е подминало, нито за онова, което ви сполетя. Сведущ е Аллах за вашите дела."
    },
    {
      "resource_id": 237,
      "text": "После, подир скръбта, Той ви спусна за успокоение дрямка, обзела една група от вас, а на [друга] група тревога изпълни душите. Допускаха неправда за Аллах с помислите на невежеството, казвайки: “С какво зависи делото от нас?” Кажи [о, Мухаммад]: “Делото принадлежи всецяло на Аллах.” Скриват в душите си онова, което не издават пред теб. Казват: “Ако делото с нещо зависеше от нас, тук нямаше да ни убиват.” Кажи: “И да си стояхте по домовете, онези, на които бе писано да бъдат убити, щяха да излязат към своите [смъртни] ложета. [Това бе,] за да изпита Аллах какво е в гърдите ви и за да провери какво е в сърцата ви. Аллах знае съкровеното в сърцата.”"
    },
    {
      "resource_id": 237,
      "text": "Онези от вас, които се отвърнаха в деня на сблъсъка между двете множества [при Ухуд], тях сатаната накара да се подхлъзнат с дял от онова, което са придобили. Аллах вече ги извини. Наистина Аллах е опрощаващ, всеблаг."
    },
    {
      "resource_id": 237,
      "text": "О, вярващи, не бъдете като онези, които не вярваха и казваха на своите братя, когато странстваха по земята или бяха завоеватели: “Ако бяха при нас, нямаше да умрат и нямаше да ги убият.”, за да огорчи Аллах сърцата им. Аллах съживява и умъртвява. Аллах съзира вашите дела."
    },
    {
      "resource_id": 237,
      "text": "И ако бъдете убити или умрете по пътя на Аллах, опрощение и милост от Аллах е по-добро от онова, което трупат."
    },
    {
      "resource_id": 237,
      "text": "И ако умрете или ви убият, при Аллах ще бъдете събрани."
    },
    {
      "resource_id": 237,
      "text": "По милост от Аллах ти се смекчи спрямо тях. А ако беше груб, с жестоко сърце, щяха да се разотидат от теб. Извини ги и моли за опрощението им, и се съветвай с тях по делата! А решиш ли [нещо], уповавай се на Аллах! Аллах обича уповаващите се Нему."
    },
    {
      "resource_id": 237,
      "text": "Ако Аллах ви подкрепи, няма кой да ви надвие, а ако ви изостави, кой след Него ще ви подкрепи? На Аллах да се уповават вярващите!"
    },
    {
      "resource_id": 237,
      "text": "И не подобава на пророк да измени. А който измени, в Деня на възкресението ще дойде с онова, с което е изменил. После  на всяка душа ще се изплати, каквото е придобила. И не ще бъдат угнетени."
    },
    {
      "resource_id": 237,
      "text": "Нима онзи, който следва благоволението на Аллах, е като онзи, който е изпитал гнева на Аллах и мястото му е Адът? Колко лоша е тази участ!"
    },
    {
      "resource_id": 237,
      "text": "При Аллах те са на степени. Аллах съзира техните дела."
    },
    {
      "resource_id": 237,
      "text": "Аллах облагодетелства вярващите, когато измежду тях самите им проводи Пратеник, който им чете Неговите знамения и ги пречиства, и ги учи на Писанието и на мъдростта, въпреки че преди бяха в явна заблуда."
    },
    {
      "resource_id": 237,
      "text": "Нима когато ви порази беда [при Ухуд], [а] вие поразихте с двойна [при Бадр], не рекохте: “Откъде е това?” Кажи: “То е от самите вас.” Аллах за всяко нещо има сила."
    },
    {
      "resource_id": 237,
      "text": "Онова, което ви порази в деня, когато двете множества се срещнаха, е с позволението на Аллах и за да отличи Той вярващите,"
    },
    {
      "resource_id": 237,
      "text": "и за да отличи кои лицемерят. И им се рече: “Елате, сражавайте се по пътя на Аллах или се защитете!” Рекоха: “Ако знаехме как да се сражаваме, щяхме да ви последваме.” В онзи ден те бяха по-близо до неверието, отколкото до вярата, изричайки с уста онова, което не е в сърцата им. Аллах най-добре знае какво таят."
    },
    {
      "resource_id": 237,
      "text": "На онези, които рекоха на своите братя, когато си седяха вкъщи: “Ако бяха ни послушали, нямаше да ги убият.”, кажи: “Тогава отблъснете смъртта от себе си, ако говорите истината!”"
    },
    {
      "resource_id": 237,
      "text": "И не смятай за мъртви убитите по пътя на Аллах! Не, живи са! При своя Господ те се препитават,"
    },
    {
      "resource_id": 237,
      "text": "ликуващи за онова, което Аллах им е дарил от Своята благодат, и се радват за онези, които [ще ги последват, но] все още не са ги настигнали, че няма страх за тях и не ще скърбят."
    },
    {
      "resource_id": 237,
      "text": "Радват се на обилие и благодат от Аллах. Не погубва Аллах наградата на вярващите,"
    },
    {
      "resource_id": 237,
      "text": "онези, които откликнаха на Аллах и на Пратеника, след като бяха ранени. За онези от тях, които благодетелстваха и се бояха, има огромна награда."
    },
    {
      "resource_id": 237,
      "text": "За онези, на които хората рекоха: “Враговете се насъбраха против вас, страхувайте се от тях!”, но вярата им се усили и рекоха: “Достатъчен ни е Аллах. Колко прекрасен Довереник е Той!”"
    },
    {
      "resource_id": 237,
      "text": "И се завърнаха с обилие и благодат от Аллах. Зло не ги докосна и следваха благоволението на Аллах. Аллах е владетел на велика благодат."
    },
    {
      "resource_id": 237,
      "text": "Именно сатаната плаши със своите приближени. Но не се страхувайте от тях, а се страхувайте от Мен един, ако сте вярващи!"
    },
    {
      "resource_id": 237,
      "text": "И да не те наскърбяват онези, които се надпреварват в неверието! Те с нищо не ще навредят на Аллах. Аллах иска да не им отреди дял в отвъдния живот. За тях има огромно мъчение."
    },
    {
      "resource_id": 237,
      "text": "Онези, които купиха неверието вместо вярата, с нищо не ще навредят на Аллах. За тях има болезнено мъчение."
    },
    {
      "resource_id": 237,
      "text": "Неверниците да не смятат, че като удължаваме живота им, това е добро за душите им. Удължаваме им го само за да увеличат греха си. За тях има унизително мъчение."
    },
    {
      "resource_id": 237,
      "text": "Аллах не ще остави вярващите в положението, в което сте, докато не отдели лошия от добрия. Аллах не ще ви разкрие неведомото, но Аллах избира от Своите пратеници когото пожелае. Вярвайте в Аллах и в Неговите пратеници! И ако вярвате и се боите, за вас има огромна награда."
    },
    {
      "resource_id": 237,
      "text": "И да не смятат скъперниците, че благодатта, която Аллах им е дал, е добро за тях! Не, тя е зло за тях. В Деня на възкресението ще им бъде надянато на врата онова, за което се скъпяха. На Аллах е наследството на небесата и на земята. Сведущ е Аллах за вашите дела."
    },
    {
      "resource_id": 237,
      "text": "Аллах чу словата на онези, които казаха: “Аллах е беден, а ние сме богати.” Ще запишем какво казаха и как избиваха пророците без право. И ще кажем: “Вкусете мъчителното горене!”"
    },
    {
      "resource_id": 237,
      "text": "То е заради онова, което сторихте преди със своите ръце. Аллах не е угнетител на рабите Си."
    },
    {
      "resource_id": 237,
      "text": "На онези, които казаха: “Аллах ни заръча да не вярваме на пратеник, додето не ни донесе жертва, която огънят да погълне.” Кажи: “Пратеници преди мен вече ви донесоха ясните знаци и онова, което казахте. Защо тогава ги убихте, ако говорите истината?”"
    },
    {
      "resource_id": 237,
      "text": "И ако теб [о, Мухаммад] взеха за лъжец, то и преди теб бяха взимани за лъжци пратеници, донесли ясните знаци и писанията, и сияйната Книга."
    },
    {
      "resource_id": 237,
      "text": "Всяка душа ще вкуси смъртта и вашите награди напълно ще ви се изплатят в Деня на възкресението. Който бъде отдалечен от Огъня и бъде въведен в Рая, той ще сполучи. А земният живот е само измамна наслада."
    },
    {
      "resource_id": 237,
      "text": "Наистина ще бъдете изпитани и в имотите, и в душите ви, и ще чуете много обиди от дарените с Писанието преди вас и от съдружаващите. Но ако сте търпеливи и богобоязливи, това е от решаващите дела."
    },
    {
      "resource_id": 237,
      "text": "И когато Аллах взе обета от дарените с Писанието: “Да го разяснявате на хората и да не го скривате!”, те го захвърлиха зад гърба си и го продадоха на нищожна цена. Колко лошо е онова, което купуват!"
    },
    {
      "resource_id": 237,
      "text": "Не смятай, че радващите се на онова, което са извършили и обичащите да ги хвалят за онова, което не са сторили, не смятай, че те са избегнали мъчението! За тях има болезнено мъчение."
    },
    {
      "resource_id": 237,
      "text": "На Аллах принадлежи владението на небесата и на земята. Аллах над всяко нещо има сила."
    },
    {
      "resource_id": 237,
      "text": "В сътворяването на небесата и на земята, и в промяната на нощта и деня има знамения за разумните,"
    },
    {
      "resource_id": 237,
      "text": "които споменават Аллах и прави, и седнали, и легнали на хълбок, и размишляват за сътворяването на небесата и на земята: “Господи наш, Ти не си сътворил това напразно. Пречист си Ти! Опази ни от мъчението на Огъня!"
    },
    {
      "resource_id": 237,
      "text": "Господи наш, когото вкараш в Огъня, опозорил си го. За угнетителите няма избавители."
    },
    {
      "resource_id": 237,
      "text": "Господи наш, чухме вестител да зове към вярата: “Вярвайте в своя Господ!” И повярвахме. Господи, опрости греховете ни и отмахни от нас лошите ни постъпки, и ни прибери с праведниците!"
    },
    {
      "resource_id": 237,
      "text": "И дари ни, Господи, онова, което си ни обещал чрез Твоите пратеници, и не ни опозорявай в Деня на възкресението! Ти никога не нарушаваш обещанието.”"
    },
    {
      "resource_id": 237,
      "text": "А техният Господ им отвърна: “Не ще погубя деяние на никого от вас, нито на мъж, нито на жена - вие сте един от друг - а онези, които участваха в преселението и бяха прогонени от домовете им, и бяха мъчени по Моя път, и се сражаваха, и ги убиваха, от тях ще отмахна лошите им постъпки и ще ги въведа в Градините, сред които реки текат - награда от Аллах. При Аллах е прекрасната награда."
    },
    {
      "resource_id": 237,
      "text": "Да не те мами оживлението на неверниците по земята"
    },
    {
      "resource_id": 237,
      "text": "кратко наслаждение, после мястото им е Адът. Колко лоша постеля е той!"
    },
    {
      "resource_id": 237,
      "text": "Ала за онези, които се боят от своя Господ, са Градините, сред които реки текат, там ще пребивават вечно - прием от Аллах. А при Аллах е най-доброто за праведниците."
    },
    {
      "resource_id": 237,
      "text": "Някои от хората на Писанието вярват в Аллах и в низпосланото на вас, и в низпосланото на тях, смирени пред Аллах. Те не продават знаменията на Аллах на никаква цена. Те имат наградата си при своя Господ. Аллах бързо прави равносметка."
    },
    {
      "resource_id": 237,
      "text": "О, вярващи, бъдете търпеливи и надвивайте с търпение, и бъдете твърди, и се бойте от Аллах, за да сполучите!"
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "3" }
  }
}
