{
  "translations": [
    {
      "resource_id": 774,
      "text": "Ndahiye Umusozi wa Twuur<sup foot_note=211595>1</sup>."
    },
    { "resource_id": 774, "text": "N’igitabo cyanditse (Qur’an)," },
    {
      "resource_id": 774,
      "text": "Ku mpapuro zikozwe mu ruhu (rusukuye) ruramburwa (kugira ngo gisomwe)."
    },
    {
      "resource_id": 774,
      "text": "N’ingoro (yo mu ijuru) ihora isurwa (n’abamalayika)."
    },
    { "resource_id": 774, "text": "N’igisenge gihanitse (ikirere)." },
    {
      "resource_id": 774,
      "text": "N’inyanja zibirinduye (ku munsi w’imperuka)"
    },
    {
      "resource_id": 774,
      "text": "Mu by’ukuri ibihano bya Nyagasani wawe bizabaho nta kabuza,"
    },
    { "resource_id": 774, "text": "Ntagishobora kuzabikumira." },
    {
      "resource_id": 774,
      "text": "Umunsi ikirere kizatigita umutingito (ukomeye)."
    },
    {
      "resource_id": 774,
      "text": "N’imisozi ikagenda (nk’uko ibicu bigenda)."
    },
    {
      "resource_id": 774,
      "text": "Kuri uwo munsi ibihano bikomeye bizaba ku bahinyuye (ukuri),"
    },
    {
      "resource_id": 774,
      "text": "Ba bandi bahugira mu kwishimisha mu biganiro byuzuye ibinyoma, bidafite akamaro."
    },
    {
      "resource_id": 774,
      "text": "Umunsi bazasunikirwa mu muriro wa Jahanamu ku ngufu."
    },
    {
      "resource_id": 774,
      "text": "(Bazabwirwa bati) “Uyu ni wo muriro mwajyaga muhinyura.”"
    },
    {
      "resource_id": 774,
      "text": "Ese ibi (bihano mubona) ni uburozi cyangwa ntimubona?"
    },
    {
      "resource_id": 774,
      "text": "Ngaho nimuhiremo, kandi mwabyihanganira cyangwa mutabyihanganira, byose ni kimwe kuri mwe. Mu by’ukuri (ibyo muri kubona) ni ibihembo by’ibyo mwakoraga."
    },
    {
      "resource_id": 774,
      "text": "Mu by’ukuri abagandukira (Allah) bazaba bari mu busitani n’inema (bihoraho)."
    },
    {
      "resource_id": 774,
      "text": "Binezeza mu byo Nyagasani wabo yabahaye, ndetse no kuba Nyagasani wabo yabarinze ibihano by’umuriro."
    },
    {
      "resource_id": 774,
      "text": "(Bazabwirwa bati) “Nimurye munanywe kandi mugubwe neza kubera ibyo mwajyaga mukora.”"
    },
    {
      "resource_id": 774,
      "text": "Bazaba begamye ku bitanda bitondetse ku murongo. Tuzanabashyingira Huur ul-a’in (abagore bo mu Ijuru b’igikundiro, b’amaso manini)."
    },
    {
      "resource_id": 774,
      "text": "Naho ba bandi bemeye maze ababakomokaho bakabakurikira mu kwemera, tuzabahuza n’ababakomotseho (mu ijuru), kandi nta cyo tuzigera tugabanya mu bikorwa byabo. Buri muntu azabazwa ibyo yakoze."
    },
    {
      "resource_id": 774,
      "text": "Tuzabaha imbuto n’inyama (by’amoko yose) bazajya bifuza."
    },
    {
      "resource_id": 774,
      "text": "Bazajya bahererekanyamo ibirahure by’ikinyobwa kitazabatera kuvuga amagambo adafite akamaro cyangwa ngo kibatere gukora ibyaha."
    },
    {
      "resource_id": 774,
      "text": "Bazaba bazengurukwamo n’abahungu b’abahereza babo, bameze nk’inigi zishashagirana (Lu’ulu’u) zikiri mu bubiko bwazo."
    },
    {
      "resource_id": 774,
      "text": "Bamwe muri bo bazajya bahindukira barebe bagenzi babo, babazanya,"
    },
    {
      "resource_id": 774,
      "text": "Bavuga bati “Mbere (ku isi) twabaga turi mu miryango yacu dufite ubwoba n’impungenge (z’ibihano bya Allah)”,"
    },
    {
      "resource_id": 774,
      "text": "“None Allah yatugororeye, aturinda ibihano by’umuriro utwika.”"
    },
    {
      "resource_id": 774,
      "text": "Mu by’ukuri mbere twajyaga tumusenga (wenyine). Rwose ni We Mugiraneza, Nyirimbabazi."
    },
    {
      "resource_id": 774,
      "text": "Bityo, (yewe Muhamadi) komeza wibutse! Mu by’ukuri ku bw’ingabire za Nyagasani wawe (zo kuba warahawe ubutumwa), ntabwo uri umupfumu cyangwa umusazi (nk’uko babivuga)."
    },
    {
      "resource_id": 774,
      "text": "Ahubwo (abahakanyi) baravuga bati “(Muhamadi) ni umusizi, reka tumutege iminsi (azapfe nk’uko abandi basizi bapfuye)!”"
    },
    {
      "resource_id": 774,
      "text": "Babwire uti “Ngaho nimutegereze, mu by’ukuri ndi kumwe namwe mu bategereje.”"
    },
    {
      "resource_id": 774,
      "text": "Cyangwa imitekerereze yabo ni yo ibategeka (kuvuga) ibyo? Cyangwa ahubwo ni abantu barengera (imbibi za Allah)?"
    },
    {
      "resource_id": 774,
      "text": "Ndetse bavuga ko (Qur’an) yayihimbiye? (Oya), ahubwo ntibemera!"
    },
    {
      "resource_id": 774,
      "text": "Ngaho nibazane inkuru zimeze nk’iziyivugwamo (Qur’an), niba koko ari abanyakuri."
    },
    {
      "resource_id": 774,
      "text": "Ese (bibwira ko) baremwe nta cyo bakomowemo, cyangwa ni bo baremyi?"
    },
    {
      "resource_id": 774,
      "text": "Cyangwa bibwira ko baremye ibirere n’isi? Ahubwo ntibizera!"
    },
    {
      "resource_id": 774,
      "text": "Cyangwa bibwira ko bafite ibigega bya Nyagasani wawe? Cyangwa ni bo bagenga (b’isi, bakora ibyo bashaka)?"
    },
    {
      "resource_id": 774,
      "text": "Cyangwa bibwira ko bafite urwego buririraho (bajya mu ijuru) ngo bumvirize ibivugirwayo? Ngaho umwumviriza wabo nazane ibimenyetso simusiga!"
    },
    {
      "resource_id": 774,
      "text": "Cyangwa bibwira ko (Allah) afite abakobwa, mwe mukagira abahungu?"
    },
    {
      "resource_id": 774,
      "text": "Cyangwa bibwira ko (wowe Muhamadi) ubasaba igihembo, none bakaba baremererwa n’ubwishyu?"
    },
    {
      "resource_id": 774,
      "text": "Cyangwa bibwira ko bazi ibyihishe, bakaba babyandika (badakeneye ibyo ubabwira)?"
    },
    {
      "resource_id": 774,
      "text": "Cyangwa icyo bashaka ni ubugambanyi? Nyamara abahakanye ni bo bazahanirwa ubugambanyi bwabo."
    },
    {
      "resource_id": 774,
      "text": "Cyangwa bafite indi mana itari Allah? Ubutagatifu ni ubwa Allah kandi nta ho ahuriye n’ibyo bamubangikanya na byo."
    },
    {
      "resource_id": 774,
      "text": "N’iyo baza kubona igice cy’ikirere kigwa hasi, bari kuvuga bati “Ni igicu gicucitse!”"
    },
    {
      "resource_id": 774,
      "text": "Bareke kugeza ubwo bazahura n’umunsi wabo, aho bazagwa igihumure bagapfa (kubera ibihano)."
    },
    {
      "resource_id": 774,
      "text": "Umunsi imigambi mibisha yabo itazagira icyo ibamarira, ndetse nta n’ubwo bazatabarwa."
    },
    {
      "resource_id": 774,
      "text": "Kandi mu by’ukuri abakora ibibi bazahanishwa ibindi bihano (ku isi) mbere y’ibyo (ku munsi w’imperuka); ariko abenshi muri bo ntibabizi."
    },
    {
      "resource_id": 774,
      "text": "Bityo (yewe Muhamadi), ihanganire itegeko rya Nyagasani wawe, kuko mu by’ukuri tuguhanzeho amaso. Ndetse unasingize ikuzo rya Nyagasani wawe igihe ubyutse (ugiye gusali),"
    },
    {
      "resource_id": 774,
      "text": "No mu ijoro ujye umusingiza, ndetse n’igihe urumuri rw’inyenyeri ruba rugenda rukendera."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "52" }
  }
}
