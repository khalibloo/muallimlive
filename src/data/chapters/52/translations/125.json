{
  "translations": [
    { "resource_id": 125, "text": "Allāhu fi àpáta Tūr búra." },
    {
      "resource_id": 125,
      "text": "Ó tún fi Tírà tí wọ́n kọ n̄ǹkan sínú rẹ̀ búra ."
    },
    {
      "resource_id": 125,
      "text": "(Wọ́n kọ̀ ọ́) sínú n̄ǹkan ìkọ̀wé tí wọ́n tẹ́ ojú rẹ̀ sílẹ̀."
    },
    {
      "resource_id": 125,
      "text": "Allāhu fi Ilé tí àwọn mọlāika ń wọnú rẹ̀ ní ojoojúmọ́ nínú sánmọ̀ búra."
    },
    {
      "resource_id": 125,
      "text": "Ó tún fi àjà tí wọ́n gbé sókè (ìyẹn, sánmọ̀) búra."
    },
    {
      "resource_id": 125,
      "text": "Ó tún fi agbami odò tí wọ́n máa mú iná jáde nínú rẹ̀ búra."
    },
    { "resource_id": 125, "text": "Dájúdájú ìyà Olúwa rẹ máa ṣẹlẹ̀." },
    { "resource_id": 125, "text": "Kò sí ẹni tí ó máa dènà rẹ̀." },
    {
      "resource_id": 125,
      "text": "(Ó máa ṣẹlẹ̀) ní ọjọ́ tí sánmọ̀ máa mì tìtì tààrà."
    },
    { "resource_id": 125, "text": "àpáta sì máa rìn lọ dànù." },
    {
      "resource_id": 125,
      "text": "Ní ọjọ́ yẹn, ègbé ni fún àwọn tó pe òdodo ní irọ́,"
    },
    {
      "resource_id": 125,
      "text": "àwọn tí wọ́n wà nínú ìsọkúsọ, tí wọ́n ń ṣeré."
    },
    {
      "resource_id": 125,
      "text": "(Rántí) ọjọ́ tí wọn yóò máa tì wọ́n lọ́ sínú iná Jahanamọ ní ìtìkutì."
    },
    { "resource_id": 125, "text": "Èyí ni Iná náà tí ẹ̀ ń pè ní irọ́." },
    { "resource_id": 125, "text": "Ṣé idán ni èyí ni tàbí ẹ̀yin kò ríran?" },
    {
      "resource_id": 125,
      "text": "Ẹ wọ inú rẹ̀ lọ. Ẹ fara dà á tàbí ẹ kò fara dà á, bákan náà ni fún yín. Ohun tí ẹ̀ ń ṣe níṣẹ́ ni A óò fi san yín ní ẹ̀san."
    },
    {
      "resource_id": 125,
      "text": "Dájúdájú àwọn olùbẹ̀rù (Allāhu) máa wà nínú àwọn Ọgbà àti ìdẹ̀ra."
    },
    {
      "resource_id": 125,
      "text": "Wọn yóò máa jẹ ìgbádùn pẹ̀lú ohun tí Olúwa wọn fún wọn. Àti pé (Allāhu) yóò ṣọ́ wọn kúrò níbi ìyà iná Jẹhīm."
    },
    {
      "resource_id": 125,
      "text": "Ẹ máa jẹ, ẹ máa mu ní gbẹdẹmukẹ nítorí ohun tí ẹ̀ ń ṣe níṣẹ́."
    },
    {
      "resource_id": 125,
      "text": "Wọn yóò rọ̀gbọ̀kú sórí àwọn ibùsùn tí wọ́n tò ní ọ̀wọ̀ọ̀wọ́. A sì máa fún wọn ní àwọn ìyàwó ẹlẹ́yinjú ẹgẹ́."
    },
    {
      "resource_id": 125,
      "text": "Àti pé àwọn tó gbàgbọ́ ní òdodo, tí àwọn àrọ́mọdọ́mọ wọn tún tẹ̀lé wọn nínú ìgbàgbọ́ òdodo, A máa da àwọn àrọ́mọdọ́mọ wọn pọ̀ mọ́ wọn. A kò sì níí dín kiní kan kù nínú iṣẹ́ wọn. Ẹnì kọ̀ọ̀kan ló máa dúró fún ohun tó ṣe níṣẹ́."
    },
    {
      "resource_id": 125,
      "text": "A máa fún wọn ní àlékún èso àti ẹran tí wọ́n nífẹ̀ẹ́ sí."
    },
    {
      "resource_id": 125,
      "text": "Wọn yó sì máa gba ife ọtí mu láààrin ara wọn nínú Ọgbà Ìdẹ̀ra. Kò sí ọ̀rọ̀ ìsọkúsọ àti ìwà ẹ̀ṣẹ̀ nínú Ọgbà Ìdẹ̀ra."
    },
    {
      "resource_id": 125,
      "text": "Àwọn ọmọ-ọ̀dọ̀ wọn yó sì máa lọ bọ̀ láààrin wọn. (Wọ́n) dà bí àlúùúlù (òkúta olówó-iye-bíye) tí wọ́n fi pamọ́ sínú apó rẹ̀."
    },
    {
      "resource_id": 125,
      "text": "Apá kan wọn yóò dojú kọ apá kan, wọn yó sì máa bèèrè ọ̀rọ̀ lọ́wọ́ ara wọn."
    },
    {
      "resource_id": 125,
      "text": "Wọn yóò sọ pé: “Dájúdájú tẹ́lẹ̀tẹ́lẹ̀ àwa máa ń páyà láààrin àwọn ènìyàn wa."
    },
    {
      "resource_id": 125,
      "text": "Ṣùgbọ́n Allāhu ṣàánú wa. Ó sì là wá kúrò níbi ìyà Iná."
    },
    {
      "resource_id": 125,
      "text": "Dájúdájú àwa máa ń pè É tẹ́lẹ̀tẹ́lẹ̀. Dájúdájú Allāhu, Òun ni Olóore, Àṣàkẹ́-ọ̀run.”"
    },
    {
      "resource_id": 125,
      "text": "Nítorí náà, ṣèrántí. Ìwọ kì í ṣe adábigba tàbí wèrè lórí ìdẹ̀ra Olúwa rẹ."
    },
    {
      "resource_id": 125,
      "text": "Tàbí wọ́n ń wí pé: “Eléwì kan tí à ń retí àpadàsí aburú fún ni.”"
    },
    {
      "resource_id": 125,
      "text": "Sọ pé: “Ẹ máa retí. Dájúdájú èmi náà wà pẹ̀lú yín nínú àwọn olùretí."
    },
    {
      "resource_id": 125,
      "text": "Tàbí ọpọlọ wọn ló ń pa wọ́n láṣẹ èyí ni? Tàbí ìjọ alákọyọ ni wọ́n ni?"
    },
    {
      "resource_id": 125,
      "text": "Tàbí wọ́n ń wí pé: “Ó dá (al-Ƙur’ān) hun fúnra rẹ̀ ni.” Rárá o, wọn kò gbàgbọ́ ni."
    },
    {
      "resource_id": 125,
      "text": "Kí àwọn náà mú ọ̀rọ̀ kan bí irú rẹ̀ wá tí wọ́n bá jẹ́ olódodo."
    },
    {
      "resource_id": 125,
      "text": "Tàbí wọ́n ṣẹ̀dá wọn láì sí Aṣẹ̀dá? Tàbí àwọn ni wọ́n ṣẹ̀dá ara wọn ni?"
    },
    {
      "resource_id": 125,
      "text": "Tàbí àwọn ni wọ́n ṣẹ̀dá àwọn sánmọ̀ àti ilẹ̀? Rárá o, wọn kò màmọ̀ dájú ni."
    },
    {
      "resource_id": 125,
      "text": "Tàbí lọ́dọ̀ wọn ni àwọn ilé ọrọ̀ Olúwa rẹ wà? Tàbí àwọn ni olùborí?"
    },
    {
      "resource_id": 125,
      "text": "Tàbí wọ́n ní àkàbà kan tí wọ́n ń fi gbọ́rọ̀ (nínú sánmọ̀)? Kí ẹni tí ó ń bá wọn gbọ́ ọ̀rọ̀ mú ẹ̀rí tó yanjú wá?"
    },
    {
      "resource_id": 125,
      "text": "Tàbí àwọn ọmọbìnrin ni tiRẹ̀, àwọn ọmọkùnrin sì ni tiyín?"
    },
    {
      "resource_id": 125,
      "text": "Tàbí ò ń bèèrè owó-ọ̀yà kan lọ́wọ́ wọn, ni gbèsè fi wọ̀ wọ́n lọ́rùn?"
    },
    {
      "resource_id": 125,
      "text": "Tàbí ìmọ̀ ìkọ̀kọ̀ wà lọ́dọ̀ wọn, tí wọ́n sì ń kọ ọ́ sílẹ̀?"
    },
    {
      "resource_id": 125,
      "text": "Tàbí wọ́n ń gbèrò ète kan ni? Nígbà náà, àwọn tó ṣàì gbàgbọ́, àwọn l’ó máa f’orí kó ète náà."
    },
    {
      "resource_id": 125,
      "text": "Tàbí wọ́n ní ọlọ́hun kan lẹ́yìn Allāhu ni? Mímọ́ ni fún Allāhu tayọ n̄ǹkan tí wọ́n ń fi ṣẹbọ sí I."
    },
    {
      "resource_id": 125,
      "text": "Tí wọ́n bá rí apá kan nínú sánmọ̀ tó ya lúlẹ̀, wọ́n á wí pé: “Ẹ̀ṣújò rẹgẹdẹ ni (wọn kò níí gbàgbọ́).”"
    },
    {
      "resource_id": 125,
      "text": "Nítorí náà, fi wọ́n sílẹ̀ títí wọn yóò fi bá ọjọ́ wọn tí wọn máa pa wọ́n sínú rẹ̀ pàdé."
    },
    {
      "resource_id": 125,
      "text": "Ọjọ́ tí ète wọn kò níí fi kiní kan rọ̀ wọ́n lọ́rọ̀. A kò sì níí ràn wọ́n lọ́wọ́."
    },
    {
      "resource_id": 125,
      "text": "Àti pé dájúdájú ìyà kan ń bẹ fún àwọn tó ṣàbòsí yàtọ̀ sí (ìyà ọ̀run) yẹn, ṣùgbọ́n ọ̀pọ̀lọ́pọ̀ wọn ni kò mọ̀."
    },
    {
      "resource_id": 125,
      "text": "Ṣe sùúrù fún ìdájọ́ Olúwa Rẹ, dájúdájú ìwọ wà ní ojútó Wa. Kí ó sì ṣe àfọ̀mọ́ pẹ̀lú ẹyìn fún Olúwa rẹ nígbà tí o bá fẹ́ dìde.1 <sup foot_note=147963>1</sup>"
    },
    {
      "resource_id": 125,
      "text": "Àti pé ní alẹ́ àti nígbà tí àwọn ìràwọ̀ bá kúrò níta tán ṣàfọ̀mọ́ fún Un. <sup foot_note=147964>1</sup>"
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "52" }
  }
}
