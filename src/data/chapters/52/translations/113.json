{
  "translations": [
    { "resource_id": 113, "text": "Турмен ант етемін," },
    { "resource_id": 113, "text": "әрі жазылған Кітаппен," },
    {
      "resource_id": 113,
      "text": "жайылған жұқа нәрсеге  / жұқа теріге, қағазға / ."
    },
    {
      "resource_id": 113,
      "text": "Әрі Байтул-Маъмурмен (бұл жетінші аспанда тұрғызылған Қағба секілді үй.Оғани күніне жетпіс мың періште кіріп, құлшылық етеді) ,"
    },
    { "resource_id": 113, "text": "және биік көтерілген шатырмен," },
    { "resource_id": 113, "text": "және көтерілген теңізбен ант етемін!" },
    {
      "resource_id": 113,
      "text": "Раббыңның жазасы  / азабы /  міндетті түрде түседі,"
    },
    { "resource_id": 113, "text": "оны қайтарушы жоқ." },
    { "resource_id": 113, "text": "Ол күні аспан теңселіп шайқалады," },
    { "resource_id": 113, "text": "ал таулар қозғалып жылжиды." },
    {
      "resource_id": 113,
      "text": "Сол күні  / Аллаһты әрі Оның Елшісін / өтірікке шығарушыларға үлкен қасірет болады,"
    },
    {
      "resource_id": 113,
      "text": "сондай жалғанға сүңгіп, ермек етіп, ойнап жүргендерге!"
    },
    {
      "resource_id": 113,
      "text": "Ол күні олар Жаһаннам отына күштеп итеріледі."
    },
    {
      "resource_id": 113,
      "text": "/ Оларға / : «Міне, осы - сендер өтірік санап келген От."
    },
    {
      "resource_id": 113,
      "text": "Ал, осы сиқыр ма екен, әлде сендер көрмей тұрсындар ма?"
    },
    {
      "resource_id": 113,
      "text": "Оның ішінде жаныңдар! Енді шыдасаңдар да, не шыдамасаңдар да - сендер үшін бірдей. Сендерге істеп өткен амалдарыңның қайтарымы ғана беріледі», - делінеді."
    },
    {
      "resource_id": 113,
      "text": "Ақиқатында, тақуалар  / Аллаһтың жа­засынан қорқып, сақтанушылар /  Жәннаттағы бақтарда болып, игіліктерге бөленеді,"
    },
    {
      "resource_id": 113,
      "text": "олар Раббысының өздеріне бергеніне қуанып, шат-шадыман болады. Әрі олардың Раббысы оларды Жахим азабынан сақтады."
    },
    {
      "resource_id": 113,
      "text": "/ Оларға: /  «Істеген амалдарың үшін рахаттанып жендер, ішіңдер!» - делінеді."
    },
    {
      "resource_id": 113,
      "text": "Олар қатар тізілген көтеріңкі жайлы орындарда, сүйеніп отырады. Әрі Оларға көздері үлкен де әдемілерді  / хурларды /  қосамыз."
    },
    {
      "resource_id": 113,
      "text": "Әрі Біз өздері иманға келген және ұрпақтары да иманмен өздеріне ергендерді ұрпақтарымен қосамыз. Біз олардың амалдарынан еш нәрсені кемітпейміз. Әрбір адам өз жиғанының  / амалының /  тұтқыны."
    },
    {
      "resource_id": 113,
      "text": "Әрі, Біз оларға өздері қалаған жемістер мен еттерді  / ет тағамдарын /  қосамыз."
    },
    {
      "resource_id": 113,
      "text": "Ол жерде олар  / сусын /  толы кеселерді бір-біріне ұзатады, онда бос сөз сөйлеу де, күнә жасау да болмайды."
    },
    {
      "resource_id": 113,
      "text": "Оларға қабығы ашылмаған інжу секілді жасөспірімдер қызмет етеді."
    },
    { "resource_id": 113, "text": "Әрі олар бір-біріне қарап сұрасады." },
    {
      "resource_id": 113,
      "text": "Олар: «Негізінде, біз бұрын үй-ішімізбен болған кезімізде қатты қорқушы едік."
    },
    {
      "resource_id": 113,
      "text": "Аллаһ бізге игілік етті және бізді Самум (ыстық жел) азабынан сақтады."
    },
    {
      "resource_id": 113,
      "text": "Ақиқатында, біз бұрын Одан тілеуші едік. Анығында, Ол әл-Бәрр  / аса Игі / , әр-Рахим / ерекше Мейірімді / »,-  дейді."
    },
    {
      "resource_id": 113,
      "text": "/ Ей, Мұхаммед! /  Естеріне сал! СенРаббыңныңигілігі арқасындабақсы-балгер әрі жын қаққан да емессің."
    },
    {
      "resource_id": 113,
      "text": "Не болмаса олар: «Ол - ақын. Біз оған заманның өзгеруін күтеміз», - дейді."
    },
    {
      "resource_id": 113,
      "text": "/ Ей, Мұхаммед! /  Айт: «Күтіңдер, мен де сендермен бірге күтушілерденмін», - деп."
    },
    {
      "resource_id": 113,
      "text": "Оларға ақылдары осыны бұйыра ма, әлде олар шектен шыққан адамдар ма?"
    },
    {
      "resource_id": 113,
      "text": "Әлде олар: «Ол оны  / Құранды /  ойдан шығарды», - дей ме? Жоқ, керісінше! Олар сенбейді."
    },
    {
      "resource_id": 113,
      "text": "Егер олар шын сөзді болса, осыған ұқсас  / Құран секілді /  хабар келтірсін."
    },
    {
      "resource_id": 113,
      "text": "Немесе олар еш нәрсесіз  / өздігінен /  жаратылды ма? әлде олар жаратушылар ма?"
    },
    {
      "resource_id": 113,
      "text": "Не олар аспандар мен жерді жаратты ма? Жоқ! Олар нақты  / айқын /  сенбейді."
    },
    {
      "resource_id": 113,
      "text": "Немесе Раббыңның қазыналары оларда ма? Не олар басқарушылар ма?"
    },
    {
      "resource_id": 113,
      "text": "Әлде олардың  / көтеріліп / тыңдайтын сатылары бар ма? Онда олардың ішінен тыңдағаны анық бір дәлел келтірсін."
    },
    {
      "resource_id": 113,
      "text": "Немесе қыздар - Аллаһтікі, ал ұлдар - сендердікі ме?"
    },
    {
      "resource_id": 113,
      "text": "/ Ей, Мұхаммед! /  әлде сен олардан ақы сұрап, содан олар борышқа қалып, соны ауырсынып жатыр ма?!"
    },
    {
      "resource_id": 113,
      "text": "Не оларда ғайыптың мәліметі бар болып, олар соны жаза ма?"
    },
    {
      "resource_id": 113,
      "text": "Әлде олар айла-шарғы жасауды қалай ма? Ол айла-шарғыға сондай күпірлік етушілердің  / Аллаһқа қарсы шыққандардың / өздері ілінеді."
    },
    {
      "resource_id": 113,
      "text": "Әлде олардың Аллаһтан өзге, басқа құдайы бар ма? Аллаһ - олардың қосқан серіктерінен пәк!"
    },
    {
      "resource_id": 113,
      "text": "Әрі олар егер аспанның бір бөлігінің құлап келе жатқанын көрсе де: «Бұл - шоғырланған бұлт», - дейді."
    },
    {
      "resource_id": 113,
      "text": "/ Ей, Мұхаммед! /  Енді оларды, өздерінің жойылатын  / қайта тірілу /  күніне жолыққандарына дейін жайына қалдыр."
    },
    {
      "resource_id": 113,
      "text": "Ол күні Оларға айла-шарғылары ешбір пайда бермейді әрі Оларға ешкім көмектеспейді."
    },
    {
      "resource_id": 113,
      "text": "Анығында, әділетсіздерге оған дейін де азап бар, бірақ олардың көбі білмейді."
    },
    {
      "resource_id": 113,
      "text": "/ Ей, Мұхаммед! /  Раббыңның үкімі келгенге дейін сабыр ет. Сөзсіз, сен Біздің көз алдымыздасың  / қорғауымыздасың /  . Әрі тұрған кезіңде Раббыңды мақтап, Оны  / барлық кемшіліктен /  пәк деп дәріпте."
    },
    {
      "resource_id": 113,
      "text": "Сондай-ақ, түннің бір бөлігінде және жұлдыздар көрінбей қалғанда да Оны  / барлық кемшіліктен /  пәк деп дәріпте."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "52" }
  }
}
