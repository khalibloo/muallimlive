{
  "translations": [
    { "resource_id": 41, "text": "Ved berget," },
    { "resource_id": 41, "text": "og den skrevne skrift" },
    { "resource_id": 41, "text": "på utbredt pergament," },
    { "resource_id": 41, "text": "ved det besøkte tempel," },
    { "resource_id": 41, "text": "ved det høyt hvelvede tak," },
    { "resource_id": 41, "text": "og det brusende hav," },
    { "resource_id": 41, "text": "Herrens straff vil visselig inntreffe!" },
    { "resource_id": 41, "text": "Ingen kan avverge den!" },
    { "resource_id": 41, "text": "Den dag, når himmelen snurrer rundt," },
    { "resource_id": 41, "text": "og fjellene beveger seg," },
    {
      "resource_id": 41,
      "text": "ve denne dag over dem som kaller sannhet for løgn,"
    },
    { "resource_id": 41, "text": "og driver med tomt snakk og lek," },
    { "resource_id": 41, "text": "den dag, når de støtes i helvetes ild!" },
    { "resource_id": 41, "text": "«Dette er Ilden, som dere fornektet!" },
    { "resource_id": 41, "text": "Er dette trolldom, eller kan dere ikke se?" },
    {
      "resource_id": 41,
      "text": "Møt den, og bær med tålmod eller ikke, det er det samme for dere. Dere belønnes bare for det dere har gjort.»"
    },
    {
      "resource_id": 41,
      "text": "De gudfryktige skal være i paradisets haver og lykksalighet,"
    },
    {
      "resource_id": 41,
      "text": "idet de gleder seg over det Herren har gitt dem. Herren har bevart dem for helvetes straff."
    },
    {
      "resource_id": 41,
      "text": "«Spis og drikk og måtte det bekomme dere vel, for det dere har gjort.»"
    },
    {
      "resource_id": 41,
      "text": "De ligger tilbakelenet på leier, rekkevis, og Vi forener dem parvis med mørkøyde kvinner."
    },
    {
      "resource_id": 41,
      "text": "De som tror, og hvis etterkommere fulgte dem i troen, dem vil Vi føre sammen med deres etterkommere, og Vi forminsker ikke deres innsats det ringeste. Hver mann står for det han har fortjent!"
    },
    {
      "resource_id": 41,
      "text": "Og Vi forsørger dem rikelig med frukt og kjøtt slik de ønsker,"
    },
    {
      "resource_id": 41,
      "text": "mens der går et beger rundt, som ikke innebærer tomt prat eller synd."
    },
    {
      "resource_id": 41,
      "text": "Og det er unge gutter som går rundt blant dem og betjener dem, skjønne som skjulte perler."
    },
    {
      "resource_id": 41,
      "text": "Og de henvender seg til hverandre og samtaler, og sier:"
    },
    {
      "resource_id": 41,
      "text": "«Tidligere var vi blant våre, og gikk i frykt,"
    },
    {
      "resource_id": 41,
      "text": "men Gud var god mot oss, og bevarte oss fra den hete vindens straff."
    },
    {
      "resource_id": 41,
      "text": "Vi påkalte Ham tidligere. Han er den Rettsindige, den Nåderike.»"
    },
    {
      "resource_id": 41,
      "text": "Så forman! Ved Herrens nåde er du verken en spåmann eller besatt."
    },
    {
      "resource_id": 41,
      "text": "Eller sier de: «En skald! Vi vil avvente skjebnens trekk for ham.»"
    },
    {
      "resource_id": 41,
      "text": "Si: «Bare vent! Jeg venter sammen med dere.»"
    },
    {
      "resource_id": 41,
      "text": "Kan det være deres drømmer som inngir dem slikt? Eller er de oppsetsige mennesker?"
    },
    {
      "resource_id": 41,
      "text": "Eller de sier: «Det er bare noe han sier frem.»"
    },
    {
      "resource_id": 41,
      "text": "Nei, de tror ikke! La dem bringe en tilsvarende forkynnelse, om de snakker sant."
    },
    {
      "resource_id": 41,
      "text": "Er de skapt av intet? Eller er de skaperne?"
    },
    {
      "resource_id": 41,
      "text": "Har de skapt himlene og jorden? Nei, de er ikke overbeviste."
    },
    {
      "resource_id": 41,
      "text": "Eller har de hånd om Herrens skatter? Er det de som bestemmer?"
    },
    {
      "resource_id": 41,
      "text": "Eller har de en stige, hvorfra de kan lytte ved himmelens port? Så la den som lytter komme med et klart bevis!"
    },
    {
      "resource_id": 41,
      "text": "Eller er det slik at Han har døtre, og dere sønner?"
    },
    {
      "resource_id": 41,
      "text": "Har du bedt dem om lønn, så de er trykket av gjeld?"
    },
    {
      "resource_id": 41,
      "text": "Eller har de adgang til det skjulte, så de skriver ned?"
    },
    {
      "resource_id": 41,
      "text": "Søker de en list? De vantro, de blir overlistet!"
    },
    {
      "resource_id": 41,
      "text": "Har de en annen gud enn Gud? Ære være Ham! Han er fjernt fra det de setter ved Hans side!"
    },
    {
      "resource_id": 41,
      "text": "Om de så stykker av himmelen falle ned, ville de si: «Det er haugskyer!»"
    },
    {
      "resource_id": 41,
      "text": "Så la dem være, til de møter deres dag når de blir som slått av lynet,"
    },
    {
      "resource_id": 41,
      "text": "den dag når deres list ikke hjelper dem, og de ikke finner hjelp."
    },
    {
      "resource_id": 41,
      "text": "De urettferdige har i vente en straff utover dette, men de fleste av dem vet ingenting."
    },
    {
      "resource_id": 41,
      "text": "Avvent tålmodig Herrens avgjørelse, for du er for Våre øyne, og lovpris Herren når du står opp"
    },
    {
      "resource_id": 41,
      "text": "og ved nattetid, og når stjernene trekker seg tilbake."
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "52" }
  }
}
