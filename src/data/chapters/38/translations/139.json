{
  "translations": [
    {
      "resource_id": 139,
      "text": "       Сод.<sup foot_note=153435>1</sup> Аллоҳ савганд ёд мекунад ба Қуръони бузурги соҳиби панд, ки мардум\nаз бузургии қадри он дар ғафлатанд."
    },
    {
      "resource_id": 139,
      "text": "       Балки касоне, ки кофир шуданд дар саркашианд ва аз пазируфтани ҳақ дар ихтилофанд.<sup foot_note=153436>1</sup>"
    },
    {
      "resource_id": 139,
      "text": "       Чӣ басо мардумеро, ки пеш аз он мушрикон ба ҳалокат расонидем. Ҳангоми нузули азоб онҳо тавбакунон фарёд бароварданд, вале он замон вақти наҷот набуд.<sup foot_note=153437>1</sup>"
    },
    {
      "resource_id": 139,
      "text": "       Ва кофирон дар таъаҷҷуб шуданд аз ин, ки бимдиҳандае аз миёни худашон баромад, ки онҳоро ба сӯи Аллоҳ даъват намояд ва аз азоби Ӯ бим намояд. Ва кофирон гуфтанд: «Ин паёмбар нест, балки ҷодугари дурӯғгуст."
    },
    {
      "resource_id": 139,
      "text": "Оё ҳамаи маъбудонро як маъбуд қарор додааст? Ва ҳароина, он чизе, ки ӯ овардааст ин чиз аҷибе аст?»"
    },
    {
      "resource_id": 139,
      "text": "Бузургонашон ба роҳи худ рафтанд ва қавми худро ба парастиши маъбудонашон ташвиқ намуда гуфтанд: «Биравед ва ба парастиши маъбудони хеш пойдорӣ кунед, ки ҳароина, ин Паёмбар, даъвате, ки ӯ мекунад чизе аст хосташуда, ки мехоҳад бар шумо бузург ва бартар бошад.<sup foot_note=153438>1</sup>"
    },
    {
      "resource_id": 139,
      "text": "Мо ҳаргиз ин чунин сухане, ки ӯ даъват менамояд дар охирин ойин<sup foot_note=153439>1</sup> нашунидаем, ин ҷуз дурӯғ ҳеҷ чизе нест."
    },
    {
      "resource_id": 139,
      "text": "Оё аз миёни ҳамаи мо ваҳй махсус ба ӯ (Муҳаммад) нозил шудааст?» балки онҳо аз ваҳйи Ман дар шубҳаанд, балки ин суханро ба он сабаб гуфтаанд, ки ҳанӯз азоби моро начашидаанд. Пас, агар азоби Ӯро мечашиданд ба гуфтани ин сухан ҷуръат намекарданд.<sup foot_note=153440>1</sup>"
    },
    {
      "resource_id": 139,
      "text": "       Оё хазинаҳои раҳмати Парвардигори пирӯзманди бахшандаат дар назди онҳост, то ҳар касро, ки бихоҳанд аз он бидиҳанд, ё аз он маҳрум кунанд?<sup foot_note=153441>1</sup>"
    },
    {
      "resource_id": 139,
      "text": "   Оё фармонравоии осмонҳову замин ва ҳар чӣ миёни он ду аст, аз они онҳост?<sup foot_note=153442>1</sup> Пас, агар чунин аст, бо асбоб ва ҳар василаҳои дигаре ба осмон боло раванд, то ба он чи ки мехоҳанд аз додан ва боздоштан, ҳукм намоянд.<sup foot_note=153443>2</sup>"
    },
    {
      "resource_id": 139,
      "text": "   Он ҷо (шаҳри Макка) лашкарест ночиз аз чанд гурӯҳи шикастхӯрдаи ҷамъшуда."
    },
    {
      "resource_id": 139,
      "text": "   Пеш аз онҳо қавми Нӯҳ ва Од ва Фиръавн соҳиби қуввати бузург, ки паёмбаронро дурӯғгӯ мебароварданд."
    },
    {
      "resource_id": 139,
      "text": "   Ва низ қавми Самуд ва қавми Лут ва мардуми Айка<sup foot_note=153444>1</sup> аз он ҷамоатҳо буданд,\nки паёмбаронро дурӯғ бароварданд."
    },
    {
      "resource_id": 139,
      "text": "   Аз онон касе набуд, ки паёмбаронро дурӯғгӯ набароварда бошад, пас онҳоро азоби Ман воҷиб омад.<sup foot_note=153445>1</sup>"
    },
    {
      "resource_id": 139,
      "text": "   Ва ин мушрикон, агар бар ширки худ пойдор истанд, ҷуз бонги сахти маргборе интизорӣ надоранд, чунонки онро дигар таваққуфе набошад."
    },
    {
      "resource_id": 139,
      "text": "   Ва гуфтанд ба тариқи масхараомезӣ: «Эй Парвардигори мо, номаи аъмоли моро пеш аз фаро расидани рӯзи ҳисоб ба дасти мо бидеҳ!»"
    },
    {
      "resource_id": 139,
      "text": "   Бар ҳарчӣ мегӯянд, сабр кун эй Расул, ва аз бандаи Мо Довуди соҳиби қувватро ёд овар. Бегумон ӯ бисёр тавбакунанда ва ба хушнудии Аллоҳ руҷуъкунанда буд!<sup foot_note=153446>1</sup>"
    },
    {
      "resource_id": 139,
      "text": "   Ҳароина, Мо кӯҳҳоро ром кардем, кӯҳҳо дар шомгоҳу бомдодон бо ӯ тасбеҳ мегуфтанд."
    },
    {
      "resource_id": 139,
      "text": "   Ва низ парандагон бар ӯ гирд меомаданд. Ҳама фармонбари ӯ буданд."
    },
    {
      "resource_id": 139,
      "text": "Фармонравоияшро ба\nҳайбат, қувват ва нусрат устуворӣ бахшидем ва ӯро ҳикмату фасоҳат дар сухан ато кардем."
    },
    {
      "resource_id": 139,
      "text": "Эй Расул, оё хабари он шикояткунандагонро шунидаӣ, он гоҳ ки аз девори қаср ба масҷид даромаданд?"
    },
    {
      "resource_id": 139,
      "text": "Ба назди Довуд дохил шуданд. Довуд аз даромадани онҳо тарсид. Гуфтанд: «Матарс, мо ду даъвогар ҳастем, ки яке бар дигаре ситам кардааст. Миёни мо ба дурустӣ доварӣ кун ва пой аз адолат берун манеҳ ва моро ба роҳи рост ҳидоят кун."
    },
    {
      "resource_id": 139,
      "text": "Яке аз он ду гуфт: Ҳароина, ин бародари ман аст. Ӯро наваду нӯҳ гӯсфанд аст ва маро як гӯсфанд. Мегӯяд: «Онро ҳам ба ман бидеҳ ва дар даъво ва ҳуҷҷати худ бар ман ғолиб омадааст»."
    },
    {
      "resource_id": 139,
      "text": "Довуд гуфт: «Албатта ӯ, ки гӯсфанди туро аз ту мехоҳад, то ба гӯсфандҳои хеш бияфзояд, бар ту ситам кардааст ва ҳароина, бисёре аз шарикон бар якдигар ситам мекунанд магар касоне, ки имон овардаанд ва корҳои шоиста кардаанд ва инҳо низ андак ҳастанд». Ва Довуд донист, ки ӯро озмудем. Пас, аз Парвардигораш омурзиш хост ва ба рукӯъ дарафтоду тавба кард."
    },
    {
      "resource_id": 139,
      "text": "   Пас, Мо ин хатояшро<sup foot_note=153447>1</sup> бахшидем. Ҳароина, ӯро назди Мо наздики ва мақоми боло ва дар охират бозгашти некӯест."
    },
    {
      "resource_id": 139,
      "text": "   Эй Довуд, ҳароина, Мо туро дар замин ҷонишин сохтаем. Пас, дар миёни мардум ба дурустӣ доварӣ кун ва аз пайи ҳавои нафс марав, ки туро аз роҳи Аллоҳ гумроҳ месозад. Ҳароина, онон, ки аз роҳи Аллоҳ каҷрав мешаванд, ба он сабаб, ки рӯзи ҳисобро фаромӯш кардаанд, ба азоби сахте гирифтор мешаванд.<sup foot_note=153448>1</sup>"
    },
    {
      "resource_id": 139,
      "text": "Мо ин осмону замин ва он чиро, ки миёни онҳост, беҳуда наофаридаем. Ин гумони касонест, ки кофир шуданд. Пас, вой бар кофирон, ки рӯзи қиёмат аз азоби оташ бархурдор мешаванд."
    },
    {
      "resource_id": 139,
      "text": "Оё касонеро, ки имон овардаанд ва корҳои шоиста кардаанд, монанди фасодкунандагон дар замин қарор хоҳем дод?\nЁ парҳезгоронро чун гуноҳкорон қарор хоҳем дод? Чунин чиз дар ҳикмат ва ҳукми Аллоҳ лоиқ нест, балки мӯъминони парҳезгорро савоб медиҳад ва фасодкорони бадкорро азоб медиҳад.<sup foot_note=153449>1</sup>"
    },
    {
      "resource_id": 139,
      "text": "Китобе аст пурбаракат, ки онро бар ту эй Расул, нозил кардем, то дар оёташ бияндешанд ва ба роҳнамоии он амал намоянд ва хирадмандон бояд аз он панд гиранд."
    },
    {
      "resource_id": 139,
      "text": "Мо Сулаймонро бар Довуд бахшидем. Чӣ бандаи некӯе буд ва албатта, ӯ бисёр ба тоат ва хушнудии Аллоҳ руҷуъкунанда буд."
    },
    {
      "resource_id": 139,
      "text": "Ба ёд биёвар он гоҳ ки ба ҳангоми аср аспони тезрав, ба ӯ нишон дода шуд."
    },
    {
      "resource_id": 139,
      "text": "    Пас, гуфт Сулаймон: «Ҳароина, ман чунон шефтаи меҳри аспон шудам, ки\nаз зикри Паврвардигорам бехабар гаштам, то офтоб дар пардаи ғуруб пӯшида шуд, (яъне намози аср қазо\nшуд),"
    },
    {
      "resource_id": 139,
      "text": "    он аспони нишондодаро назди ман бозгардонед». Пас, шурӯъ ба даст кашидан бар соқҳо ва гарданҳои онҳо кард.<sup foot_note=153450>1</sup>"
    },
    {
      "resource_id": 139,
      "text": "    Мо Сулаймонро озмудем ва бар тахти ӯ ҷасадеро<sup foot_note=153451>1</sup> афкандем сипас ӯ рӯй\nба Аллоҳ овард ва тавба кард."
    },
    {
      "resource_id": 139,
      "text": "    Гуфт: «Эй Парвардигори ман, маро бибахш ва маро махсус мулке ато кун ва пас аз ман касе сазовори он набошад, ки ҳароина, ту бисёр бахшояндаӣ»."
    },
    {
      "resource_id": 139,
      "text": "    Пас, бодро роми ӯ кардем, ки ба нармӣ ҳар ҷо ки мехост, ба фармони ӯ мерафт."
    },
    {
      "resource_id": 139,
      "text": "Ва низ шайтонҳоро, ки ҳам бинокор буданду ҳам ғавос<sup foot_note=153452>1</sup> роми ӯ кардем."
    },
    {
      "resource_id": 139,
      "text": "Ва низ гурӯҳе дигарро, ки ҳама баста дар занҷири ӯ буданд."
    },
    {
      "resource_id": 139,
      "text": "Ин мулк ва фармонравоии азим, атои беҳисоби Мост, ба ҳар кас хоҳӣ онро бидеҳ ва хоҳӣ нигаҳ дор, ки туро дар ин бора ҳисобу китоб карда намешавад."
    },
    {
      "resource_id": 139,
      "text": "Бегумон барои Сулаймон назди Мо дар охират наздикӣ ва бозгашти некӯст."
    },
    {
      "resource_id": 139,
      "text": "Ва эй Расул, аз бандаи Мо Аюб ёд кун, он гоҳ ки Парвардигорашро нидо дод, ки ҳароина, маро шайтон ба ранҷу азоб афкандааст."
    },
    {
      "resource_id": 139,
      "text": "Пас, ба ӯ гуфтем: Поятро дар замин бикӯб: Ин обест барои шифо, то ба он шустушӯй кунӣ ва сард аст барои нӯшидан<sup foot_note=153453>1</sup>."
    },
    {
      "resource_id": 139,
      "text": "Ва ба ӯ хонаводааш ва\nҳамчанди он аз дигар ёронро аз фарзандону наберагон ато кардем ва ин худ раҳмате аз Мо буд ва барои хирадмандон андарз ва панде бошад."
    },
    {
      "resource_id": 139,
      "text": "    Ба ба ӯ гуфтем: «Дастае аз химчаҳои борикро ба даст гир ва бо он занатро бизан ва савганди хешро машикан».<sup foot_note=153454>1</sup> Ӯро (Аюбро) бандаи собире ёфтем. Чӣ некӯ бандае буд (Аюб)! Ҳароина, ӯ ба тоати Парвардигораш бисёр руҷӯъкунанда буд."
    },
    {
      "resource_id": 139,
      "text": "    Эй Расул, бандагони Моро Иброҳиму Исо ва Яъқуб, ки дорои қудрату тавоноӣ дар тоат ва дорои биноӣ дар дин буданд, ба некӯӣ ёд кун!"
    },
    {
      "resource_id": 139,
      "text": "    Ҳароина, Мо пок сохтем онҳоро барои хислати поке, ки он ёд кардани саройи охират аст. Пас, барои дарёфт кардани он сарой итоати Мо карданд ва мардумро ба сӯи он даъват намуданд."
    },
    {
      "resource_id": 139,
      "text": "    Ва ҳароина, онҳо дар назди Мо баргузидагону неконанд."
    },
    {
      "resource_id": 139,
      "text": "    Ва эй Расул, бандагони Моро Исмоил ва Ясаъ ва Зулкифлро ба некӯӣ ёд кун, ки ҳама аз зумраи неконанд."
    },
    {
      "resource_id": 139,
      "text": "    Ин Қуръон барои ту ва қавмат панде аст ва ҳароина, барои парҳезгорон бозгашти некӯест;"
    },
    {
      "resource_id": 139,
      "text": "    биҳиштҳои ҷовидон, ки дарҳои он ба рӯяшон кушода аст."
    },
    {
      "resource_id": 139,
      "text": "    Дар он ҷо такя задаанд ва ҳаргуна меваву нӯшиданиҳои бисёре, ки бихоҳанд, металабанд."
    },
    {
      "resource_id": 139,
      "text": "    Ва назди онҳо ҳамсаронест ҳамсол, ки ҷуз ба шавҳарони хеш назар надоранд."
    },
    {
      "resource_id": 139,
      "text": "    Ин аст, он чизҳое, ки барои рӯзи ҳисоб ба шумо эй парҳезгорон, ваъда додаанд."
    },
    {
      "resource_id": 139,
      "text": "    Ҳароина, ин ризқи Мост барои шумо, ки онро ҳеҷ поёне нест."
    },
    {
      "resource_id": 139,
      "text": "    Ин (яъне, он чи зикр шуд, подоши парҳезгорон) аст. Ва бегумон, барои саркашон, ки дар куфру маъсият аз ҳад гузаштаанд, бадтарин бозгаштҳост."
    },
    {
      "resource_id": 139,
      "text": "    Ва ҷаҳаннам аст, ки дар он ворид мешаванд, пас чӣ бад оромгоҳест, ки барои онҳо омода шудааст."
    },
    {
      "resource_id": 139,
      "text": "    Ин азоб оби ҷӯшону чирк ва хунобаи дӯзахиёнро бояд бичашанд ва бинӯшанд."
    },
    {
      "resource_id": 139,
      "text": "   Ва азобу шиканҷаҳое дигар аз ҳар навъ доранд."
    },
    {
      "resource_id": 139,
      "text": "   Ҳангоме ки вориди ҷаҳаннам мешаванд, якдигарро дашном дода ва баъзеашон барои баъзе мегӯянд: Ин гурӯҳе аст, ки бо шумо\nба ҷаҳаннам медароянд.\nПас, ҷавоб медиҳанд: Хушомадашон мабод, ки албатта, онҳо дохилшудагон ба оташ ҳастанд чуноне, ки мо дохил шудаем."
    },
    {
      "resource_id": 139,
      "text": "   Сипас гӯянд пайравон ба сарварон: «Балки, хушомад шуморо мабод. Шумо ин азобро пешопеш барои мо фиристода будед, чӣ бад ҷойгоҳест»"
    },
    {
      "resource_id": 139,
      "text": "   Гӯянд гӯруҳи пайравон: «Эй Парвардигори мо, ҳар кас ин азобро пешопеш барои мо омода кардааст, азобашро дар оташ дучандон афзун кун!»"
    },
    {
      "resource_id": 139,
      "text": "   Ва гӯянд дӯзахиён ба ҳамдигар: «Чаро мардонеро, ки бо мо буданд дар дунё ва онҳоро аз зумраи бадкорон мешумурдем, акнун намебинем?"
    },
    {
      "resource_id": 139,
      "text": "   Оё онҳоро ба масхара мегирифтем, воқеъан, мо иштибоҳ карда будаем ё ин\nки ҳамроҳи мо дар дӯзаханд, лекин аз назарҳо дур мондаанд?»"
    },
    {
      "resource_id": 139,
      "text": "   Албатта, ин гуфтугӯ ва ҷидоли аҳли ҷаҳаннам бо якдигар, қатъан, рост аст ва дар вуқӯъи он ҳеҷ шакке нест."
    },
    {
      "resource_id": 139,
      "text": "   Бигӯ эй Расул, ба қавми худ: «Ҷуз ин нест, ки ман бимдиҳандае ҳастам, ки шуморо ба сабаби имон наоварданатон, аз омадани азоби Аллоҳ метарсонам ва ҳеҷ маъбуде ба ҷуз Аллоҳи яктои қаҳҳор нест, ки сазовори парастиш бошад, балки танҳо Ӯ таоло сазовори парастиш аст.<sup foot_note=153455>1</sup>"
    },
    {
      "resource_id": 139,
      "text": "   Ӯ, танҳо Парвардигори осмонҳову замин ва ҳар чӣ миёни онҳост. Ӯ таоло пирӯзманду ғолиб аст, дар интиқоми душманонаш ва омурзанда аст, барои ҳар касе, ки аз гуноҳонаш тавба кунад ва ба сӯй хушнудии Парвардигораш руҷӯъ намояд».<sup foot_note=153456>1</sup>"
    },
    {
      "resource_id": 139,
      "text": "   Бигӯ эй Расул, ба қавми худ: «Ин Қуръон хабари бузурге аст,"
    },
    {
      "resource_id": 139,
      "text": "   ки шумо аз нафъи он бехабареду рӯй мегардонед ва ба он амал намекунед.<sup foot_note=153457>1</sup>"
    },
    {
      "resource_id": 139,
      "text": "   Ман аз сокинони олами боло (фариштагон) чун дар бораи офариниши Одам, ки бо якдигар ҷидол ва гуфтутӯ мекарданд, хабаре надорам.<sup foot_note=153458>1</sup>"
    },
    {
      "resource_id": 139,
      "text": "   Танҳо аз он рӯй ба ман ваҳй мешавад, ки ман бимдиҳандае ошкор ҳастам, ки шуморо аз азоби Ӯ метарсонам ва шариаташро барои шумо баён медорам»."
    },
    {
      "resource_id": 139,
      "text": "   Ёд кун эй Расул, барояшон вақте ки Парвардигорат ба фариштагон гуфт: «Ҳароина, ман башареро аз гил хоҳам офарид."
    },
    {
      "resource_id": 139,
      "text": "   Чун ҷасади ӯро бо пуррагӣ тамомаш кардам ва дар он аз рӯҳи худ дамидам, ҳама саҷдааш кунед».<sup foot_note=153459>1</sup>"
    },
    {
      "resource_id": 139,
      "text": "   Пас ҳамаи фариштагон фармонро баҷо оварда саҷда карданд,"
    },
    {
      "resource_id": 139,
      "text": "   ғайри Иблис, ки саркашӣ карду аз кофирон шуд."
    },
    {
      "resource_id": 139,
      "text": "   Аллоҳ гуфт: «Эй Иблис, чӣ чиз туро аз саҷда кардан дар баробари он чи Ман бо ду дасти худ офаридам, манъ кард? <sup foot_note=153460>1</sup> Оё такаббур бар Одам намудӣ ё аз ҷумлаи баландмартабагон бар Парвардигорат будӣ?»"
    },
    {
      "resource_id": 139,
      "text": "   Гуфт: «Ман аз ӯ (Одам) беҳтарам. Маро аз оташ офаридаӣ ва ӯро аз гил ва оташ аз гил беҳтараст»."
    },
    {
      "resource_id": 139,
      "text": "   Гуфт Аллоҳ таоло: «Пас, аз ҷаннат берун шав, ки ба ростӣ ту рондашудаӣ."
    },
    {
      "resource_id": 139,
      "text": "   Ва ҳароина, то рӯзи қиёмат лаънати Ман бар ту хоҳад буд»."
    },
    {
      "resource_id": 139,
      "text": "   Иблис гуфт: «Эй Паврвардигори ман, маро то рӯзе, ки мардум аз қабрҳояшон аз нав зинда шаванд, мӯхлат деҳ ва ҳалок насоз!»"
    },
    {
      "resource_id": 139,
      "text": "   Аллоҳ гуфт: «Пас, ҳароина, ту аз мӯҳлатёфтагонӣ,"
    },
    {
      "resource_id": 139,
      "text": "   то он рӯзи замони муайян».<sup foot_note=153461>1</sup>"
    },
    {
      "resource_id": 139,
      "text": "   Иблис гуфт: «Ба иззати Ту савганд, ёд мекунам, ки ҳароина, ҳамаи онҳоро гумроҳ кунам,"
    },
    {
      "resource_id": 139,
      "text": "   магар онҳое, ки аз бандагони мухлиси Ту бошанд ва дар паноҳи ту бошанд, гумроҳ карда натавонам»."
    },
    {
      "resource_id": 139,
      "text": "   Аллоҳ гуфт: «Ҳақ аст он чи мегӯям ва рост аст ва ҷуз ҳақ намегӯям,"
    },
    {
      "resource_id": 139,
      "text": "   ки албатта, ҷаҳаннамро аз ту ва фарзандонат ва аз ҳамаи пайравонат аз фарзандони Одам пур кунам»."
    },
    {
      "resource_id": 139,
      "text": "   Бигӯ эй Расул, барои мушрикони қавмат: «Ман аз шумо дар баробари расонидани ин дин музде наметалабам ва нестам аз онҳое, ки ба дурӯғ чизе аз худ мебофанд, балки пайравӣ мекунам он чи ки ба ман ваҳй гуфта мешавад».<sup foot_note=153462>1</sup>"
    },
    {
      "resource_id": 139,
      "text": "   Ва ин Қуръон ҷуз панде барои мардуми ҷаҳон нест. Ва ҳамаи манфиатҳои динӣ ва дунявии ҷаҳониёнро ба онҳо ёдоварӣ менамояд.<sup foot_note=153463>1</sup>"
    },
    {
      "resource_id": 139,
      "text": "Ва албатта, эй мушрикон, хабари сидқи онро баъд аз муддате, ки Ислом ғолиб мешавад ва одамон гурӯҳ гурӯҳ дар он дохил мешаванд хоҳед донист. Ва инчунин вақте ки азоб бар шумо фуруд ояд.<sup foot_note=153464>1</sup>"
    }
  ],
  "meta": {
    "translation_name": "Khawaja Mirof & Khawaja Mir",
    "author_name": "Khawaja Mirof & Khawaja Mir",
    "filters": { "resource_id": 139, "chapter_number": "38" }
  }
}
