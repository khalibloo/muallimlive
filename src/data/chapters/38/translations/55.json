{
  "translations": [
    {
      "resource_id": 55,
      "text": "Sod. Zikr sohibi bo`lmish Qur'on ila qasam."
    },
    {
      "resource_id": 55,
      "text": "Ammo kufr keltirganlar kibru havo va muxoliflikdadirlar."
    },
    {
      "resource_id": 55,
      "text": "Biz ulardan ilgari ham qancha asrlarni halok etganmiz. Ular (yordam so`rab) nido qildilar. Ammo qochib qutulish vaqti emas edi."
    },
    {
      "resource_id": 55,
      "text": "Ular ichlariga o`zlaridan ogohlantirguvchi kelganidan ajablandilar va kofirlar: «Bu, sehrgar va kazzobdir», dedilar."
    },
    {
      "resource_id": 55,
      "text": "«U xudolarni bitta xudo qildimi?! Albatta, bu ajablanarli narsa!»"
    },
    {
      "resource_id": 55,
      "text": "Ularning a'yonlari: «Yuringlar, xudolaringiz to`g`risida sabr qilinglar. Albatta, bu qasdan qilinayotgan narsadir."
    },
    {
      "resource_id": 55,
      "text": "Biz bu haqda oxirgi millatdan eshitganimiz yo`q. Bu, to`qilgandan boshqa narsa emas."
    },
    {
      "resource_id": 55,
      "text": "Bizning ichimizdan o`shanga zikr nozil qilinibdimi?!» – deb turib ketdilar. Yo`q! Ular Mening Zikrim haqida shak-shubhadadirlar. Yo`q! Ular azobimni tatib ko`rmadilar."
    },
    {
      "resource_id": 55,
      "text": "Yoki ularning huzurida Aziyzu o`ta saxovatli Robbingning rahmat xazinasi bormi?"
    },
    {
      "resource_id": 55,
      "text": "Yoki osmonlaru yerning va ular orasidagi narsalarning mulki ularnikimi? Bas, unda sabablari ila (osmonga) ko`tarilsinlar!"
    },
    {
      "resource_id": 55,
      "text": "Anavi yerdagi yengilgan firqalardan bo`lgan qandaydir lashkar.<sup foot_note=\"171128\">1</sup>"
    },
    {
      "resource_id": 55,
      "text": "Ulardan oldin ham Nuh qavmi, Od, qoziqlar egasi Fir'avn ham yolg`onchi qilgan."
    },
    {
      "resource_id": 55,
      "text": "Va Samud, Lut qavmi va daraxtzor egalari ham. Firqalar o`shalardir."
    },
    {
      "resource_id": 55,
      "text": "Barchalari, albatta, Payg`ambarlarni yolg`onchi qildilar. Bas, Mening iqobim haq bo`ldi."
    },
    {
      "resource_id": 55,
      "text": "Ana o`shalar lahzaga kechikmay keladigan birgina qichqiriqdan boshqa narsaga intizor bo`layotganlari yo`q."
    },
    {
      "resource_id": 55,
      "text": "Ular: «Ey Robbimiz, bizga hisob kunidan ilgari nasibamizni tezroq ber!» – dedilar."
    },
    {
      "resource_id": 55,
      "text": "Ular aytayotgan narsalarga sabr qil. Quvvat sohibi bo`lgan bandamiz Dovudni esla. Albatta, u o`ta qaytguvchidir.<sup foot_note=\"171146\">1</sup>"
    },
    {
      "resource_id": 55,
      "text": "Albatta, Biz unga tog`larni bo`ysundirdik. Ular u bilan kechki paytu ertalab tasbih aytardilar."
    },
    {
      "resource_id": 55,
      "text": "To`plangan holdagi qushlarni ham. Barchalari U zotga o`ta qaytguvchidir.<sup foot_note=\"171147\">1</sup>"
    },
    {
      "resource_id": 55,
      "text": "Va Biz unga mulkini quvvatli qilib berdik hamda hikmatni va hal qilguvchi kitobni berdik.<sup foot_note=\"170462\">1</sup>"
    },
    {
      "resource_id": 55,
      "text": "Senga da'volashganlarning xabari keldimi? O`shanda ular mehrobga chiqishgan edi."
    },
    {
      "resource_id": 55,
      "text": "O`shanda ular Dovudning oldiga kirishgan edi. Bas, u ulardan qo`rqib ketdi. Ular: «Qo`rqma, bular — ikki da'volashguvchi tomon. Biz bir-birimizga zulm qildik. Bas, oramizda haq ila hukm chiqar. Jabr qilma. Bizlarni to`g`ri yo`lga hidoyat qil», dedilar.<sup foot_note=\"170463\">1</sup>"
    },
    {
      "resource_id": 55,
      "text": "«Mana bu — mening birodarim. Uning to`qson to`qqizta sovlig`i bor. Mening esa, birgina sovlig`im bor. Bas, u: «Uni ham mening kafolatimga ber», dedi va so`zlashuvda mendan ustun chiqdi»."
    },
    {
      "resource_id": 55,
      "text": "U: «Darhaqiqat, sening sovlig`ingni so`rab, o`z sovliqlariga (qo`shish) bilan senga zulm qilibdi. Albatta, ko`p sheriklar bir-birlariga zulm qilurlar. Magar iymon keltirib, solih amal qilganlargina (qilmaslar). Ular juda ham oz», dedi. Va Dovud Biz uni sinaganimizni bildi-da, tezda Robbiga istig`for aytib, sajdaga yiqildi va tavba qildi."
    },
    {
      "resource_id": 55,
      "text": "Bas, Biz uning o`sha (xatosi)ni mag`firat qildik. Albatta, uning uchun huzurimizda yaqinlik va go`zal oqibat bordir."
    },
    {
      "resource_id": 55,
      "text": "Ey Dovud, albatta, Biz seni yer yuzida xalifa qildik. Bas, odamlar orasida haq ila hukm yurit. Havoyi nafsga ergashma! Yana, u seni Allohning yo`lidan adashtirmasin. Albatta, Allohning yo`lidan adashadiganlarga, unutganlari uchun, hisob kunida shiddatli azob bordir."
    },
    {
      "resource_id": 55,
      "text": "Biz osmonu yerni va ularning orasidagi narsalarni behuda yaratganimiz yo`q. Bu, kufr keltirganlarning gumonidir. Bas, kufr keltirganlar uchun do`zax(azobi)dan voy bo`lsin!"
    },
    {
      "resource_id": 55,
      "text": "Yo`q! Biz iymon keltirib, solih amallar qilganlarni yer yuzida buzg`unchilik qiluvchilar kabi qilarmidik?! Yo`q! Biz taqvodorlarni fojirlar kabi qilarmidik?!"
    },
    {
      "resource_id": 55,
      "text": "Biz senga nozil qilgan Kitob muborakdir. Aql egalari uning oyatlarini tadabbur qilishlari va eslashlari uchundir.<sup foot_note=\"171153\">1</sup>"
    },
    {
      "resource_id": 55,
      "text": "Va Biz Dovudga Sulaymonni hadya qildik. U qanday ham yaxshi bandadir. Albatta, u o`ta qaytguvchidir."
    },
    {
      "resource_id": 55,
      "text": "Esla, bir oqshom unga gijinglab turgan uchqur otlar ko`rsatildi."
    },
    {
      "resource_id": 55,
      "text": "U: «Albatta, men Robbimning zikridan ko`ra dunyo ishqiga berilib ketib, hatto (quyosh) parda ila berkinibdi-ku!"
    },
    {
      "resource_id": 55,
      "text": "Ularni menga qaytaring!» – dedi. So`ngra ularning oyoq va bo`yinlarini «silay» boshladi!<sup foot_note=\"171154\">1</sup>"
    },
    {
      "resource_id": 55,
      "text": "Batahqiq, Biz Sulaymonni sinadik. Uning kursisiga jasadni tashladik. So`ngra, u tavba qildi.<sup foot_note=\"171155\">1</sup>"
    },
    {
      "resource_id": 55,
      "text": "U: «Ey Robbim, meni mag`firat qilgin va menga o`zimdan keyin biror kishiga muyassar bo`lmaydigan mulkni hadya etgin. Albatta, sen ko`plab atolarni berguvchisan», dedi."
    },
    {
      "resource_id": 55,
      "text": "Bas, Biz unga shamolni bo`ysundirdik, u iroda qilgan tomonga mayin esaveradi."
    },
    {
      "resource_id": 55,
      "text": "Yana barcha binokor va g`avvos shaytonlarni ham."
    },
    {
      "resource_id": 55,
      "text": "Va boshqalarini ham kishanlangan holda to`plab (bo`ysundirdik)."
    },
    {
      "resource_id": 55,
      "text": "Bu Bizning ato etgan narsamizdir. In'om et yoki tutib qol, hisob yo`q."
    },
    {
      "resource_id": 55,
      "text": "Va, albatta, uning uchun huzurimizda yaqinlik va go`zal oqibat bordir."
    },
    {
      "resource_id": 55,
      "text": "Bizning bandamiz Ayyubni esla. O`shanda u Robbiga nido qilib: «Albatta, meni shayton mashaqqat va azob ila tutdi», dedi."
    },
    {
      "resource_id": 55,
      "text": "«Oyog`ing ila tepgin! Bu cho`miladigan va ichiladigan sovuq (suv)».<sup foot_note=\"171156\">1</sup>"
    },
    {
      "resource_id": 55,
      "text": "Va Biz unga ahlini va yana ular bilan birga misllarichani ham hadya etdik. Bu, Bizdan rahmat o`laroq va aql egalariga eslatma uchun bo`ldi.<sup foot_note=\"171157\">1</sup>"
    },
    {
      "resource_id": 55,
      "text": "«Qo`lingga bir dastani ol-da, u bilan ur. Qasamingni buzma», (dedi). Biz uni sabrli topdik. U qanday ham yaxshi banda. Albatta, u o`ta qaytguvchidir.<sup foot_note=\"171158\">1</sup>"
    },
    {
      "resource_id": 55,
      "text": "Qo`llar va ko`zlar sohiblari bo`lgan bandalarimiz Ibrohim, Is'hoq va Ya'qubni esla."
    },
    {
      "resource_id": 55,
      "text": "Albatta, Biz ularni xolis bir xislat-la ajratdik. U (oxirat) diyorini eslash edi."
    },
    {
      "resource_id": 55,
      "text": "Albatta, ular Bizning huzurimizda tanlangan axyorlardandirlar."
    },
    {
      "resource_id": 55,
      "text": "Ismoil, al-Yasa' va Zul-Kiflni ham esla. Barchalari axyorlardandir.<sup foot_note=\"169697\">1</sup>"
    },
    {
      "resource_id": 55,
      "text": "Bu eslatmadir. Albatta, taqvodorlar uchun go`zal oqibat."
    },
    {
      "resource_id": 55,
      "text": "Ular uchun eshiklari ochiq adn jannatlari bordir."
    },
    {
      "resource_id": 55,
      "text": "U yerda yonboshlagan hollarida undagi ko`plab mevalar va sharoblardan chaqiradilar."
    },
    {
      "resource_id": 55,
      "text": "Ularning huzurida ko`zlarini (nomahramdan) tiygan tengdosh(hur)lar bordir."
    },
    {
      "resource_id": 55,
      "text": "Bu sizga hisob kuni uchun va'da etilgan narsalardir."
    },
    {
      "resource_id": 55,
      "text": "Albatta, bu Bizning (beradigan) rizqimizdir. Uning hech tugashi yo`qdir."
    },
    {
      "resource_id": 55,
      "text": "Ish bundaydir. Albatta, tug`yonga ketguvchilar uchun yomon oqibat."
    },
    {
      "resource_id": 55,
      "text": "Jahannam bordir. Unga kirurlar. Bas, u qanday ham yomon yotoq!"
    },
    {
      "resource_id": 55,
      "text": "Mana buni tatib tursinlar: qaynoq suv va yiringni!"
    },
    {
      "resource_id": 55,
      "text": "Va boshqa uning shaklidagi qo`sha-qo`sha (azoblar) ham."
    },
    {
      "resource_id": 55,
      "text": "«Mana bu guruh ham siz bilan birga bostirib kirguvchidir. Ularga marhabo yo`q. Ular, albatta, jahannamga kirguvchilardir», derlar."
    },
    {
      "resource_id": 55,
      "text": "Ular: «Yo`q! O`zingizga marhabo yo`q! Sizlar o`sha(jahannam)ni bizga taqdim qildingiz! Bas, u naqadar yomon qarorgoh!» – derlar."
    },
    {
      "resource_id": 55,
      "text": "Ular: «Ey Robbimiz, bizga bu(jahannam)ni kim taqdim etgan bo`lsa, unga do`zaxda ikki barobar azobni ziyoda qil!» – derlar.<sup foot_note=\"170464\">1</sup>"
    },
    {
      "resource_id": 55,
      "text": "Ular: «Bizga nima bo`ldi? Yomonlardan hisoblab yurgan kishilarimizni ko`rmayapmiz?"
    },
    {
      "resource_id": 55,
      "text": "Biz ularni masxara qilib olgan edikmi yo?! Yoki ko`zlar ulardan toydimi?!» – derlar."
    },
    {
      "resource_id": 55,
      "text": "Albatta, mana shu haqdir — do`zax ahlining o`zaro tortishuvidir.<sup foot_note=\"171159\">1</sup>"
    },
    {
      "resource_id": 55,
      "text": "Sen: «Men faqat ogohlantirguvchiman, xolos. Hech bir ibodatga sazovor zot yo`qdir, magar yagona va Qahhor (barcha maxluqotlarni qabzasida tutib, ularni O`z hukmiga yuritib va qudrati ila bo`ysundirib turuvchi) Allohgina bor."
    },
    {
      "resource_id": 55,
      "text": "U osmonlaru yerning va ularning orasidagi narsalarning Robbi, Aziyzu Faffordir», deb ayt."
    },
    { "resource_id": 55, "text": "Sen: «Bu ulug` bir xabardir." },
    { "resource_id": 55, "text": "Siz bo`lsangiz, undan yuz o`girmoqdasiz." },
    {
      "resource_id": 55,
      "text": "Oliy to`plam haqida ular tortishayotganlarida mening hech bilimim bo`lmagan edi.<sup foot_note=\"171160\">1</sup>"
    },
    {
      "resource_id": 55,
      "text": "Menga faqat o`zimning ochiq-oydin ogohlantirguvchi ekanligimgina vahiy etilur», deb ayt."
    },
    {
      "resource_id": 55,
      "text": "Esla! O`shanda Robbing farishtalarga: «Albatta, men loydan bashar yaratguvchidirman."
    },
    {
      "resource_id": 55,
      "text": "Bas, qachonki uni rostlab, ichiga ruhimdan puflaganimda, unga sajda qilib yiqilinglar!» – degan edi."
    },
    {
      "resource_id": 55,
      "text": "Bas, farishtalar barchalari jamlanib, sajda qildilar."
    },
    {
      "resource_id": 55,
      "text": "Magar iblisgina mutakabbirlik qildi va kofirlardan bo`ldi."
    },
    {
      "resource_id": 55,
      "text": "U zot: «Ey, iblis, O`z qo`lim bilan yaratgan narsaga sajda qilishingdan seni nima man qildi?! Mutakabbirlik qildingmi?! Yoki oliy darajalilardan bo`ldingmi?!» – dedi."
    },
    {
      "resource_id": 55,
      "text": "U: «Men undan yaxshiman. Meni olovdan yaratgansan. Uni loydan yaratgansan», dedi."
    },
    {
      "resource_id": 55,
      "text": "U zot: «Sen undan chiq! Bas, albatta, sen quvilgansan."
    },
    {
      "resource_id": 55,
      "text": "Va, albatta, senga jazo kunigacha mening la'natim bo`lgay», dedi."
    },
    {
      "resource_id": 55,
      "text": "U: «Ey Robbim, menga ular qayta tiriltirilajak kungacha muhlat bergin!» – dedi."
    },
    { "resource_id": 55, "text": "U zot: «Sen muhlat berilganlardansan." },
    { "resource_id": 55, "text": "Ma'lum vaqt kunigacha», dedi." },
    {
      "resource_id": 55,
      "text": "U : «Sening izzating ila qasamki, men ularning barchasini ig`vo qilaman."
    },
    {
      "resource_id": 55,
      "text": "Magar, ulardan xalos qilingan bandalaringgina (ig`voga uchmas)», dedi."
    },
    {
      "resource_id": 55,
      "text": "U zot: «Haq shulki, zotan, Men faqat haqni ayturman."
    },
    {
      "resource_id": 55,
      "text": "Albatta, Men jahannamni sen va ulardan senga ergashganlar bilan jamlab to`ldirurman», dedi."
    },
    {
      "resource_id": 55,
      "text": "Sen: «Men uning uchun sizdan hech ajr, haq so`ramasman. Men soxtakorlardan ham emasman."
    },
    {
      "resource_id": 55,
      "text": "U(Qur'on) faqat olamlar uchun eslatma, xolos."
    },
    {
      "resource_id": 55,
      "text": "Albatta, uning xabarini bir muddatdan so`ng bilursiz», deb ayt."
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "38" }
  }
}
