{
  "translations": [
    { "resource_id": 126, "text": "Sād. Tako Mi Kur'ana slavnog," },
    {
      "resource_id": 126,
      "text": "doista su bahati i inadžije oni koji neće da vjeruju!"
    },
    {
      "resource_id": 126,
      "text": "Koliko smo Mi naroda prije njih uništili. I oni su za pomoć vapili, ali je bilo kasno!"
    },
    {
      "resource_id": 126,
      "text": "Oni se čude što im je jedan od njih došao da ih opominje, i govore nevjernici: \"Ovo je čarobnjak, lažov!"
    },
    {
      "resource_id": 126,
      "text": "Zar on da bogove svede na Boga jednog? To je, zaista, nešto veoma čudno!\""
    },
    {
      "resource_id": 126,
      "text": "I onī ugledni između njih krenuše: \"Idite i ostanite pri klanjanju bogovima svojim, ovim se, uistinu, nešto veliko hoće!"
    },
    {
      "resource_id": 126,
      "text": "Za ovo nismo čuli u vjeri predaka naših, ovo nije ništa drugo već namještena laž;"
    },
    {
      "resource_id": 126,
      "text": "zašto baš njemu, između nas, da bude poslana Opomena?!\" Ali, oni u Opomenu Moju sumnjaju zato što kaznu Moju nisu iskusili."
    },
    {
      "resource_id": 126,
      "text": "Zar su u njih riznice milosti Gospodara tvoga, Silnoga i Darežljivog?"
    },
    {
      "resource_id": 126,
      "text": "Zar oni imaju vlast na nebesima i na Zemlji i nad onim što je između njih? – neka se, onda, uz ljestve popnu."
    },
    {
      "resource_id": 126,
      "text": "Oni predstavljaju neznatnu urotničku vojsku koja će tamo biti poražena."
    },
    {
      "resource_id": 126,
      "text": "I prije njih su narod Nuhov, i Ad, i faraon, vlasnik građevina ogromnih, poricali,"
    },
    {
      "resource_id": 126,
      "text": "i Semud i Lutov narod i stanovnici Ejke; oni su se protiv poslanika urotili;"
    },
    {
      "resource_id": 126,
      "text": "svi su oni poslanike u laž utjerivali i kaznu Moju zaslužili."
    },
    {
      "resource_id": 126,
      "text": "A i ovi ne čekaju do jedan zvuk Roga koji neće biti potrebno ponoviti,"
    },
    {
      "resource_id": 126,
      "text": "i govore: \"Gospodaru naš, požuri, kazni nas, prije Dana u kojem će se račun polagati!\""
    },
    {
      "resource_id": 126,
      "text": "Ti otrpi ono što oni govore i sjeti se roba Našeg Davuda, čvrstog u vjeri, koji se uvijek Allahu obraćao."
    },
    {
      "resource_id": 126,
      "text": "Mi smo brda potčinili da zajedno s njim hvale Allaha prije nego što Sunce zađe i poslije pošto grane,"
    },
    {
      "resource_id": 126,
      "text": "a i ptice okupljene – svi su oni zbog njegova hvaljenja hvalu ponavljali."
    },
    {
      "resource_id": 126,
      "text": "I učvrstili smo carstvo njegovo i dali mu vjerovjesništvo i sposobnost da rasuđuje."
    },
    {
      "resource_id": 126,
      "text": "A da li je do tebe doprla vijest o parničarima kada su preko zida hrama prešli,"
    },
    {
      "resource_id": 126,
      "text": "kad su Davudu upali, pa se on njih uplašio. \"Ne boj se\" – rekli su – \"mi smo dvojica parničara, jedan drugom smo nažao učinili, pa nam po pravdi presudi; ne budi pristrasan, i na Pravi put nas uputi."
    },
    {
      "resource_id": 126,
      "text": "Ovaj prijatelj moj ima devedeset i devet ovaca, a ja samo jednu, i on mi reče: 'Daj ti nju meni!' – i u prepirci me pobijedi.\""
    },
    {
      "resource_id": 126,
      "text": "\"Učinio ti je, doista, krivo!\" – reče Davud – \"time što je tražio da tvoju ovcu doda ovcama svojim; mnogi ortaci čine nepravdu jedni drugima, ne čine jedino oni koji vjeruju i rade dobra djela; a takvih je malo.\" I Davud se uvjeri da smo Mi baš njega na kušnju stavili, pa oprost od Gospodara svoga zamoli, pade licem na tle i pokaja se."
    },
    {
      "resource_id": 126,
      "text": "I Mi smo mu to oprostili, i on je, doista, blizak Nama i divno prebivalište ga čeka."
    },
    {
      "resource_id": 126,
      "text": "O Davude, Mi smo te namjesnikom na Zemlji učinili, zato sudi ljudima po pravdi i ne povodi se za strašću da te ne odvede s Allahova puta; one koji skreću s Allahova puta čeka teška patnja na onome svijetu zato što su zaboravljali na Dan u kome će se račun polagati."
    },
    {
      "resource_id": 126,
      "text": "Mi nismo uzalud stvorili nebo i Zemlju i ono što je između njih; tako misle nevjernici, pa teško nevjernicima kad budu u vatri!"
    },
    {
      "resource_id": 126,
      "text": "Zar ćemo postupiti s onima koji vjeruju i čine dobro kao s onima koji prave nered na Zemlji, ili, zar ćemo postupiti s onima koji se grijeha klone isto kao i s grješnicima?"
    },
    {
      "resource_id": 126,
      "text": "Knjiga koju ti objavljujemo blagoslovljena je, da bi oni o riječima njezinim razmislili i da bi oni koji su razumom obdareni pouku primili."
    },
    {
      "resource_id": 126,
      "text": "Mi smo Davudu poklonili Sulejmana, divan je on rob bio, i mnogo se kajao!"
    },
    {
      "resource_id": 126,
      "text": "Kad su jedne večeri preda nj bili izvedeni punokrvni konji koji su na tri noge stajali, a četvrtom jedva zemlju doticali,"
    },
    {
      "resource_id": 126,
      "text": "on reče: \"Umjesto da mislim na Gospodara svoga, ja pokazujem ljubav prema blagu!\" – i oni se izgubiše iz vida."
    },
    {
      "resource_id": 126,
      "text": "\"Vratite mi ih!\" – i on ih poče gladiti po nogama i vratovima."
    },
    {
      "resource_id": 126,
      "text": "Mi smo Sulejmana u iskušenje doveli i njegovo bolesno tijelo na prijestolju zadržali, ali je poslije ozdravio."
    },
    {
      "resource_id": 126,
      "text": "\"Gospodaru moj\" – rekao je – \"oprosti mi i daruj mi vlast kakvu niko, osim mene, neće imati! Ti, uistinu, bogato daruješ!\""
    },
    {
      "resource_id": 126,
      "text": "I Mi smo dali da mu služe: vjetar – koji je prema zapovijedi njegovoj blago puhao onamo kuda je on htio –"
    },
    { "resource_id": 126, "text": "i šejtani, sve graditelji i gnjurci," },
    { "resource_id": 126, "text": "i drugi u bukagije okovani." },
    {
      "resource_id": 126,
      "text": "\"Ovo je Naš dar, pa ti oslobodi ili zadrži, nećeš zbog toga odgovarati!\""
    },
    {
      "resource_id": 126,
      "text": "On je, doista, blizak Nama i čeka ga krasno prebivalište."
    },
    {
      "resource_id": 126,
      "text": "I sjeti se roba Našeg Ejjuba kada je Gospodaru svome zavapio: \"Šejtan me na zlo navraća i misli lažne mi uliva!\""
    },
    {
      "resource_id": 126,
      "text": "\"Udari nogom o zemlju – eto hladne vode za kupanje i piće!\" –"
    },
    {
      "resource_id": 126,
      "text": "i Mi smo mu iz milosti Naše čeljad njegovu darovali i još toliko uz njih, da bude pouka za one koji imaju pameti –"
    },
    {
      "resource_id": 126,
      "text": "\"I uzmi rukom svojom snop i njime udari, samo zakletvu ne prekrši!\" Mi smo znali da je on izdržljiv; divan je rob on bio i mnogo se kajao!"
    },
    {
      "resource_id": 126,
      "text": "I sjeti se robova Naših Ibrahima i Ishaka i Jakuba, sve u vjeri čvrstih i dalekovidnih."
    },
    {
      "resource_id": 126,
      "text": "Mi ih posebno obdarismo vrlinom jednom: da im je uvijek bio na umu onaj svijet;"
    },
    {
      "resource_id": 126,
      "text": "i oni su, zaista, u Nas od onih odabranih dobrih ljudi."
    },
    {
      "resource_id": 126,
      "text": "I sjeti se Ismaila i Eljese'a i Zulkifla, svi su oni bili dobri."
    },
    {
      "resource_id": 126,
      "text": "Ovo je lijep spomen! A one koji se grijeha budu klonili čeka divno prebivalište:"
    },
    {
      "resource_id": 126,
      "text": "edenski vrtovi, čije će kapije biti za njih otvorene,"
    },
    {
      "resource_id": 126,
      "text": "u kojima će se odmarati, i raznovrsno voće i piće tražiti."
    },
    {
      "resource_id": 126,
      "text": "Pored njih biće hurije, istih godina, koje će preda se gledati."
    },
    {
      "resource_id": 126,
      "text": "\"To je ono što vam se obećava za Dan u kome će se račun polagati;"
    },
    {
      "resource_id": 126,
      "text": "to će, doista, blagodat Naša biti, koja nikada neće prestajati!\""
    },
    {
      "resource_id": 126,
      "text": "Eto toliko! A one koji budu zlo činili čeka najgore prebivalište:"
    },
    {
      "resource_id": 126,
      "text": "Džehennem, u kojem će gorjeti; a grozne li postelje!"
    },
    {
      "resource_id": 126,
      "text": "Eto toliko! Pa neka okušaju vodu ključalu i kapljevinu smrdljivu"
    },
    { "resource_id": 126, "text": "i druge slične ovima muke, mnogostruke." },
    {
      "resource_id": 126,
      "text": "\"Ova gomila će zajedno s vama tiskajući se u Džehennem ući!\" – \"Ne bilo im prostrano! U vatri će oni, doista, gorjeti!\""
    },
    {
      "resource_id": 126,
      "text": "\"Vama ne bilo prostrano!\" – reći će oni – \"vi ste nam ovo pripremili, a grozna li boravišta!\""
    },
    {
      "resource_id": 126,
      "text": "\"Gospodaru naš\" – reći će – \"udvostruči patnju u vatri onima koji su nam ovo priredili!\""
    },
    {
      "resource_id": 126,
      "text": "I govoriće: \"Zašto ne vidimo ljude koje smo u zle ubrajali"
    },
    {
      "resource_id": 126,
      "text": "i koje smo ismijavali? Da nam se nisu iz vida izgubili?\""
    },
    {
      "resource_id": 126,
      "text": "Istina je, sigurno, da će se stanovnici Džehennema među sobom raspravljati."
    },
    {
      "resource_id": 126,
      "text": "Reci: \"Ja samo opominjem; nema boga osim Allaha, Jedinoga i Moćnog,"
    },
    {
      "resource_id": 126,
      "text": "Gospodara nebesa i Zemlje i onoga što je između njih, Silnoga, Onoga koji prašta.\""
    },
    { "resource_id": 126, "text": "Reci: \"Ovo je vijest velika," },
    { "resource_id": 126, "text": "a vi od nje glave okrećete." },
    {
      "resource_id": 126,
      "text": "Ja nisam ništa znao o melekima uzvišenim kada su se prepirali –"
    },
    {
      "resource_id": 126,
      "text": "meni se objavljuje samo da jasno opominjem\" –"
    },
    {
      "resource_id": 126,
      "text": "i kad je melekima Gospodar tvoj rekao: \"Stvoriću čovjeka od ilovače,"
    },
    {
      "resource_id": 126,
      "text": "pa kad mu savršen oblik dam i život u nj udahnem, vi mu se poklonite!\""
    },
    {
      "resource_id": 126,
      "text": "meleki su se, svi do posljednjeg, zajedno poklonili"
    },
    {
      "resource_id": 126,
      "text": "osim Iblisa; on se uzoholio i postao nevjernik."
    },
    {
      "resource_id": 126,
      "text": "\"O Iblisu!\", rekao je On, \"šta te navelo da ne učiniš sedždu onome koga sam Ja Svojim dvjema rukama stvorio? Jesi li se uzoholio ili misliš da si uzvišen."
    },
    {
      "resource_id": 126,
      "text": "\"Bolji sam od njega\" – rekao je on – \"mene si stvorio od vatre a njega od ilovače.\""
    },
    {
      "resource_id": 126,
      "text": "\"E, izlazi onda iz Dženneta!\" – reče On – \"proklet da si!"
    },
    {
      "resource_id": 126,
      "text": "Moje prokletstvo će te do Sudnjeg dana pratiti!\""
    },
    {
      "resource_id": 126,
      "text": "\"Gospodaru moj\" – reče on – \"daj mi vremena do Dana kada će oni oživljeni biti!\""
    },
    { "resource_id": 126, "text": "\"Dajem ti\" – reče On –" },
    { "resource_id": 126, "text": "\"do Dana već određenog.\"" },
    {
      "resource_id": 126,
      "text": "\"E tako mi dostojanstva Tvoga\" – reče – \"sigurno ću ih sve na stranputicu navesti,"
    },
    { "resource_id": 126, "text": "osim Tvojih među njima robova iskrenih!\"" },
    {
      "resource_id": 126,
      "text": "\"Istinom se kunem i istinu govorim\" – reče Allah –"
    },
    {
      "resource_id": 126,
      "text": "\"sigurno ću sa svima, tobom i onima koji se budu poveli za tobom, Džehennem napuniti!\""
    },
    {
      "resource_id": 126,
      "text": "Reci: \"Ne tražim ja od vas za ovo nikakvu nagradu i ja nisam izvještačen,"
    },
    {
      "resource_id": 126,
      "text": "Kur'an je doista svijetu cijelome opomena! –"
    },
    { "resource_id": 126, "text": "i vi ćete uskoro saznati njegovu poruku!\"" }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "38" }
  }
}
