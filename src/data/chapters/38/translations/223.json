{
  "translations": [
    {
      "resource_id": 223,
      "text": "Сод. Савганд ба Қуръони пандомӯз [ки Аллоҳ таоло ҳеҷ шарике надорад]"
    },
    {
      "resource_id": 223,
      "text": "Аммо кофирон гирифтори таассуб [-у ҷоҳилият] ва ситезанд"
    },
    {
      "resource_id": 223,
      "text": "Чи бисёр наслҳои кофирро пеш аз онон ҳалок кардем, ки [дар ҳангоми нузули азоб] фарёд мезаданд, аммо [он замон дигар] ҳангоми наҷот набуд"
    },
    {
      "resource_id": 223,
      "text": "Мушрикон аз ин ки бимдиҳандае аз миёни худашон ба суроғашон омадааст, ибрози шигифтӣ карданд ва гуфтанд: «Ин мард ҷодугару дурӯғгӯст"
    },
    {
      "resource_id": 223,
      "text": "Оё ба ҷойи маъбудони мухталиф маъбуде ягона қарор додааст? Воқеан, кори аҷибе аст»"
    },
    {
      "resource_id": 223,
      "text": "Бузургонашон ба по хостанд [ва ба пайравони худ гуфтанд]: «Биравед ва бар [парастишу ҳифзи] маъбудонатон истодагарӣ кунед. Бе тардид, [Муҳаммад бо] ин кор хостааст [ки шуморо гумроҳ кунад ва худро ба раёсат бирасонад]"
    },
    {
      "resource_id": 223,
      "text": "Мо ин [назарияи тавҳид]-ро ҳатто дар оини масеҳият ҳам нашнидаем. Ин сухан ҷуз дурӯғ [чизе] нест"
    },
    {
      "resource_id": 223,
      "text": "Оё аз миёни [ҳамаи] мо Қуръон ба ӯ нозил шудааст»? [Чунин нест, ки онон мегӯянд] Балки онон дар [асли] ваҳйи Ман тардид доранд ва ҳанӯз азоби Маро начашидаанд"
    },
    {
      "resource_id": 223,
      "text": "Оё ганҷинаҳои раҳмати Парвардигори шикастнопазири бахшандаат наздашон ҳаст?"
    },
    {
      "resource_id": 223,
      "text": "Оё фармонравои осмонҳо ва замин ва байни онҳо ҳастанд? [Агар чунин аст] Бо васоил [-у имконоти худ ба осмон] авҷ бигиранд [ва монеи нузули ваҳй гарданд]"
    },
    {
      "resource_id": 223,
      "text": "[Ин кофирон] Лашкаре шикастхӯрда аз ҷумла соири гурӯҳҳо [ва аҳзоби мухолифи паёмбарон] ҳастанд"
    },
    {
      "resource_id": 223,
      "text": "Пеш аз онон низ қавми Нуҳ ва Од ва Фиръавни соҳибсипоҳ низ [паёмбарони Моро] такзиб карданд"
    },
    {
      "resource_id": 223,
      "text": "Қавми Самуд ва қавми Лут ва асҳоби Айка [қавми Шуайб] низ аз он гурӯҳҳо буданд [ки паёмбаронро такзиб карданд]"
    },
    {
      "resource_id": 223,
      "text": "Ҳар як [аз ин гурӯҳҳо] паёмбарон [-и худ]-ро такзиб карданд ва кайфари ман [дар мавридашон] таҳаққуқ ёфт"
    },
    {
      "resource_id": 223,
      "text": "Инон фақат бонге саҳмнокро интизор мекашанд, ки ҳеҷ бозгаште надорад"
    },
    {
      "resource_id": 223,
      "text": "[Бо тамасхур] Мегӯянд: «Парвардигоро, пеш аз фаро расидани рӯзи ҳисоб баҳраи моро [аз азоб] ба шитоб бидеҳ»"
    },
    {
      "resource_id": 223,
      "text": "[Эй паёмбар] Дар баробари гуфторашон шикебо бош ва аз Довуд, бандаи тавонманди Мо ёд кун, ки ҳамвора [бо тавба ва анҷоми кори хайр ба даргоҳи мо] бозмегашт"
    },
    {
      "resource_id": 223,
      "text": "Мо кӯҳҳоро ба ӯ ба хидмат гумоштем, ки ҳамнаво бо ӯ шомгоҳон ва бомдодон [Парвардигорро] тасбеҳ мегуфтанд"
    },
    {
      "resource_id": 223,
      "text": "Ва парандагонро [низ ба хидмат гумоштем], ки гирд меомаданд ва ҳамагӣ мутеаш буданд [ва бо вай дар зикри Парвардигор ҳамовозӣ мекарданд]"
    },
    {
      "resource_id": 223,
      "text": "Мо фармонравоиашро устувор намудем ва ба ӯ паёмбарӣ ва каломе файсалабахш ато кардем"
    },
    {
      "resource_id": 223,
      "text": "Оё хабари афроде ба ту расидааст, ки барои додхоҳӣ [ба суроғи Довуд омаданд ва] аз девори ибодатгоҳаш боло рафтанд?"
    },
    {
      "resource_id": 223,
      "text": "Чун [бидуни иттилоъ] бар Довуд ворид шуданд, аз диданашон ба ваҳшат афтод; онон гуфтанд: «Натарс, мо ду нафари шокӣ [шикояткунанда] ҳастем, ки яке бар дигаре ситам кардааст. Миёнамон ба адолат доварӣ кун ва аз ҳақ дур нашав ва моро ба роҳи рост ҳидоят кун»"
    },
    {
      "resource_id": 223,
      "text": "[Яке аз онон гуфт] «Ин мард бародари ман аст. Ӯ наваду нуҳ меш дорад ва ман як меш дорам ва [ба исрор] мегӯяд: «Он [як меш]-ро ҳам ба ман во гузор» ва дар баҳс бар ман пирӯз шудааст»"
    },
    {
      "resource_id": 223,
      "text": "[Довуд] Гуфт: «Мусалламан, ӯ бо хостани меши ту [барои афзудан] ба мешҳои худаш бар ту ситам кардааст ва бисёре аз шарикон [ва ҳамкорон] дар ҳаққи якдигар ситам мекунанд, магар касоне, ки имон овардаанд ва корҳои шоиста анҷом додаанд, ки [онҳо низ] бисёр нодиранд». Довуд [ки бидуни тавзеҳ хостан аз тарафи дигар ҳукм содир карда буд] мутаваҷҷеҳ шуд, ки имтиҳонаш кардаем. Он гоҳ аз Парвардигораш омурзиш хост ва бо фурӯтанӣ ба замин афтод ва [ба даргоҳи илоҳӣ] тавба кард"
    },
    {
      "resource_id": 223,
      "text": "Пас, ӯро ба хотири он [хато] бахшидем ва барояш дар пешгоҳи худ мақоме воло қарор додем ва [дар охират] бозгашти некуе хоҳад дошт"
    },
    {
      "resource_id": 223,
      "text": "Эй Довуд, мо туро дар замин халифа ва фармонраво қарор додем; Пас, дар миёни мардум ба ҳақ доварӣ кун ва пайрави ҳаво [-и нафс] набош, ки аз роҳи Аллоҳ таоло гумроҳат мекунад. Бе гумон касоне, ки аз роҳи Аллоҳ таоло гумроҳ мешаванд, ба сазои он ки рӯзи ҳисобро фаромӯш кардаанд, азоби шадиде [дар пеш] доранд"
    },
    {
      "resource_id": 223,
      "text": "Мо осмон ва замин ва он чиро, ки миёни онҳост, беҳуда наофаридаем. Ин гумони кофирон аст. Пас, вой бар кофирон аз оташи дузах!"
    },
    {
      "resource_id": 223,
      "text": "Оё касоне, ки имон овардаанд ва корҳои шоиста анҷом додаанд, монанди касоне ба ҳисоб меоварем, ки дар замин табаҳкорӣ кардаанд? Оё парҳезкоронро монанди бадкорон ба ҳисоб меоварем?"
    },
    {
      "resource_id": 223,
      "text": "[Эй Муҳаммад, ин Қуръон] Китобест пурбаракат, ки бар ту нозил кардем, то [мардум] дар оёташ биандешанд ва хирадмандон панд гиранд"
    },
    {
      "resource_id": 223,
      "text": "Мо Сулаймонро ба Довуд ато кардем, неку бандае буд ва ҳамвора [ба даргоҳи Парвардигораш] тавба мекард"
    },
    {
      "resource_id": 223,
      "text": "[Ёд кун] Он гоҳ ки асргоҳон аспҳои асил [ва тундпо] барояш оварданд"
    },
    {
      "resource_id": 223,
      "text": "[Сулаймон саргарми тамошои аспҳо шуд ва вақти намоз гузашт.] Он гоҳ гуфт: «Ба ростӣ, ки дӯстии ин аспҳо, маро аз ёди Парвардигорам ғофил кард, то он ки [хуршед] дар пардаи мағриб пинҳон шуд"
    },
    {
      "resource_id": 223,
      "text": "[Бори дигар] Онҳоро назди ман бозгардонед». Он гоҳ [ба нишонаи вақф дар роҳи Аллоҳ таоло] ба соқу гардани аспҳо даст кашид"
    },
    {
      "resource_id": 223,
      "text": "Сулаймонро озмудем ва ҷасади навзодеро [ки бидуни таваккал бар Аллоҳ таоло муштоқона дар интизори таваллудаш буд] бар тахташ афкандем [то дарёбад, ки қудрат ба тамомӣ дар ихтиёри Аллоҳ таоло аст]. Он гоҳ [тавба кард ва ба даргоҳи илоҳӣ] бозгашт"
    },
    {
      "resource_id": 223,
      "text": "Гуфт: «Парвардигоро, маро биомурз ва ҳукумате ба ман арзонӣ дор, ки пас аз ман беназир бошад, ки бахшоянда Туӣ, Ту»"
    },
    {
      "resource_id": 223,
      "text": "Пас, [Мо] бодро дар хидматаш гумоштем, ки ҳар куҷо ирода мекард, ба фармони Ӯ ба оромӣ равон мешуд"
    },
    {
      "resource_id": 223,
      "text": "Ва ҳар бинокор ва ғаввосе аз ҷинниёнро [ки мехост, ба фармонаш даровардем]"
    },
    {
      "resource_id": 223,
      "text": "Ва [гурӯҳи] дигаре [аз ҷиниён]-ро [ки ҳамагӣ] дар ғулу занҷир буданд, [таҳти султааш] даровардем"
    },
    {
      "resource_id": 223,
      "text": "[Ба ӯ гуфтем] «Ин атои Мост, пас, [ба ҳар кас мехоҳӣ] бибахш ва аз ҳар ки мехоҳӣ, боз дор. Ҳисобе бар ту нест»"
    },
    {
      "resource_id": 223,
      "text": "Бе тардид, барои Сулаймон дар пешгоҳи худ мақоми воло қарор додем ва [дар охират] бозгаште неку хоҳад дошт"
    },
    {
      "resource_id": 223,
      "text": "[Эй паёмбар] Аз бандаи Мо Аюб ёд кун, он гоҳ ки Парвардигорашро нидо дод, ки: «Шайтон маро ба ранҷу дард овардааст»"
    },
    {
      "resource_id": 223,
      "text": "[Ба ӯ фармон додем] «Пойи худро бар замин бикӯб [то чашмае биҷӯшад]. Ин чашмасоре хунук барои шустушӯ ва ошомиданист»"
    },
    {
      "resource_id": 223,
      "text": "Ва хонаводаашро [ки аз даст дода буд] дучанд ба вай бахшидем, то [нишонаи] раҳмате аз ҷониби Мо ва андарзе барои хирадмандон бошад"
    },
    {
      "resource_id": 223,
      "text": "Ва [ба ӯ фармон додем] «Дастае аз шохаҳо [-и борикро] баргир ва бо он [ҳамсаратро] бизан ва савгандатро [ки дар ҳангоми хашм ёд карда будӣ] нашикан. Бе тардид, ӯ марди шикебое буд. Чи неку бандае! Ба ростӣ, ки ӯ бисёр тавбакор буд"
    },
    {
      "resource_id": 223,
      "text": "Ва [эй паёмбар] аз бандагони Мо Иброҳим ва Исҳоқ ва Яъқуб, ки тавонманду бобасират буданд"
    },
    {
      "resource_id": 223,
      "text": "Мо бо [мавҳибати] ёди охират ба онон хулуси вижае бахшидем"
    },
    {
      "resource_id": 223,
      "text": "Онон дар пешгоҳи Мо некмард ва баргузида буданд"
    },
    {
      "resource_id": 223,
      "text": "Ва [низ] ёд кун аз Исмоил ва Ясаъ ва Зулкифл, ки ҳамагӣ аз некон буданд"
    },
    {
      "resource_id": 223,
      "text": "Ин [Қуръон] пандест ва бе гумон, парҳезгорон [дар биҳишт] манзилгоҳе неку хоҳанд дошт"
    },
    {
      "resource_id": 223,
      "text": "Боғҳое ҷовидон, ки дарҳояш ба рӯяшон кушодааст"
    },
    {
      "resource_id": 223,
      "text": "Он ҷо, дар ҳоле ки бар тахтҳо такя задаанд, дастури меваҳои фаровон ва нӯшиданӣ медиҳанд"
    },
    {
      "resource_id": 223,
      "text": "Ва наздашон занони дуруштчашм аст, ки [ танҳо ба шавҳарони худ] назар доранд ва [ҳамагӣ] ҳамсин ҳастанд"
    },
    {
      "resource_id": 223,
      "text": "Ин ҳамон неъматҳоест, ки барои рӯзи ҳисоб ба шумо ваъда дода мешавад"
    },
    {
      "resource_id": 223,
      "text": "Ин ризқу рӯзӣ аз ҷониби Мост, ки ҳаргиз [қатъ намешавад ва] поён намепазирад"
    },
    {
      "resource_id": 223,
      "text": "Ин [подоши парҳезкорон] аст ва саркашон бадтарин бозгаштро доранд"
    },
    {
      "resource_id": 223,
      "text": "[Ҳамон] Дузах, ки дар он ворид мешаванд ва чи бад қароргоҳе аст!"
    },
    {
      "resource_id": 223,
      "text": "Ин [муҷозот] оби ҷӯшон ва хунобаи чирколудест, ки бояд аз он бичашанд"
    },
    {
      "resource_id": 223,
      "text": "Ва ҷуз инҳо кайфарҳои гуногуни дигаре ҳаммонанди он доранд"
    },
    {
      "resource_id": 223,
      "text": "[Ба раҳбарони дузахӣ гуфта мешавад] «Ин гурӯҳ низ ҳамроҳи шумо [ба дузах] дармеоянд». [Онон посух медиҳанд] «Хуш омад бар онон мабод! Чаро ки ба оташ дармеоянд»"
    },
    {
      "resource_id": 223,
      "text": "[Пайравон] Мегӯянд: «Балки, шуморо хушомад мабод, ки ин [азоб]-ро пеши пойи мо ниҳодед. Пас, [дузах] чи бад қароргоҳе аст»!"
    },
    {
      "resource_id": 223,
      "text": "[Сипас] Мегӯянд: «Парвардигоро, ҳар кас, ки ин [азоб]-ро барои Мо фароҳам кардааст, азобашро дар оташ дучанд кун»"
    },
    {
      "resource_id": 223,
      "text": "[Дузахиёни мутакаббир] Мегӯянд: «Чаро касонеро, ки [дар дунё] дар зумраи ашрор мепиндоштем, [дар дузах] намебинем?"
    },
    {
      "resource_id": 223,
      "text": "Оё [бе ҷиҳат] ононро, ки тамасхур мегирифтем ё [ин ҷо ҳастанд ва] чашмон [-и мо] бар эшон намеафтад?»"
    },
    { "resource_id": 223, "text": "Ин муҷодалаи аҳли оташ қатъан ростаст" },
    {
      "resource_id": 223,
      "text": "[Эй паёмбар, ба кофирон] Бигӯ: «Ман фақат бимдиҳандаам ва ҳеҷ маъбуде [ба ҳақ] ҷуз Аллоҳи ягонаи пирӯзманд нест"
    },
    {
      "resource_id": 223,
      "text": "Парвардигори осмонҳо ва замин ва он чи миёни онҳост. [Он] Шикастнопазири омурзанда»"
    },
    {
      "resource_id": 223,
      "text": "[Эй паёмбар] Бигӯ: «Ин [Қуръон] хабаре бузург аст,"
    },
    { "resource_id": 223, "text": "шумо аз он рӯйгардонед" },
    {
      "resource_id": 223,
      "text": "[Агар ба ман ваҳй намешуд] Аз олами болотар он гоҳ, ки фариштагон [дар мавриди офариниши инсон] ҷидол мекарданд, ҳеҷ иттилое надоштам"
    },
    {
      "resource_id": 223,
      "text": "Танҳо аз он рӯй ба ман ваҳй мешавад, ки бимдиҳандае ошкорам»"
    },
    {
      "resource_id": 223,
      "text": "[Ёд кун аз] Ҳангоме ки Парвардигорат ба фариштагон гуфт: «Ман башаре аз гил меофаринам"
    },
    {
      "resource_id": 223,
      "text": "Он гоҳ ки ӯро сомон додам ва аз рӯҳи хеш дар ӯ дамидам, дар баробараш саҷда кунед»"
    },
    {
      "resource_id": 223,
      "text": "Пас, [чун Одам халқ шуд] фариштагон ҳамагӣ саҷда карданд"
    },
    {
      "resource_id": 223,
      "text": "Магар Иблис, ки такаббур варзид ва кофир шуд"
    },
    {
      "resource_id": 223,
      "text": "[Аллоҳ таоло] Фармуд: «Эй Иблис, чи чиз муҷиб шуд, ки дар баробари он чи ба дастони худ офаридаам, саҷда накунӣ? Оё такаббур варзидӣ ё бартариҷӯӣ кардӣ»?"
    },
    {
      "resource_id": 223,
      "text": "Гуфт: «Ман аз ӯ бартарам: Маро аз оташ офаридаӣ ва ӯро аз гил»"
    },
    {
      "resource_id": 223,
      "text": "Аллоҳ таоло фармуд: «Аз биҳишт берун шав, ки ту [манфуру] рондашудаӣ"
    },
    {
      "resource_id": 223,
      "text": "Ва лаънати Ман то рӯзи қиёмат бар ту хоҳад буд»"
    },
    {
      "resource_id": 223,
      "text": "[Иблис] Гуфт: «Парвардигоро, пас то рӯзе, ки [бандагонат] барангехта мешаванд, ба ман муҳлат бидеҳ»"
    },
    { "resource_id": 223, "text": "[Аллоҳ таоло] Фармуд: «Муҳлат хоҳӣ дошт" },
    { "resource_id": 223, "text": "То [рӯзи қиёмат] он вақти муайян»" },
    {
      "resource_id": 223,
      "text": "[Иблис] Гуфт: «Ба иззатат савганд, ки ҳамаи ононро гумроҳ хоҳам кард"
    },
    {
      "resource_id": 223,
      "text": "Магар бандагони холиси Ту аз [миёни] онон [ки ҳидояташон кардаӣ]»"
    },
    {
      "resource_id": 223,
      "text": "[Аллоҳ таоло] Фармуд: «Пас, [сухани Ман] ҳақ аст ва ҳақро мегӯям"
    },
    {
      "resource_id": 223,
      "text": "Қатъан, ҷаҳаннамро аз ту ва ҳар ки аз ту пайравӣ кунад, анбошта хоҳам сохт»"
    },
    {
      "resource_id": 223,
      "text": "[Эй паёмбар, ба мушрикон] Бигӯ: «Ман [дар баробари рисолатам] ҳеҷ подоше аз шумо намехоҳам ва фиребкор нестам [ва ба дурӯғ иддаои нубувват намекунам]»"
    },
    {
      "resource_id": 223,
      "text": "Ин [Қуръон] ҷуз панд барои ҷаҳониён [инсон ва ҷин] нест"
    },
    {
      "resource_id": 223,
      "text": "Ва қатъан, пас аз марг аз хабари [ҳаққоният ва ростии] он огоҳ хоҳед шуд"
    }
  ],
  "meta": {
    "translation_name": "Pioneers of Translation Center",
    "author_name": "Pioneers of Translation Center",
    "filters": { "resource_id": 223, "chapter_number": "38" }
  }
}
