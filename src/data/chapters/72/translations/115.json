{
  "translations": [
    {
      "resource_id": 115,
      "text": "Ka ce: \"An yi wahayi zuwa gare ni cewa wasu jama'a na aljannu sun saurũri (karatuna), sai suka ce: Lalle ne mũ mun ji wani abin karantãwa (Alƙui'ãni), mai ban mãmãki.\""
    },
    {
      "resource_id": 115,
      "text": "\"Yana nũni zuwa ga hanyar ƙwarai, sabõda haka mun yi ĩmãni da shi bã zã mu kõma bautã wa Ubangijinmu tãre da kõwa ba.\""
    },
    {
      "resource_id": 115,
      "text": "\"Kuma lalle ne shĩ girman Ubangijinmu, Ya ɗaukaka, bai riƙi mãta ba, kuma bai riƙi ɗã ba.\""
    },
    {
      "resource_id": 115,
      "text": "\"Kuma lalle ne shi, wãwanmu ya kasance yana faɗar abin da ya ƙetare haddi ga Allah.\""
    },
    {
      "resource_id": 115,
      "text": "\"Kuma lalle ne mũ, mun yi zaton mutum da aljani bã zã su iya faɗar ƙarya ba ga Allah.\""
    },
    {
      "resource_id": 115,
      "text": "\"Kuma lalle ne shi wasu maza daga cikin mutãne, sun kasance sunã nẽman tsari da wasu maza daga cikin aljannu, sabõda haka suka ƙara musu girman kai.\""
    },
    {
      "resource_id": 115,
      "text": "\"Kuma lalle ne sũ, sun yi zato, kamar yadda kuka yi zato, cewa Allah bã zai aiko kowa ba.\""
    },
    {
      "resource_id": 115,
      "text": "\"Kuma lalle ne mũ mun nẽmi (hawan) sama, sai muka, sãme ta an cika ta da tsaro mai tsanani da kuma yũlãye.\""
    },
    {
      "resource_id": 115,
      "text": "\"Kuma lalle ne mũ, mun kasance muna zama daga garẽta, a wurãren zama dõmin saurare. To wanda ya yi saurãre a yanzu, zai sãmi yũla, mai dãko dõminsa.\""
    },
    {
      "resource_id": 115,
      "text": "\"Kuma lalle ne mũ ba mu sani ba, shin, sharri ne aka yi nufi ga waɗanda ke cikin ƙasa, ko Ubangijinsu Yã yi nufin shiriya a gare su ne?\""
    },
    {
      "resource_id": 115,
      "text": "\"Kuma lalle ne mũ, akwai sãlaihai a cikinmu, kuma akwai a cikinmu waɗanda ba haka bã mun kasance ƙungiyõyi dabam-dabam.\""
    },
    {
      "resource_id": 115,
      "text": "\"Kuma lalle ne mũ mun tabbatã bã zã mu buwãyi Allah ba, a cikin ƙasa, kuma bã zã mu buwãye Shi da gudu ba.\""
    },
    {
      "resource_id": 115,
      "text": "\"Kuma lalle ne mũ, a lõkacin da muka ji shiriya, mun yi ĩmãni da ita. To wanda ya yi ĩimãni da Uhangijinsa, bã zai ji tsõron nakkasa ba, kuma bã zai ji tsõron zãlunci ba.\""
    },
    {
      "resource_id": 115,
      "text": "\"Kuma lalle ne mũ akwai a cikinmu, waɗanda suka mĩƙa wuya, kuma akwai a cikinmu karkatattu. to, wanda ya mĩƙa wuya waɗancan kam sun nufi shiryuwa.\""
    },
    {
      "resource_id": 115,
      "text": "\"Kuma amma karkatattu sai suka kasance makãmashi ga Jahannama.\""
    },
    {
      "resource_id": 115,
      "text": "\"Kuma dã sun tsayu<sup foot_note=132715>1</sup> sõsai a kan hanya, dã lalle Mun shãyar da su ruwa mai yawa.\""
    },
    {
      "resource_id": 115,
      "text": "\"Domin Mu jarraba su a ciki, kuma wanda ya kau da kai daga tuna Ubangijinsa, Ubangijinsa zai shigar da shi azãba mai hauhawa.\""
    },
    {
      "resource_id": 115,
      "text": "\"Kuma lalle ne wurãren sujada na Allah ne, saboda haka kada ku kira kõwa tãre da Allah (da su, a cikinsu).\""
    },
    {
      "resource_id": 115,
      "text": "\"Kuma, lalle ne shi, a lõkacin da bãwan Allah<sup foot_note=132716>1</sup> ke kiran Sa sun yi kusa su zama kamar shirgi a kansa.\""
    },
    {
      "resource_id": 115,
      "text": "Ka ce: \"lna kiran Ubangijina ne kawai, kuma bã zan tãra kowa da Shi ba.\""
    },
    {
      "resource_id": 115,
      "text": "Ka ce: \"Lalle ne, nĩ bã ni mallakar wata cũta gare ku, kuma bã ni mallakar wani alhẽri.\""
    },
    {
      "resource_id": 115,
      "text": "Ka ce: \"Lalle ne, nĩ kõwa bã ya iya cẽtona daga Allah, kuma bã zan iya sãmun mafaka ba daga gare Shi.\""
    },
    {
      "resource_id": 115,
      "text": "\"Fãce iyarwa, daga Allah, da manzancinsa. To, wanda ya sãɓa wa Allah da Manzon Sa, to, lalle yana da wutar Jahannama suna mãsu dawwama a cikinta, har abada.\""
    },
    {
      "resource_id": 115,
      "text": "Har idan sun ga abin da ake yi musu gargaɗi da shi, to, zã su san wanda ya zama mafi raunin mataimaki da mafi ƙarancin adadi."
    },
    {
      "resource_id": 115,
      "text": "Ka ce: \"Ban sani ba a kusa ne abin da ake yi muku gargaɗi da shi, ko Ubangijina Ya sanya masa dõgon ajali!\""
    },
    {
      "resource_id": 115,
      "text": "\"Shi ɗai ne Masanin fake sabõda haka, bã Ya bayyana gaibinsa ga kowa.\""
    },
    {
      "resource_id": 115,
      "text": "\"Fãce ga wanda Yã yarda da shi, wato wani manzo sa'an nan lalle ne, zai sanya<sup foot_note=132717>1</sup> gãdi a gaba gare shi da bãya gare shi.\""
    },
    {
      "resource_id": 115,
      "text": "\"Dõmin Ya san lalle, sun iyar da sãƙonnin Ubangijinsu, kuma (Shi Ubangijin) Yã kẽwaye su da sani, kuma Yã lissafe dukan kõme da ƙididdiga.\""
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "72" }
  }
}
