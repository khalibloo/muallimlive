{
  "translations": [
    {
      "resource_id": 88,
      "text": "Thuaj (o Muhamed): “Mua më është shpallur se disa prej xhindeve kanë dëgjuar (Kuranin) dhe kanë thënë: ‘Me të vërtetë, kemi dëgjuar një Kuran të mrekullueshëm,"
    },
    {
      "resource_id": 88,
      "text": "i cili udhëzon në rrugën e drejtë dhe kemi besuar në të, prandaj kurrsesi më nuk do t’i shoqërojmë askënd Zotit tonë (në adhurim)!"
    },
    {
      "resource_id": 88,
      "text": "Qoftë lartësuar Madhëria e Zotit tonë! Ai nuk ka zgjedhur as bashkëshorte, as bir."
    },
    {
      "resource_id": 88,
      "text": "Por disa të marrë nga ne flisnin gënjeshtra për Allahun,"
    },
    {
      "resource_id": 88,
      "text": "kurse ne mendonim se as njerëzit, as xhindet nuk flasin gënjeshtra për Allahun."
    },
    {
      "resource_id": 88,
      "text": "Në të vërtetë, ka pasur njerëz që kërkonin mbrojtje nga xhindet, por kjo vetëm sa i çoi më tej në gabime."
    },
    {
      "resource_id": 88,
      "text": "Edhe ata mendonin siç mendonit ju, se Allahu nuk do të ringjallte askënd."
    },
    {
      "resource_id": 88,
      "text": "Ne jemi ata që kemi synuar qiellin, por kemi hasur në plot roje të forta (engjëj të fuqishëm) dhe shigjeta të zjarrta (meteorë)."
    },
    {
      "resource_id": 88,
      "text": "Dhe uleshim rreth tij, nëpër vende të përshtatshme për të dëgjuar diçka, por ai që përgjon tani, do të hasë në shigjeta të zjarrta (meteorë) në pritë."
    },
    {
      "resource_id": 88,
      "text": "Ne nuk e dimë nëse (me këto roja të qiellit) është synuar e keqja (zbritja e dënimit) për ata që janë në Tokë apo Zoti i tyre kërkon t’i udhëzojë në rrugë të drejtë?!"
    },
    {
      "resource_id": 88,
      "text": "E midis nesh ka të mirë, por ka edhe që nuk janë të mirë; jemi ndarë në grupime të ndryshme."
    },
    {
      "resource_id": 88,
      "text": "Ne e dimë se nuk mund t’i shpëtojmë Allahut në Tokë dhe nuk mund t’i shmangemi Atij duke ikur (në qiell)."
    },
    {
      "resource_id": 88,
      "text": "Posa dëgjuam udhëzimin (Kuranin), Ne besuam në të; e kush beson në Zotin e vet, nuk ka përse të frikësohet se mos dëmtohet, as se mos i bëhet padrejtësi."
    },
    {
      "resource_id": 88,
      "text": "Ka prej nesh që janë myslimanë, por ka edhe të atillë që janë jobesimtarë. Kush ka përqafuar Islamin, ka zgjedhur rrugën e drejtë,"
    },
    {
      "resource_id": 88,
      "text": "kurse jobesimtarët do të jenë lëndë djegëse të Xhehenemit.’"
    },
    {
      "resource_id": 88,
      "text": "Sikur të qëndronin (banorët e Mekës) në rrugën e vërtetë, Ne do t’u jepnim ujë të bollshëm,"
    },
    {
      "resource_id": 88,
      "text": "për t’i vënë ata me këtë në sprovë. Por këdo që largohet nga këshillat e Zotit të tij, Ai do ta hedhë në një dënim të ashpër."
    },
    {
      "resource_id": 88,
      "text": "Xhamitë i janë kushtuar vetëm Allahut, prandaj mos iu lutni askujt krahas Allahut!"
    },
    {
      "resource_id": 88,
      "text": "Kur robi i Allahut (Muhamedi), u ngrit t’i lutej Atij, ata (xhindet) u tubuan rreth tij si shtëllungë.”"
    },
    {
      "resource_id": 88,
      "text": "Thuaj (o Muhamed): “Unë i lutem vetëm Zotit tim dhe nuk i shoqëroj Atij askënd (në adhurim)”."
    },
    {
      "resource_id": 88,
      "text": "Thuaj: “Unë nuk mund t’ju largoj ndonjë dëm e as t’ju sjell ndonjë dobi”."
    },
    {
      "resource_id": 88,
      "text": "Thuaj: “Edhe mua askush nuk mund të më mbrojë nga dënimi i Allahut; dhe nuk mund të gjej strehim tjetërkund, përveçse tek Ai."
    },
    {
      "resource_id": 88,
      "text": "Unë kam për detyrë veç t’ju përcjell atë që më vjen nga Allahu dhe mesazhet e Tij. Këdo që s’dëgjon Allahun dhe të Dërguarin e Tij, e pret zjarri i Xhehenemit, në të cilin do të mbetet përgjithmonë.”"
    },
    {
      "resource_id": 88,
      "text": "Kur ata të shohin atë që u është premtuar, do ta dinë se kush është më i dobët dhe më i paktë në numër."
    },
    {
      "resource_id": 88,
      "text": "Thuaj (o Muhamed!): “Unë nuk e di, a është afër ajo që ju është premtuar apo Zoti im do ta vonojë.”"
    },
    {
      "resource_id": 88,
      "text": "Vetëm Ai e di të padukshmen dhe nuk ia zbulon atë askujt,"
    },
    {
      "resource_id": 88,
      "text": "përveç të dërguarve që ka zgjedhur. Para dhe pas tyre Ai vë mbikëqyrës (engjëj),"
    },
    {
      "resource_id": 88,
      "text": "në mënyrë që ta dijë nëse i përcjellin mesazhet e Zotit të tyre. Ai përfshin me dijen e Vet gjithçka që ata kanë dhe çdo gjë e ka llogaritur imtësisht."
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "72" }
  }
}
