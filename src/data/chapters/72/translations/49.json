{
  "translations": [
    {
      "resource_id": 49,
      "text": "Sema: Imefunuliwa kwangu ya kuwa kundi moja la majini lilisikiliza, na likasema: Hakika sisi tumeisikia Qur'ani ya ajabu!"
    },
    {
      "resource_id": 49,
      "text": "Inaongoza kwenye uwongofu, kwa hivyo tumeiamini, wala hatutamshirikisha yeyote na Mola wetu Mlezi."
    },
    {
      "resource_id": 49,
      "text": "Na kwa hakika utukufu wa Mola wetu Mlezi umetukuka kabisa; hana mke wala mwana."
    },
    {
      "resource_id": 49,
      "text": "Na kwa hakika wapumbavu miongoni mwetu walikuwa wakisema uwongo ulio pindukia mipaka juu ya Mwenyezi Mungu."
    },
    {
      "resource_id": 49,
      "text": "Nasi tulidhani kuwa watu na majini hawamzulii uwongo Mwenyezi Mungu."
    },
    {
      "resource_id": 49,
      "text": "Na hakika walikuwako wanaume katika watu walio kuwa wakitafuta kujikinga kwa wanaume wa kijini; kwa hivyo wakawazidisha madhambi."
    },
    {
      "resource_id": 49,
      "text": "Na kwa hakika wao walidhani, kama mlivyo dhani nyinyi, ya kuwa Mwenyezi Mungu hatamleta Mtume."
    },
    {
      "resource_id": 49,
      "text": "Nasi tulizigusa mbingu, na tukaziona zimejaa walinzi wenye nguvu na vimondo."
    },
    {
      "resource_id": 49,
      "text": "Na hakika tulikuwa tukikaa humo katika baadhi ya makao ili kusikiliza; lakini sasa anaye taka kusikiliza atakuta kimondo kinamvizia!"
    },
    {
      "resource_id": 49,
      "text": "Nasi hatujui kama wanatakiwa shari wale wanao kaa kwenye ardhi au Mola wao Mlezi anawatakia uwongofu."
    },
    {
      "resource_id": 49,
      "text": "Na hakika katika sisi wamo walio wema, na wengine wetu ni kinyume na hivyo. Tumekuwa njia mbali mbali."
    },
    {
      "resource_id": 49,
      "text": "Nasi tulijua kuwa hatutomshinda Mwenyezi Mungu duniani, wala hatuwezi kumponyoka kwa kukimbia."
    },
    {
      "resource_id": 49,
      "text": "Nasi tulipo usikia uwongofu tuliuamini. Basi mwenye kumuamini Mola wake Mlezi basi haogopi kupunjwa wala kudhulumiwa."
    },
    {
      "resource_id": 49,
      "text": "Na hakika wamo katika sisi Waislamu, na wamo kati yetu wanao acha haki. Basi walio silimu, hao ndio walio tafuta uwongofu."
    },
    {
      "resource_id": 49,
      "text": "Na ama wanao acha haki, hao watakuwa kuni za Jahannamu."
    },
    {
      "resource_id": 49,
      "text": "Na lau kama wangeli simama sawasawa juu ya njia tungeli wanywesha maji kwa wingi,"
    },
    {
      "resource_id": 49,
      "text": "Ili tuwajaribu kwa hayo. Na anaye puuza kumkumbuka Mola wake Mlezi atamsukuma kwenye adhabu ngumu."
    },
    {
      "resource_id": 49,
      "text": "Na hakika misikiti ni ya Mwenyezi Mungu, basi msimuabudu yeyote pamoja na Mwenyezi Mungu."
    },
    {
      "resource_id": 49,
      "text": "Na hakika Mja wa Mwenyezi Mungu alipo simama kumwomba, wao walikuwa karibu kumzonga!"
    },
    {
      "resource_id": 49,
      "text": "Sema: Hakika mimi namwomba Mola wangu Mlezi, wala simshirikishi Yeye na yeyote."
    },
    {
      "resource_id": 49,
      "text": "Sema: Mimi sina mamlaka ya kukudhuruni wala kukuongozeni."
    },
    {
      "resource_id": 49,
      "text": "Sema: Hakika hapana yeyote awezae kunilinda na Mwenyezi Mungu, wala sitapata pa kukimbilia isipo kuwa kwake Yeye tu."
    },
    {
      "resource_id": 49,
      "text": "Ila nifikishe Ujumbe utokao kwa Mwenyezi Mungu na risala zake. Na wenye kumuasi Mwenyezi Mungu na Mtume wake, basi hakika hao watapata Moto wa Jahannamu wadumu humo milele."
    },
    {
      "resource_id": 49,
      "text": "Hata watakapo yaona wanayo ahidiwa, ndipo watakapo jua ni nani mwenye msaidizi dhaifu, na mchache wa idadi."
    },
    {
      "resource_id": 49,
      "text": "Sema: Sijui kama yapo karibu hayo mnayo ahidiwa, au Mola wangu Mlezi atayawekea muda mrefu."
    },
    {
      "resource_id": 49,
      "text": "Yeye ndiye Mwenye kujua ya siri, wala hamdhihirishii yeyote siri yake,"
    },
    {
      "resource_id": 49,
      "text": "Isipo kuwa Mtume wake aliye mridhia. Naye huyo humwekea walinzi mbele yake na nyuma yake."
    },
    {
      "resource_id": 49,
      "text": "Ili Yeye ajue kwamba wao wamefikisha ujumbe wa Mola wao Mlezi, na Yeye anayajua vyema yote walio nayo, na amedhibiti idadi ya kila kitu."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "72" }
  }
}
