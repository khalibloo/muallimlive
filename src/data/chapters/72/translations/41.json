{
  "translations": [
    {
      "resource_id": 41,
      "text": "Si: «Det er blitt åpenbart meg at en flokk dsjinner gav øre, og sa: ’Vi har visselig hørt en bemerkelsesverdig forkynnelse (Koran),"
    },
    {
      "resource_id": 41,
      "text": "som leder til rettsindighet! Vi tror på den, og vi vil ikke gi Herren medguder."
    },
    {
      "resource_id": 41,
      "text": "Og Han – opphøyet er Herrens majestet – har ikke lagt seg til hustru eller barn."
    },
    {
      "resource_id": 41,
      "text": "De forstandssvake blant oss uttalte om Gud noe hinsides alt,"
    },
    {
      "resource_id": 41,
      "text": "og vi mente at menneske eller dsjinn aldri ville si en løgn om Gud."
    },
    {
      "resource_id": 41,
      "text": "Men det var noen blant menneskene som søkte sammen med noen av dsjinnene, og forøket deres dårlighet,"
    },
    {
      "resource_id": 41,
      "text": "og mente, som også dere mente, at Gud ville aldri gjenoppvekke noen."
    },
    {
      "resource_id": 41,
      "text": "Vi søkte over himmelen, men fant den fylt av strenge voktere og ildflammer."
    },
    {
      "resource_id": 41,
      "text": "Vi pleide å ta plass her og der for å lytte, men den som nå lytter, finner en ildflamme som lurer på ham."
    },
    {
      "resource_id": 41,
      "text": "Vi vet ikke om ondt er tiltenkt dem på jorden, eller om Herren har tiltenkt dem det som er godt."
    },
    {
      "resource_id": 41,
      "text": "Visselig er det blant oss rettskafne, og slike som ikke er det. Vi følger forskjellige veier."
    },
    {
      "resource_id": 41,
      "text": "Vi mente at vi aldri kunne sette Gud ut av spill på jorden, og heller ikke forpurre Ham ved flukt."
    },
    {
      "resource_id": 41,
      "text": "Da vi fikk høre ledelsen, trodde vi på den, og den som tror på Herren, han frykter ikke smålighet eller urett."
    },
    {
      "resource_id": 41,
      "text": "Noen av oss har gitt seg Gud i vold, og noen følger det de selv mener er rett: De som har gitt seg Gud i vold, disse har søkt det rette."
    },
    {
      "resource_id": 41,
      "text": "Men de som følger egne veier, de blir brensel for helvete.’»"
    },
    {
      "resource_id": 41,
      "text": "«Om de holdt seg på rett vei, ville Vi gi dem rikelig vann å drikke."
    },
    {
      "resource_id": 41,
      "text": "for derved å sette dem på prøve. Og den som snur seg bort fra Herrens formaning, sender Han til en svær straff."
    },
    {
      "resource_id": 41,
      "text": "Bedestedene tilhører Gud, så påkall ingen ved siden av Gud."
    },
    {
      "resource_id": 41,
      "text": "Da Guds tjener stod opp for å påkalle Ham, var de tett omkring ham.»"
    },
    {
      "resource_id": 41,
      "text": "Si: «Jeg påkaller kun Herren, og setter ingen ved Hans side.»"
    },
    {
      "resource_id": 41,
      "text": "Si: «Jeg formår ikke å gjøre dere ondt eller godt.»"
    },
    {
      "resource_id": 41,
      "text": "Si: «Ingen kan beskytte meg mot Gud, og jeg finner ingen tilflukt utenom Ham."
    },
    {
      "resource_id": 41,
      "text": "Meg påligger kun formidling fra Gud og Hans budskap. Den som ikke adlyder Gud og Hans sendebud, har i vente helvetes ild, og der skal de være og bli for alltid."
    },
    {
      "resource_id": 41,
      "text": "Når de så endelig får se det som var stilt dem i utsikt, da vil de få vite hvem som står svakest med hensyn til hjelpere, og tallmessig.»"
    },
    {
      "resource_id": 41,
      "text": "Si: «Jeg vet ikke om det som er stilt dere i utsikt er nær, eller om Herren vil gi det utsettelse."
    },
    {
      "resource_id": 41,
      "text": "Han kjenner det skjulte, og Han gjør ingen kjent med Sitt skjulte,"
    },
    {
      "resource_id": 41,
      "text": "unntatt et sendebud Han har velbehag i. Og han ferdes med vakt, foran og bak seg,"
    },
    {
      "resource_id": 41,
      "text": "så Han kan vite at de har levert Herrens budskap. Han omfatter alt som hos dem er, og opptegner alt nøyaktig.»"
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "72" }
  }
}
