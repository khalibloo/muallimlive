{
  "translations": [
    { "resource_id": 55, "text": "Toha." },
    {
      "resource_id": 55,
      "text": "Senga Qur'onni badbaxt bo`lishing uchun nozil qilganimiz yo`q."
    },
    {
      "resource_id": 55,
      "text": "Magar qo`rqqan kimsalarga eslatma bo`lishi uchun."
    },
    {
      "resource_id": 55,
      "text": "U, yerni va yuksak osmonlarni yaratgan Zotdan nozil bo`lgandir."
    },
    {
      "resource_id": 55,
      "text": "U — Rohman (Zoti va ulug`ligiga munosib ravishda) Arshga ko`tarildi.<sup foot_note=\"170211\">1</sup>"
    },
    {
      "resource_id": 55,
      "text": "Osmonlardagi narsalaru yerdagi narsalar, ularning orasidagi narsalaru yer ostidagi narsalar Unikidir."
    },
    {
      "resource_id": 55,
      "text": "Sen agar so`zda ovozingni yuksaltirsang ham. Bas, albatta, U sirni ham, maxfiyni ham bilguvchidir."
    },
    {
      "resource_id": 55,
      "text": "Alloh — Undan boshqa ibodatga sazovor iloh yo`q Zotdir. Go`zal ismlar Unikidir."
    },
    { "resource_id": 55, "text": "Senga Musoning xabari keldimi?" },
    {
      "resource_id": 55,
      "text": "U, olovni ko`rgan chog`ida o`z ahliga: «Turib turinglar, men olovni ko`rdim, shoyad, sizga undan cho`g` keltirsam yoki olov boshida yo`l ko`rsatuvchini topsam», dedi.<sup foot_note=\"170212\">1</sup>"
    },
    {
      "resource_id": 55,
      "text": "Bas, u(olov)ga kelganida, nido qilindi: «Ey Muso."
    },
    {
      "resource_id": 55,
      "text": "Albatta, Men O`zim sening Robbingdirman. Kavushlaringni yech. Chunki, sen muqaddas Tuvo vodiysidasan»."
    },
    {
      "resource_id": 55,
      "text": "Men seni ixtiyor qilib oldim. Vahiy qilinadigan narsaga quloq os."
    },
    {
      "resource_id": 55,
      "text": "Albatta, Men O`zim Allohdirman. Mendan o`zga iloh yo`q. Bas, Menga ibodat qil va Meni zikr etish uchun namozni to`kis ado et."
    },
    {
      "resource_id": 55,
      "text": "Albatta, soat (qiyomat) kelguvchidir. Har bir jon sa'yi-harakatiga yarasha jazo olishi uchun uni maxfiy tuturman."
    },
    {
      "resource_id": 55,
      "text": "Unga iymon keltirmaydiganlar va havoyi nafsiga ergashganlar seni hargiz undan to`smasinlar. U holda halok bo`lasan."
    },
    { "resource_id": 55, "text": "Ey Muso, qo`lingdagi nima?»" },
    {
      "resource_id": 55,
      "text": "U: «Bu asoimdir, unga suyanaman, u bilan qo`ylarimga (barg) qoqib beraman va unda mening boshqa ishlarim bor», dedi."
    },
    { "resource_id": 55, "text": "U: «Ey Muso, uni tashla», dedi." },
    {
      "resource_id": 55,
      "text": "Bas, uni tashladi. Birdan u (aso) ilon bo`lib yura boshladi."
    },
    {
      "resource_id": 55,
      "text": "U zot: «Uni ol, qo`rqma. Biz uni avvalgi holiga keltiramiz."
    },
    {
      "resource_id": 55,
      "text": "Qo`lingni qo`ltig`ingga tiq, yomonliksiz oppoq bo`lib chiqadir. Bu boshqa bir mo`'jizadir.<sup foot_note=\"170213\">1</sup>"
    },
    {
      "resource_id": 55,
      "text": "Biz senga buyuk mo`'jizalarimizni ko`rsatish uchun (shunday qildik)."
    },
    {
      "resource_id": 55,
      "text": "Sen Fir'avnga bor, chunki, u tug`yonga ketdi», dedi."
    },
    { "resource_id": 55, "text": "U: «Ey Robbim, mening qalbimni keng qil." },
    { "resource_id": 55, "text": "Mening ishimni oson qil." },
    { "resource_id": 55, "text": "Tilimdagi tugunni yechgin." },
    { "resource_id": 55, "text": "So`zimni anglasinlar." },
    { "resource_id": 55, "text": "Menga o`z ahlimdan bir vazir qilib ber." },
    { "resource_id": 55, "text": "Og`am Horunni." },
    { "resource_id": 55, "text": "U bilan belimni quvvatla." },
    { "resource_id": 55, "text": "Uni ishimga sherik ayla." },
    { "resource_id": 55, "text": "Senga ko`p tasbih aytishimiz uchun." },
    { "resource_id": 55, "text": "Va Seni ko`p zikr qilishimiz uchun." },
    {
      "resource_id": 55,
      "text": "Albatta, Sen O`zing bizni ko`rib turuvchi eding», dedi."
    },
    {
      "resource_id": 55,
      "text": "U zot: «Ey Muso, senga so`raganing berildi.<sup foot_note=\"169988\">1</sup>"
    },
    {
      "resource_id": 55,
      "text": "Batahqiq, Biz senga boshqa marta ham ne'mat bergan edik.<sup foot_note=\"170948\">1</sup>"
    },
    {
      "resource_id": 55,
      "text": "O`shanda onangga ilhom qilinadigan narsani ilhom qilib."
    },
    {
      "resource_id": 55,
      "text": "«Uni tobutga sol, uni esa, daryoga tashla. Daryo uni sohilga otsin. Uni Mening dushmanim va uning dushmani oladi», dedik. Va senga O`zimdan muhabbat soldim. Buni Mening ko`z oldimda yetishtirilishing uchun (qildim).<sup foot_note=\"170949\">1</sup>"
    },
    {
      "resource_id": 55,
      "text": "O`shanda opang yurib borib: «Uni kafillikka oladiganlarga dalolat qilaymi?» – degan edi. Bas, Biz seni ko`zi quvonishi va xafa bo`lmasligi uchun onangga qaytardik. Va bir jonni o`ldirding. Bas, Biz seni g`amdan qutqardik va turli sinovlar ila sinadik. So`ngra, Madyan ahli ila yillarcha qolding va taqdirga binoan kelding, ey Muso!"
    },
    {
      "resource_id": 55,
      "text": "Men seni O`zim uchun tanladim.<sup foot_note=\"170950\">1</sup>"
    },
    {
      "resource_id": 55,
      "text": "Sen va og`ang mo`'jizalarimni olib boringlar va Meni zikr etishda sustkashlik qilmanglar."
    },
    {
      "resource_id": 55,
      "text": "Fir'avnga boringlar! Chunki, u tug`yonga ketdi."
    },
    {
      "resource_id": 55,
      "text": "Bas, unga yumshoq so`z aytinglar. Shoyad, eslasa yoki qo`rqsa».<sup foot_note=\"170214\">1</sup>"
    },
    {
      "resource_id": 55,
      "text": "Ikkovlari: «Ey Robbimiz, biz uning tezda bizga yomonlik qilishidan yoki haddan oshishidan qo`rqamiz», dedilar."
    },
    {
      "resource_id": 55,
      "text": "U zot: «Qo`rqmanglar! Albatta, Men sizlar bilanman, eshitaman va ko`raman."
    },
    {
      "resource_id": 55,
      "text": "Bas, uning oldiga boringlar va unga: «Albatta, biz Robbingning Payg`ambarlarimiz, Bani Isroilni biz bilan qo`yib yubor. Ularni azoblama. Batahqiq, biz senga Robbingdan mo`'jiza keltirdik. Hidoyatga ergashgan kimsaga salom bo`lur."
    },
    {
      "resource_id": 55,
      "text": "Albatta, bizga vahiy qilindiki, «Yolg`onga chiqarganlarga va yuz o`girib ketganlarga, shubhasiz, azob bo`lur», denglar», dedi."
    },
    {
      "resource_id": 55,
      "text": "U: «Ey Muso, ikkovingizning Robbingiz kim?» – dedi."
    },
    {
      "resource_id": 55,
      "text": "U: «Bizning Robbimiz har narsaga o`z yaratilishini bergan hamda uni hidoyatga solgan Zotdir», dedi."
    },
    { "resource_id": 55, "text": "U: «O`tgan asrlarning holi nedir?» – dedi." },
    {
      "resource_id": 55,
      "text": "U: «Ularning ilmi Robbim huzurida, kitobdadir. Robbim adashmas va unutmas», dedi.<sup foot_note=\"170215\">1</sup>"
    },
    {
      "resource_id": 55,
      "text": "«U sizga yerni beshik qilgan, sizga unda yo`llar ochgan va osmondan suv tushirgan Zotdir». Bas, o`sha (suv) ila turli nabototlar juftlarini chiqardik."
    },
    {
      "resource_id": 55,
      "text": "Yenglar va chorvalaringizni boqinglar. Albatta, bunda aql egalari uchun ibratlar bordir."
    },
    {
      "resource_id": 55,
      "text": "Sizlarni undan yaratdik, unga qaytaramiz va yana bir bor undan chiqarib olamiz.<sup foot_note=\"170130\">1</sup>"
    },
    {
      "resource_id": 55,
      "text": "Batahqiq, Biz unga oyat-mo`'jizalarimizning hammasini ko`rsatdik. Bas, u yolg`onga chiqardi va bosh tortdi."
    },
    {
      "resource_id": 55,
      "text": "U: «Ey Muso, bizni yerimizdan chiqarish uchun sehring ila keldingmi?!"
    },
    {
      "resource_id": 55,
      "text": "Bas, albatta, biz ham unga o`xshash sehr keltiramiz, biz bilan o`zing orangda va'da vaqti tayin qil, unga biz ham, sen ham xilof qilmaydigan bo`laylik, o`rta joy bo`lsin», dedi."
    },
    {
      "resource_id": 55,
      "text": "U: «Va'da vaqtingiz ziynat kuni. Odamlarning choshtgohda to`planishi», dedi.<sup foot_note=\"170131\">1</sup>"
    },
    {
      "resource_id": 55,
      "text": "Bas, Fir'avn qaytib ketdi, so`ngra, hiylasini yig`ib keldi.<sup foot_note=\"169987\">1</sup>"
    },
    {
      "resource_id": 55,
      "text": "Ularga Muso: «Holingizga voy! Allohga nisbatan yolg`on uydirmang, bas, sizni azob ila butunlay halok qilur. Batahqiq, kim yolg`on uydirsa, noumid bo`lur», dedi."
    },
    {
      "resource_id": 55,
      "text": "Bas, ular ishlari haqida o`zaro asta shivirlashib, munozara qila boshladilar."
    },
    {
      "resource_id": 55,
      "text": "Ular: «Albatta, bu ikkovi sehrgardirlar. Sizni sehrlari bilan yerlaringizdan chiqarishni va sizning afzal yo`lingizni yo`qotishni xohlarlar."
    },
    {
      "resource_id": 55,
      "text": "Bas, makr-hiylangizni jamlab, bir saf bo`lib keling. Batahqiq, bugungi kunda kim ustun kelsa, o`sha g`olib bo`lur», dedilar."
    },
    {
      "resource_id": 55,
      "text": "Ular: «Ey Muso, sen tashlaysanmi yoki biz avval tashlovchi bo`laylikmi?» – dedilar."
    },
    {
      "resource_id": 55,
      "text": "U: «Yo`q. Sizlar tashlang», dedi. Birdan ularning arqonlari va asolari unga sehrlaridan xuddi harakatlanayotgandek bo`lib ko`rindi."
    },
    { "resource_id": 55, "text": "Bas, Muso ichida xavf his etdi." },
    { "resource_id": 55, "text": "Biz: «Qo`rqma, albatta, sen ustunsan." },
    {
      "resource_id": 55,
      "text": "Qo`lingdagi narsani tashlagin, ularning qilgan hunarini yutib yuborur. Ularning qilgan hunari sehrgarning hiylasi, xolos. Sehrgar qayerda bo`lsa ham, zafar topmas», dedik.<sup foot_note=\"170918\">1</sup>"
    },
    {
      "resource_id": 55,
      "text": "Bas, sehrgarlar: «Horun va Musoning Robbiga iymon keltirdik», deb sajdaga tashlandilar."
    },
    {
      "resource_id": 55,
      "text": "U: «Sizga izn bermasimdan oldin unga iymon keltirdingizmi?! Albatta, u sizga sehr o`rgatgan kattangizdir! Bas, albatta, qo`l-oyoqlaringizni qarama-qarshisidan kesurman va, albatta, sizlarni xurmo tanasiga osurman, albatta, qaysi birimizning azobimiz shiddatliroq va boqiyroq ekanini bilursiz», dedi.<sup foot_note=\"170140\">1</sup>"
    },
    {
      "resource_id": 55,
      "text": "Ular: «Biz seni zinhor o`zimizga kelgan ochiq-oydin (mo`'jiza)lardan va bizni yaratgan Zotdan ustun qo`ymasmiz. Bas, nima hukm qilsang, qilaver. Sen faqat hayoti dunyoda hukm chiqarasan, xolos."
    },
    {
      "resource_id": 55,
      "text": "Albatta, biz Robbimiz xatolarimizni va sen bizni majbur qilgan sehrni mag`firat qilishi uchun iymon keltirdik. Alloh yaxshi va boqiydir», dedilar."
    },
    {
      "resource_id": 55,
      "text": "Shubhasiz, kim Robbiga jinoyatchi bo`lgan holida kelsa, unga albatta jahannam bordir. U yerda u o`lib o`lmas, yashab yashamas."
    },
    {
      "resource_id": 55,
      "text": "Kim Unga mo`min o`laroq, yaxshi amallar qilgan holida kelsa, bas, ana o`shalarga oliy darajalar."
    },
    {
      "resource_id": 55,
      "text": "Ostidan anhorlar oqib turgan adn jannatlari bor. Unda abadiy qolurlar. Ana shu, pok bo`lganning mukofotidir."
    },
    {
      "resource_id": 55,
      "text": "Batahqiq, Biz Musoga: «Sen bandalarim ila kechasi yo`lga tush, ularga dengizdan quruq yo`l och, yetib olishlaridan xavf qilma va qo`rqma», deb vahiy qildik.<sup foot_note=\"170216\">1</sup>"
    },
    {
      "resource_id": 55,
      "text": "Bas, Fir'avn askarlari ila ularning ortidan ta'qib etdi. Dengiz ularni o`raganicha o`rab oldi."
    },
    {
      "resource_id": 55,
      "text": "Fir'avn o`z qavmini adashtirdi, to`g`ri yo`lga boshlamadi.<sup foot_note=\"170919\">1</sup>"
    },
    {
      "resource_id": 55,
      "text": "Ey, Bani Isroil, batahqiq, Biz sizni dushmaningizdan qutqardik va siz bilan Turning o`ng tomonini va'dalashdik hamda sizlarga mann va bedana tushirdik.<sup foot_note=\"170217\">1</sup>"
    },
    {
      "resource_id": 55,
      "text": "Biz sizga rizq qilib bergan pok narsalardan yenglar, unda haddingizdan oshmang, yana, boshingizga g`azabim tushib qolmasin. Kimning boshiga g`azabim tushsa, bas, batahqiq, halok bo`libdi."
    },
    {
      "resource_id": 55,
      "text": "Albatta, Men tavba qilgan, iymon keltirib, yaxshi amal qilgan, so`ngra to`g`ri yurganlarni ko`plab mag`firat qilguvchiman."
    },
    { "resource_id": 55, "text": "Ey Muso, seni qavmingdan nima ilgarilatdi?" },
    {
      "resource_id": 55,
      "text": "U: «Ular ana izimdalar. Rozi bo`lishing uchun men Senga shoshdim, ey Robbim», dedi."
    },
    {
      "resource_id": 55,
      "text": "U zot: «Batahqiq, Biz qavmingni sendan keyin fitnaga duchor qildik. Somiriy ularni adashtirdi», dedi.<sup foot_note=\"170218\">1</sup>"
    },
    {
      "resource_id": 55,
      "text": "Bas, Muso qavmiga g`azablangan, afsuslangan holda qaytdi. U: «Ey qavmim, Robbingiz sizga yaxshi va'da qilmaganmidi?! Sizlarga zamon uzoq ko`rindimi yoki boshingizga Robbingizdan g`azab tushishini xohladingizmi?! Menga bergan va'daga xilof qilibsiz?!» – dedi."
    },
    {
      "resource_id": 55,
      "text": "Ular: «Biz senga bergan va'daga o`z ixtiyorimiz ila xilof qilmadik. Lekin bizga u qavmning ziynatidan og`irliklar yuklangan edi. Bas, ularni tashladik, Somiriy ana shunday ilqo qildi», dedilar.<sup foot_note=\"170219\">1</sup>"
    },
    {
      "resource_id": 55,
      "text": "Bas, u (Somiriy) ularga bo`kiradigan buzoq shaklini chiqarib berdi. Ular: «Mana shu sizning ilohingiz va Musoning ham ilohi, faqat u unutdi», dedilar.<sup foot_note=\"170220\">1</sup>"
    },
    {
      "resource_id": 55,
      "text": "Uning o`zlariga biron so`z qaytara olmayotganini, na zarar va na foydaga molik bo`la olmayotganini ko`rmayaptilarmi?!"
    },
    {
      "resource_id": 55,
      "text": "Batahqiq, ilgari Horun ularga: «Ey qavmim, bu bilan fitnaga duchor qilindingiz, xolos. Shubhasiz, Robbingiz Rohmandir. Bas, menga ergashing. Mening amrimga itoat qiling», degan edi."
    },
    {
      "resource_id": 55,
      "text": "Ular: «To Muso bizga qaytgunicha, unga ibodat qilishda bardavom bo`lamiz», dedilar."
    },
    {
      "resource_id": 55,
      "text": "U: «Ey Horun, ularning zalolatga ketganlarini ko`rganingda seni nima man qildi?!"
    },
    {
      "resource_id": 55,
      "text": "Menga ergashishingdan?! Mening amrimga osiy bo`ldingmi?!» – dedi."
    },
    {
      "resource_id": 55,
      "text": "U: «Ey, onamning o`g`li, soch-soqolimdan tutma. Men sening: «Bani Isroilni tafriqaga solibsan, gapimga kirmabsan, deyishingdan qo`rqdim», dedi."
    },
    {
      "resource_id": 55,
      "text": "U: «Bu nima qilganing, ey, Somiriy?!» – dedi."
    },
    {
      "resource_id": 55,
      "text": "U: «Ular ko`rmagan narsani ko`rdim. Bas, Rasulning izidan bir siqim oldim, so`ngra uni tashladim. Havoyi nafsim menga shunday qilishni xush ko`rsatdi», dedi.<sup foot_note=\"170221\">1</sup>"
    },
    {
      "resource_id": 55,
      "text": "U: «Bas, jo`na! Ket! Endi senga bu hayotda «tegish yo`q» deyishing bor, xolos. Albatta, senga xilof qilmaydigan va'damiz bor. O`zing ibodatida bardavom bo`lgan ilohingga nazar solib qo`y. Biz uni, albatta, kuydiramiz, so`ngra dengizga sochib yuboramiz.<sup foot_note=\"170222\">1</sup>"
    },
    {
      "resource_id": 55,
      "text": "Albatta, sizning ilohingiz Allohdir, xolos. Undan o`zga ibodatga sazovor zot yo`qdir. U barcha narsani O`z ilmi bilan qamrab olgandir."
    },
    {
      "resource_id": 55,
      "text": "Shunday qilib, senga o`tgan narsalar xabarini qissa qilib berurmiz. Batahqiq, senga O`z tarafimizdan Zikrni berdik.<sup foot_note=\"170223\">1</sup>"
    },
    {
      "resource_id": 55,
      "text": "Kim undan yuz o`girsa, albatta, u qiyomat kuni (gunoh) yukini ko`tarur."
    },
    {
      "resource_id": 55,
      "text": "Unda abadiy qolurlar. Qiyomat kunida ularning yuki qanday ham yomon bo`ldi."
    },
    {
      "resource_id": 55,
      "text": "U kun surga puflanadigan kundir. O`sha kunda jinoyatchilarni ko`zlari ko`k bo`lgan holda to`plarmiz.<sup foot_note=\"170224\">1</sup>"
    },
    {
      "resource_id": 55,
      "text": "Ular o`zaro: «O`n kundan ortiq turganingiz yo`q», deya shivirlashar."
    },
    {
      "resource_id": 55,
      "text": "Biz nima deyayotganlarini yaxshi bilguvchimiz. O`shanda ularning eng to`g`ri yo`ldagisi: «Bir kundan ortiq turganimiz yo`q», degan edi.<sup foot_note=\"170127\">1</sup>"
    },
    {
      "resource_id": 55,
      "text": "Sendan tog`lar haqida so`rarlar. Bas: «Robbim ularni mutlaqo sovurib yuborajak», degin."
    },
    { "resource_id": 55, "text": "So`ng ularni tep-tekis holga keltirur." },
    { "resource_id": 55, "text": "U yerda chuqur ham, do`ng ham ko`rmassan." },
    {
      "resource_id": 55,
      "text": "U kunda chorlovchiga ergashurlar. Undan burilish yo`q. Ovozlar Rohman(haybati)dan jim qolmish. Pichirlashdan boshqa narsa eshitmassan.<sup foot_note=\"170225\">1</sup>"
    },
    {
      "resource_id": 55,
      "text": "U kunda Rohman unga izn bergan va so`zidan rozi bo`lganlardan boshqaga shafoat foyda bermas."
    },
    {
      "resource_id": 55,
      "text": "U ularning oldilaridagi narsalarni ham, orqalaridagi narsalarni ham bilur. Ular esa, Uni ilm ila ihota qila olmaslar.<sup foot_note=\"170226\">1</sup>"
    },
    {
      "resource_id": 55,
      "text": "Butun yuzlar tirik va doim turuvchi Zotga bosh egmish. Batahqiq, kim zulm ko`targan bo`lsa, noumid bo`lmish."
    },
    {
      "resource_id": 55,
      "text": "Kim mo`min holida yaxshi amallardan qilgan bo`lsa, zulmdan ham, nuqsondan ham qo`rqmas."
    },
    {
      "resource_id": 55,
      "text": "Shunday qilib, Biz uni arabiy Qur'on etib nozil etdik. Shoyadki, taqvo qilsalar yoki ularda eslash paydo qilsa deb, unda qo`rqinchli va'dalarni bayon qildik.<sup foot_note=\"170227\">1</sup>"
    },
    {
      "resource_id": 55,
      "text": "Haq Podshoh — Alloh oliy bo`ldi. Senga vahiyi bitguncha Qur'on(tilovati)ga oshiqma va: «Robbim, ilmimni ziyoda qilgin», degin.<sup foot_note=\"170228\">1</sup>"
    },
    {
      "resource_id": 55,
      "text": "Batahqiq, ilgari Biz Odam bilan ahdlashgan edik. Lekin u unutdi. Unda azmu qaror topmadik.<sup foot_note=\"170229\">1</sup>"
    },
    {
      "resource_id": 55,
      "text": "Biz farishtalarga: «Odamga sajda qiling», deganimizda, ular sajda qildilar. Magar iblis bosh tortdi."
    },
    {
      "resource_id": 55,
      "text": "Bas, Biz: «Ey Odam, albatta, bu senga va juftingga dushmandir. Yana, u ikkovingizni jannatdan chiqarib, badbaxt bo`lib qolmagin."
    },
    {
      "resource_id": 55,
      "text": "Albatta, sen u yerda och-yalang`och qolmassan.<sup foot_note=\"170230\">1</sup>"
    },
    {
      "resource_id": 55,
      "text": "Albatta, sen u yerda tashna ham bo`lmaysan, issiqda ham qolmassan», dedik."
    },
    {
      "resource_id": 55,
      "text": "Bas, shayton uni vasvasa qildi. U: «Ey Odam, men senga abadiyat daraxtini va bitmas-tuganmas mulkni ko`rsataymi?» – dedi.<sup foot_note=\"170231\">1</sup>"
    },
    {
      "resource_id": 55,
      "text": "Bas, ikkovlari undan yedilar. Keyin, avratlari o`zlariga ochilib qolib, o`zlarini jannat barglari bilan to`sa boshladilar. Odam Robbiga osiy bo`ldi va yo`ldan ozdi."
    },
    {
      "resource_id": 55,
      "text": "So`ngra, Robbi uni tanlab oldi, bas, tavbasini qabul qildi va hidoyatga boshladi."
    },
    {
      "resource_id": 55,
      "text": "U: «Hammangiz bir-biringizga dushman holda undan tushing. Agar men tomonimdan sizga hidoyat kelganida, kim hidoyatimga ergashsa, adashmas va badbaxt bo`lmas."
    },
    {
      "resource_id": 55,
      "text": "Kim Mening zikrimdan yuz o`girsa, albatta, unga torchilik hayoti bo`lur va qiyomat kuni uni ko`r holida tiriltirurmiz», dedi."
    },
    {
      "resource_id": 55,
      "text": "U: «Ey Robbim, nima uchun meni ko`r holda tiriltirding. Axir, ko`ruvchi edim-ku?!» – dedi."
    },
    {
      "resource_id": 55,
      "text": "U: «Shunday. Senga oyatlarimiz keldi. Sen esa, ularni unutding? Shuningdek, sen ham bugun unutilursan», dedi."
    },
    {
      "resource_id": 55,
      "text": "Isrof qilgan va Robbi oyatlariga iymon keltirmaganlarni ana shunday jazolaymiz. Oxirat azobi, albatta, ashaddiy va boqiydir."
    },
    {
      "resource_id": 55,
      "text": "Ulardan ilgari ularning maskanlarida yurgan asrlardan qanchadan-qanchasini halok qilganimiz ham hidoyat qilmadimi? Albatta, bunda aql egalari uchun ibratlar bordir."
    },
    {
      "resource_id": 55,
      "text": "Agar Robbingdan so`z o`tib qolmaganida va nomlangan ajal bo`lmaganida, albatta, (azob) lozim bo`lar edi."
    },
    {
      "resource_id": 55,
      "text": "Bas, ular aytayotgan narsalarga sabr qil. Robbingga quyosh chiqishidan oldin va botishidan oldin tasbih va hamd ayt. Shuningdek, kechaning bir qismida va kunduzning atrofida ham tasbih ayt. Shoyadki, rozi bo`lsang.<sup foot_note=\"170920\">1</sup>"
    },
    {
      "resource_id": 55,
      "text": "Ko`zlaringni ularni sinash uchun ayrimlariga bahramand qilib berganimiz hayoti dunyoning turli ziynatlariga tikma. Robbingning rizqi yaxshi va boqiydir."
    },
    {
      "resource_id": 55,
      "text": "Ahlingni namozga amr et va o`zing unga sabr qil. Biz sendan rizq so`ramasmiz. Biz senga rizq beramiz. Oqibat taqvonikidir."
    },
    {
      "resource_id": 55,
      "text": "Ular: «U bizga Robbidan mo`'jiza keltirsa edi», derlar. Axir, ularga avvalgi sahifalardagi narsalarning bayonoti kelmadimi?<sup foot_note=\"170232\">1</sup>"
    },
    {
      "resource_id": 55,
      "text": "Agar Biz ularni u(kelishi)dan oldin azob-la halok qilganimizda edi, albatta: «Ey Robbimiz, bizga Payg`ambar yuborganingda edi, xoru zor va sharmanda bo`lishimizdan oldin oyatlaringga ergashgan bo`lar edik», derdilar."
    },
    {
      "resource_id": 55,
      "text": "Sen: «Barcha kutguvchidir. Bas, kutinglar. Albatta, kimlar to`g`ri yo`l sohiblari va kimlar hidoyat topganini bilursizlar», deb ayt.<sup foot_note=\"170233\">1</sup>"
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "20" }
  }
}
