{
  "translations": [
    { "resource_id": 106, "text": "ТIахIа<sup foot_note=113127>1</sup>." },
    {
      "resource_id": 106,
      "text": "Оха ца доссийна хьоьга Къуръан хьуна хала хилийта (хьоьга баланаш хьегийта)<sup foot_note=113128>1</sup>."
    },
    {
      "resource_id": 106,
      "text": "Хьехам хилла бен ша /Делах/ кхоьруш волчунна."
    },
    {
      "resource_id": 106,
      "text": "Ша латта а‚ лекха стигланаш а кхоьллинчуьнгара доссош долчу хьолехь /ду хIара/."
    },
    {
      "resource_id": 106,
      "text": "Ша сов къинхетаме верг ву И – Iарша тIехь д1анисвелла И<sup foot_note=113129>1</sup>."
    },
    {
      "resource_id": 106,
      "text": "Цуьнан ду стигланашкахь дерг а‚ лаьттахь дерг а‚ цу шинна<sup foot_note=113130>1</sup>юккъехь дерг а‚ лаьтта бухахь дерг а."
    },
    {
      "resource_id": 106,
      "text": "Ахь дош чIогIа āлахь<sup foot_note=113131>1</sup>а, – баккъалла а, Иза хууш ву къайле а‚ вуно хьуламехь дерг а."
    },
    {
      "resource_id": 106,
      "text": "/Цхьа Аллах1/ Дела ву – кхин дела вац И бен. Цуьнан ю хаза цIерш."
    },
    { "resource_id": 106, "text": "Хьоьга деаний Мусан хабар?" },
    {
      "resource_id": 106,
      "text": "Дагадаийта! Цунна ма гира цIе‚ тIаккха цо элира шен доьзале: \"Шу совца /хIокху меттехь/‚ суна цIе хааелла‚ со ван мега шуна цунах цхьа āлу йохьуш‚ я суна карор бу цIера тIехь нийса некъ\"."
    },
    {
      "resource_id": 106,
      "text": "Иза цунна<sup foot_note=113132>1</sup>тIевеъча‚ кхайкхира: \"ХIай Муса!"
    },
    {
      "resource_id": 106,
      "text": "Баккъалла а, Со ву хьан Эла<sup foot_note=113133>1</sup>‚ дIаяха хьан мачаш – хьо ву ТIува олучу езачу атагIахь<sup foot_note=113134>2</sup>."
    },
    {
      "resource_id": 106,
      "text": "Ас хьо хаьржина – ладогIа вехьеца дуьйцучуьнга."
    },
    {
      "resource_id": 106,
      "text": "Баккъалла а, Со Дела ву‚ кхин дела вац Со воцург‚ Суна Iибадат де‚ ламаз хIоттаде Со хьехаван."
    },
    {
      "resource_id": 106,
      "text": "Баккъалла а, сахьт<sup foot_note=113135>1</sup>догIур долуш ду‚ Со лаьтта и хьулдеш‚ хIор синна ша тIегIерташ долчуьнца бекхам хилийта."
    },
    {
      "resource_id": 106,
      "text": "Хьо цунах юха ма воккхийла ша цунах ца тешаш шен дезаршна тIаьхьа хIоьттинчо – тIаккха хIаллакхир ву хьо."
    },
    {
      "resource_id": 106,
      "text": "И хIун ю хьан аьтту куьйгахь ерг‚ х1ай Муса?\""
    },
    {
      "resource_id": 106,
      "text": "Цо элира: \"И сан Iаса ю‚ со цунна тIетовжу‚ ас цуьнца сан жана гIаш дегадо‚ суна цу чохь кхин пайданаш а бу\"."
    },
    {
      "resource_id": 106,
      "text": "Цо (Дала) элира: \"ДIакхосса и‚ х1ай Муса!\""
    },
    {
      "resource_id": 106,
      "text": "Цо и дIакхоьссира – цунах чукхиссалуш текхарг хилира."
    },
    {
      "resource_id": 106,
      "text": "Цо элира: \"Схьаэца и‚ ма кхера!\" Шен хьалхалеррачу куьце ерзор ю и Оха."
    },
    {
      "resource_id": 106,
      "text": "Хьан куьг хьан агIонна тIетаIаде – кIайделла схьадер ду иза хало йоцуш – кхин делил ду хьуна"
    },
    { "resource_id": 106, "text": "Оха хьоьга гайта Тхан даккхийчу делилех." },
    {
      "resource_id": 106,
      "text": "Хьада ФирIавнна тIе гIо‚ – баккъалла а, и тIехваьлла /Делан дозанех/\"."
    },
    {
      "resource_id": 106,
      "text": "Цо элира: \"Сан Кхиош-кхобург‚ сан дог паргIатдаккхахь‚"
    },
    { "resource_id": 106, "text": "Ахь дайдехь суна сан гIуллакх." },
    {
      "resource_id": 106,
      "text": "Ахь бастахьа сан маттах болу шад<sup foot_note=113136>1</sup>-"
    },
    { "resource_id": 106, "text": "ТIаккха уьш кхетар бара сан дашах." },
    { "resource_id": 106, "text": "Хилийтахь суна гIоьнча сан охIлах‚" },
    { "resource_id": 106, "text": "ХIарун‚ сан ваша." },
    { "resource_id": 106, "text": "Цуьнца сан ницкъ чIагIбехьа." },
    {
      "resource_id": 106,
      "text": "Суна накъосталла дайтахьа цуьнга сан гIуллакхехь."
    },
    { "resource_id": 106, "text": "Оха Хьуна тасбихь дархьама дуккха а." },
    { "resource_id": 106, "text": "Оха Хьо хьехавархьама дуккха а." },
    { "resource_id": 106, "text": "Баккъалла а, Хьо хилла-кх тхо гуш верг\"." },
    {
      "resource_id": 106,
      "text": "Цо (Дала) элира: \"Хьуна делла айхьа доьхург‚ х1ай Муса."
    },
    {
      "resource_id": 106,
      "text": "Оха кхин /хьалха а/ ма бинера хьох къинхетам‚"
    },
    { "resource_id": 106, "text": "Оха вехьеца хаийтира хьан нене хоуьйтург:" },
    {
      "resource_id": 106,
      "text": "\"ТIорказа чу вилла и‚ тIаккха хIорда чу кхосса и. ХIордо юьстаха кхуссур ву иза – Сан а‚ цуьнан а мостагIчо схьаоьцур ву\". Ас хьуна безам тесира Сайгара‚ хьо кхиархьама Сан бIаьргийн хьалха."
    },
    {
      "resource_id": 106,
      "text": "Хьан йиша ма яхара<sup foot_note=113137>1</sup>‚ тIаккха цо олу: \"Ас тIехьажадой шу и<sup foot_note=113138>2</sup>кхобург волчунна?\" Оха хьо юхаверзийра хьан нене цуьнан бIаьрг бузо‚ и гIайгIане ца йожийта а. Ахь цхьа стаг вира – Оха хьо кIелхьарваьккхира пошмаллах. Оха зийра хьо зерца. Хьо висира цхьана шерашкахь Мадъянан нах болчохь. ТIаккха хьо веара /элчаналла хьуна т1едилла билгалдинчу/ хеннахь‚ х1ай Муса."
    },
    { "resource_id": 106, "text": "Ас Сайна /элчалла д1адахьа/ хаьржина хьо." },
    {
      "resource_id": 106,
      "text": "Хьада‚ гIуо хьо а‚ хьан ваша а Сан делилашца‚ аш шиммо ледарло ма елаш Со хьехаварехь"
    },
    {
      "resource_id": 106,
      "text": "ДIагIо ший а ФирIавнна тIе‚ баккъалла а‚ и тIехваьлла /Делан дозанех/."
    },
    {
      "resource_id": 106,
      "text": "Аш шиммо āла цуьнга кIеда дош‚ ойла ян тарло цо‚ я кхеравала тарло иза."
    },
    {
      "resource_id": 106,
      "text": "Цу шиммо (Мусас а‚ ХIаруна а) элира: \"Тхан Кхиош-кхобург‚ тхо кхоьру цо тхуна вас ярна‚ я и тIехвāларна\"."
    },
    {
      "resource_id": 106,
      "text": "Цо (Дала) элира: \"Шу /шиъ/ ма кхера‚ Со шуьца ву‚ хезаш ву‚ гуш ву."
    },
    {
      "resource_id": 106,
      "text": "ДIагIо цунна тIе‚ аш āла: \"Баккъалла а, тхо хьан Кхиош-кхобучун элчанаш ду. ДIабахкийта тхоьца Исраилан кIентий‚ Iазап ма де царна. Тхо даьхкина хьуна тIе хьан Кхиош-кхобучуьнгара делилаца. /Делан 1азапах/ маршо ю нийсачу новкъа т1аьхьахIоьттинчунна."
    },
    {
      "resource_id": 106,
      "text": "Тхуна вехьеца хаийтина: Iазап хир ду‚ аьлла‚ /цIена Делан дин/ харцдинчунна а‚ /оцунах/ юхаваьллачунна а\"."
    },
    {
      "resource_id": 106,
      "text": "Цо (ФирIавнас) элира: \"Мила ву шуьшиннан Кхиош-кхобург‚ хIай Муса?\""
    },
    {
      "resource_id": 106,
      "text": "Элира /Мусас/ : \"Тхан Кхиош-кхобург ву‚ Ша массо а хIуманна кхоллар делларг а<sup foot_note=113139>1</sup>‚ тIаккха /и/ нийсачу новкъа диллинарг а\"."
    },
    {
      "resource_id": 106,
      "text": "Цо (ФирIавнас) элира: \"Хьалха хиллачу тIаьхьенийн гIуллакх муха ду<sup foot_note=113140>1</sup>?\""
    },
    {
      "resource_id": 106,
      "text": "Элира /Мусас/: \"Церан Iилма сан Кхиош-кхобучунна гергахь жайна чохь ду‚ тила а ца ло сан Кхиош-кхобург‚ виц а ца ло."
    },
    {
      "resource_id": 106,
      "text": "И ву Ша хилийтинарг шуна латта ага<sup foot_note=113141>1</sup>санна‚ Цо шуна цу (латта)чухула некъаш дихкина‚ Цо даийтина стиглара хи\". Оха схьадаьхна цуьнца (хица) шинакепара<sup foot_note=113142>2</sup>тайп-тайпана ораматаш."
    },
    {
      "resource_id": 106,
      "text": "Даа шайна а‚ даьхни а дажаде. Баккъалла а, цу чохь делилаш ма ду хьекъал долчарна."
    },
    {
      "resource_id": 106,
      "text": "Цунах<sup foot_note=113143>1</sup>Оха кхоьллина шу‚ цу чу Оха шу юхадерзош ду‚ цунах Оха шу арадохур долуш ду кхин цкъа."
    },
    {
      "resource_id": 106,
      "text": "Оха цуьнга (ФирIавне) гайтира Тхан дерриге а делилаш – цо харцдира‚ цо тIе ца ийцира /уьш/."
    },
    {
      "resource_id": 106,
      "text": "Цо элира: \"Хьо веана тхо тхан лаьттара<sup foot_note=113144>1</sup>арадаха хьан бозбуунчаллица‚ хIай Муса?"
    },
    {
      "resource_id": 106,
      "text": "Оха лур ма ду хьуна цунах терра бозбуунчалла. Хан тоха тхуна а‚ хьайна а юккъехь‚ оха а йохор йоцуш‚ ахьа а – юккъера меттиг (массарна тIе бахка атта йолу меттиг харжа вайна къовса)\"."
    },
    {
      "resource_id": 106,
      "text": "Цо (Мусас) элира: \"Хан ю шуна – хаздаран де<sup foot_note=113145>1</sup>‚ Iуьйре делкъехьа йоьрзуш /я малх гIеххьа хьалабаьлча, цига/ нах гулбар а\"."
    },
    {
      "resource_id": 106,
      "text": "ФирIавн д1авахара, шен мекарло<sup foot_note=113146>1</sup> гулйира‚ тIаккха веара."
    },
    {
      "resource_id": 106,
      "text": "Цаьрга Мусас элира: \"Ма бала бу шуна! Ма кхолла Далла тIехь харцдерг – Цо Iазап доуьйтур ду шуна. ХIаллакхилла харцдерг кхоьллинарг\"."
    },
    {
      "resource_id": 106,
      "text": "Цара къийсира шайн гIуллакх вовшашлахь‚ къайлаха кхеташо йира."
    },
    {
      "resource_id": 106,
      "text": "Цара элира: \"ХIара шиъ бозбуунчаш ма бу. Цу шинна лууш ду шу шайн лаьттара арадаха шайн шиннан бозбуунчаллица‚ шун масал хилла долу некъ<sup foot_note=113147>1</sup>дIатилабан лууш ма бу уьш."
    },
    {
      "resource_id": 106,
      "text": "ДIагулъе шайн мекарло‚ тIаккха цхьа могIа бе<sup foot_note=113148>1</sup>. Воккхавуьйр ву тахана тоьлларг\"."
    },
    {
      "resource_id": 106,
      "text": "Цара элира: \"ХIай Муса‚ я ахь кхуссу‚ я тхо хир дуьххьара кхуссурш?\""
    },
    {
      "resource_id": 106,
      "text": "Цо элира: \"ХIан-хIа‚ кхосса аш!\" ТIаккха церан машшаш а‚ церан Iасанаш а цунна хаалора церан бозбуунчаллица тIекхиссалуш."
    },
    { "resource_id": 106, "text": "Мусас шегахь кхерам лайра." },
    {
      "resource_id": 106,
      "text": "Оха элира: \"Ма кхера‚ баккъалла а, хьо ву вуно лакхахь верг."
    },
    {
      "resource_id": 106,
      "text": "Кхосса хьан аьтту куьйгахь ерг‚ цо кхоллур ю цара йинарг. Баккъалла а, цара йина бозбуунчийн мекарло. Воккхавер вац бозбуунча, миччахьара веъча а\"."
    },
    {
      "resource_id": 106,
      "text": "Бозбуунчаш суждане бегийра. Цара элира: \"Оха ийман дилли ХIарунан а‚ Мусан а Кхиош-кхобучунга\"."
    },
    {
      "resource_id": 106,
      "text": "Цо (ФирIавнас) элира: \"Аш ийман дилли Цуьнга ас шайна пурба далале хьалха? Баккъалла а, шун воккханиг<sup foot_note=113149>1</sup>ву иза ша шуна бозбуунчалла Iамийнарг. Ас хаддане а хадор ма ду шун куьйгаш а‚ когаш а дуьхь-дуьхьал‚ ас ирхъухкур ма ду шу хурманан дитташна тIехь‚ шуна хаъане а хуур ма ду‚ муьлханиг ву тхох Iазапца нуьцкъала верг а‚ мелхо а бухавуьсург а\"."
    },
    {
      "resource_id": 106,
      "text": "Цара элира: \"Оха цкьа а хьо хоржур ма вац цо (Мусас) тхьоьга еъначу билгалонел а‚ тхо кхоьллинчул а (тхан Делал а/. Кхочушде айхьа кхочушдийриг: ахь кхочушдийр ду-кх деккъа х1окху дуьненан дахар (-ан г1уллакх)."
    },
    {
      "resource_id": 106,
      "text": "Баккъалла а, Оха ийман дилли тхан Кхиош-кхобучуьнга Цо тхуна гечдархьама тхан гIалаташ а‚ ахь тхо ницкъ шена тIедахийтина бозбуунчалла а. Дела – дика а ву‚ /хьол а, массарел а/ бухавуьсург а ву\"."
    },
    {
      "resource_id": 106,
      "text": "Баккъалла а, шен Кхиош-кхобучунна тIе къинош дина вогIург – цунна хир ю жоьжахати‚ лийр вац и цу чохь‚ вехар а вац."
    },
    {
      "resource_id": 106,
      "text": "Цунна (Далла) тIе ийманехь а болуш, дика Iамалш а еш беънарш – уьш бу шайна вуно лаккхара даржаш дерш –"
    },
    {
      "resource_id": 106,
      "text": "Iаднан<sup foot_note=113150>1</sup>бошмаш‚ шайн бухахула хиш оьхуш, цу чохь уьш гуттар лаьтташ. И бу бекхам ша цIанвеллачунна."
    },
    {
      "resource_id": 106,
      "text": "Оха вехьеца хаийтира Мусага: \"Аравала Сан лешца буса<sup foot_note=113151>1</sup>‚ тоха х1ордах /хьан 1аса/ царна бекъа некъ хилийта. Ма кхералахь /Фир1авнан эскар хьайна/ тIекхиарх‚ ма кхералахь /шаьш хина бухадахарх а /."
    },
    {
      "resource_id": 106,
      "text": "Царна тIаьхьавелира ФирIавн шен эскарца – уьш д1ахьулбийра хIорда чохь ша хьулбечо<sup foot_note=113152>1</sup>."
    },
    {
      "resource_id": 106,
      "text": "Тилира ФирIавнас шен нах‚ нийсачу новкъа ца бихкира."
    },
    {
      "resource_id": 106,
      "text": "ХIай Исраилан кIентий! Оха кIелхьардехира шу шун мостагIчух‚ ваIда йира шуца<sup foot_note=113153>1</sup>ламанан аьтту агIорахь‚ Оха доссийра шуна манна а‚ салва а<sup foot_note=113154>2</sup>."
    },
    {
      "resource_id": 106,
      "text": "Даа Оха шайна деллачу рицкъих цIенадерг‚ тIех ма довлалаш /дозанех/ цу тIехь – тIаккха Сан оьгIазло хьаьрчар ю шух. Шех Сан оьгIазло хьаьрчинарг – хIаллакхилла."
    },
    {
      "resource_id": 106,
      "text": "Баккъалла а, Со ву тIеттIа гечдийриг ша тōба динчунна‚ ийман диллинчунна‚ дика Iамал йиначунна, тIаккха нисвеллачунна."
    },
    {
      "resource_id": 106,
      "text": "\"Хьо стено сихви хьан къомах‚ хIай Муса?\"<sup foot_note=113155>1</sup>."
    },
    {
      "resource_id": 106,
      "text": "Цо элира: \"Уьш дIогахь бу сан тачча /богIуш/‚ со-м сихвелира Хьуна тIе‚ сан Кхиош-кхобург‚ Хьо реза хилархьама\"."
    },
    {
      "resource_id": 106,
      "text": "Цо (Дала) элира: \"Баккъалла а, Оха питане лаьцна хьан къам хьол тIаьхьа‚ уьш-м тилабина Самирийс<sup foot_note=113156>1</sup>\"."
    },
    {
      "resource_id": 106,
      "text": "Муса шен къомана тIе юхавирзира оьгIазвахана‚ пошме а хилла. Цо элира: \"ХIай сан къам! Шун Кхиош-кхобучо шуьца хаза ваIда ца йинера ткъа? Яхъели шуна ваIда я шуна лии шайх шайн Кхиош-кхобучун оьг1азло хьарча – аш йохий сан ваIда?\""
    },
    {
      "resource_id": 106,
      "text": "Цара элира: \"Оха ца йохийра хьан ваIда тхан ницкъица а, тхан лаамца а‚ делахь а, тхоьга схьабаийтира /массо а/ къоман хазнийн маххьаш‚ Оха уьш /ц1ерга/ кхиссира<sup foot_note=113157>1</sup>. Иштта кхоьссира Самийрийс\"."
    },
    {
      "resource_id": 106,
      "text": "Цо царна<sup foot_note=113158>1</sup>эса схьадаьккхира дегIаца шен Iехар а долуш‚ тIаккха цара элира: \"ХIара шун а Дела ву‚ Мусан а Дела ву. Цо (Мусас) вицвина /и шен Дела‚ дIавахана/\"."
    },
    {
      "resource_id": 106,
      "text": "Царна ца го-те: цо (эсо) царна дош а юха ца дерзадо‚ цуьнгахь царна зен а дац‚ пайда а бац?"
    },
    {
      "resource_id": 106,
      "text": "Цаьрга ХIаруна а ма элира хьалха: \"ХIай сан къам‚ шу цуьнца<sup foot_note=113159>1</sup>питане лаьцна. Баккъалла а, шун Кхиош-кхобург Ар- Рахьман<sup foot_note=113160>2</sup>ву‚ суна тIаьхьахIитта‚ сан омрана муьтIахь хила\"."
    },
    {
      "resource_id": 106,
      "text": "Цара элира: \"Тхо совцур дац цунна Iибадат дечух тхуна тIе Муса юхаверззалц\"."
    },
    {
      "resource_id": 106,
      "text": "Цо<sup foot_note=113161>1</sup>элира: \"ХIай ХIарун‚ хьуна стено новкъарло йи, уьш тилабелла гича,"
    },
    {
      "resource_id": 106,
      "text": "Суна тIаьхьахIотта? Сан омрана Iеса хилла хьо?\""
    },
    {
      "resource_id": 106,
      "text": "Цо (ХIаруна) элира: \"ХIай сан ненан кIант! Ма лаца сан маж а‚ сан корта а<sup foot_note=113162>1</sup>. Со кхийрира ахь āларна: \"Исраилан кIентий бекъна ахь‚ сан дош а тергал ца ди ахь\"."
    },
    {
      "resource_id": 106,
      "text": "Цо<sup foot_note=113163>1</sup>элира: \"Хьан хIун бāла бу‚ хIай Самирий?\"."
    },
    {
      "resource_id": 106,
      "text": "Цо элира: \"Суна гира царна ца гинарг: ас схьалецира элчанан<sup foot_note=113164>1</sup>тачех цхьа кана /чан/‚ и кхоьссира ас /эса т1е/‚ иштта хаздира суна сан сино\"."
    },
    {
      "resource_id": 106,
      "text": "Цо (Мусас Самирийчуьнга) элира: \"ДIагIо! Хьуна /дуьненан/ дахарехь хир ду /таIзар/‚ ахь олуш: \"Ма хьакхале<sup foot_note=113165>1</sup>/сох/\". Хьуна тоьхна хан ю<sup foot_note=113166>2</sup>‚ йохор йоцуш. Хьажал хьайн деле‚ хьо шена Iибадат деш лаьтташ волчу‚ оха и вагаво‚ тIаккха оха и варжор ву чим бина хIорда чохь\"."
    },
    {
      "resource_id": 106,
      "text": "Шун Дела АллахI ву‚ Ша воцург кхин дела воцу‚ массо а хIума чулаьцна цо Iилманца\"."
    },
    {
      "resource_id": 106,
      "text": "Иштта Оха дуьйцу хьоьга хабарех ша хьалхадахнарг‚ Оха делира хьоьга Тхайгара дагадайтар."
    },
    {
      "resource_id": 106,
      "text": "Цунах дIакъаьстинарг‚ милла велахь а‚ – баккъалла а, цо хьур ма бу къематдийнахь /къинойн/ мохь."
    },
    {
      "resource_id": 106,
      "text": "Гуттар лаьтташ цу /жоьжахати/ чохь – вон хили царна къематдийнахь мохь."
    },
    {
      "resource_id": 106,
      "text": "Оцу дийнахь сур локхур ю‚ Оха гулбийр бу оцу дийнахь къинош динарш /бIаьргаш/ сенбелла<sup foot_note=113167>1</sup>."
    },
    {
      "resource_id": 106,
      "text": "Вовшашка шабар-шибар дийр ду цара: \"Аша-м ца даьккхира /цигахь/ итт /де/ бен\"<sup foot_note=113168>1</sup>."
    },
    {
      "resource_id": 106,
      "text": "Тхо дика хууш ду цара олург. Царах леларца уггар тоьллачара эр ду: \"Аша-м цхьа /де/ бен ца даьккхина\"<sup foot_note=113169>1</sup>."
    },
    {
      "resource_id": 106,
      "text": "Цара хоьтту хьоьга лаьмнех лаьцна‚ ахь āла: \"Дохийна даржор ду уьш сан Кхиош-кхобучо<sup foot_note=113170>1</sup>\"."
    },
    {
      "resource_id": 106,
      "text": "Дуьтур ду Цо уьш нийса яьсса меттиг хилла."
    },
    { "resource_id": 106, "text": "Хьуна гур яц цигахь лохе а‚ лакхе а." },
    {
      "resource_id": 106,
      "text": "Оцу дийнахь уьш тIаьхьахIуьттур бу кхойкхучунна<sup foot_note=113171>1</sup>‚ шех юьстахбовлийла доцуш‚ аьзнаш мукIар хир ду Ша сов къинхетаме волчунна (Далла)‚ хьуна хезар дац шабар-шибар бен<sup foot_note=113172>2</sup>."
    },
    {
      "resource_id": 106,
      "text": "Оцу дийнахь пайда бийр бац шапаIато<sup foot_note=113173>1</sup>Ша сов къинхетаме волчо шена пурба деллачунна бен‚ шен дашна<sup foot_note=113174>2</sup>Иза реза хиллачунна бен."
    },
    {
      "resource_id": 106,
      "text": "Цунна (Далла) хаьа царал хьалха хилларг а‚ царал тIаьхьа хиндерг а‚ уьш тIаьхьакхуьур бац Цунах Iилманца."
    },
    {
      "resource_id": 106,
      "text": "Яххьаш мукIар хилира Ша дийна волчунна, Ша /Iаламийн гIуллакхашна/ д1ахIоьттийна волчунна (Далла), дог диллина висира зулам деанарг (Делаца накъост лаьцнарг)."
    },
    {
      "resource_id": 106,
      "text": "Ша диканаш динарг‚ ша муъмин волуш – и кхоьрур вац зуламах а‚ эшамах а."
    },
    {
      "resource_id": 106,
      "text": "Иштта охьадоссийра Оха и Iаьрбийн Дешар<sup foot_note=113175>1</sup>дина‚ цу чохь кхерамаш билгалбехира Оха, уьш кхоьрур бацара-те‚ аьлла‚ я цо царна /шайл хьалха хилларш хIаллакхилар/ дагадойтур дацара-те‚ аьлла."
    },
    {
      "resource_id": 106,
      "text": "Лакхавели Дела – Ша бакъволу паччахь! Сих ма ло Къуръанца хьайга Цуьнан вехьи чекхдаллалц‚ āла: \"Со Кхиош-кхобушверг‚ совваккха со Iилманца\"."
    },
    {
      "resource_id": 106,
      "text": "Оха ваIда йинера хьалха Āдамца а – цунна и йицъелира. Тхуна ца карийра цуьнгахь чIогIалла."
    },
    {
      "resource_id": 106,
      "text": "Хьахаде! Оха аьллера маликашка: \"Сужуд де<sup foot_note=113176>1</sup>Āдамна\". Цара сужуд дира, иблис доцчо – и дуьхьалхилира /сужуд дан/."
    },
    {
      "resource_id": 106,
      "text": "Оха элира: \"ХIай Āдам‚ баккъалла а, хIара /иблис/ мостагI ду хьуна а‚ хьан зудчунна а‚ цо даххане а ялсамани чуьра ара ма дохийла шуьшиъ – тIаккха дакъазавер ву хьо."
    },
    {
      "resource_id": 106,
      "text": "Хьуна цу /ялсамани/ чохь мацлойла а дац‚ верза-тIерза (верзийна) вуьсийла а дац."
    },
    {
      "resource_id": 106,
      "text": "Хьо цу чохь хьаглур а вац‚ /маьлхан/ йовхоно вагор а вац\"."
    },
    {
      "resource_id": 106,
      "text": "ШайтIа тIедирзира цунна /тилаван/‚ элира: \"ХIай Āдам‚ ас тIенисвой хьо гуттаренан а‚ ша чекхдер доцчу паччахьаллин а диттана тIе?\""
    },
    {
      "resource_id": 106,
      "text": "Цара шиммо<sup foot_note=113177>1</sup>цунах кхаьллира /стом/ – тIаккха царна шинна шаьшшиннан эвхье меттигаш гучуевлира – уьш буьйлабелира шайна тIе ялсаманин гIаш летадан. Āдамо Iесалла йира шен Кхиош-кхобучунна – и тилавелира."
    },
    {
      "resource_id": 106,
      "text": "ТIаккха шен Кхиош-кхобучо хаьржира иза‚ тōба къоболдира цуьнан‚ нисвира /нийсачу новкъа/."
    },
    {
      "resource_id": 106,
      "text": "Цо (Дала) элира: \"Охьадисса шу шиъ цу /ялсамани/ чуьра шун зуьрретах цхьаберш вакхарна мостаг1ий хилла /лаьттахь/ цхьаьнакхетар болчу хьолехь<sup foot_note=113178>1</sup>. Шуьга беъча Соьгара нийса некъ‚ цу Сан некъана тIаьхьахIоьттинарг – и тилалур вац‚ и декъазавер вац."
    },
    {
      "resource_id": 106,
      "text": "Со хьехорах юхаваьлларг – сов готта бахам бу цуьнан. Оха гулвийр ву и къематдийнахь, бIаьрса а доцуш."
    },
    {
      "resource_id": 106,
      "text": "Цо эр: \"Со Кхиош-кхобург‚ Ахь хIунда гулви со, бIаьрса а доцуш‚ со бIаьрса долуш ма вари-й?\""
    },
    {
      "resource_id": 106,
      "text": "Цо (Дала) элира: \"Иштта деара хьоьга Тхан аяташ – ахь уьш дицдира. Иштта тахана хьо вицвийр ву\"."
    },
    {
      "resource_id": 106,
      "text": "Иштта бекхам бо Оха тIалам ца бинчунна‚ шен Кхиош-кхобучун аятех ца тешначунна. Эхартан Iазап мелхо а чIогIа а ду‚ /ханна/ деха а ду."
    },
    {
      "resource_id": 106,
      "text": "Уьш нис ца бина-те Оха шайл хьалха мел хIаллакйинчу тIаьхьенаша? – церан бахамашкахула д1асалелаш ма бу уьш! Баккъалла а, цу чохь делилаш ма ду‚ хьекъал долчарна."
    },
    {
      "resource_id": 106,
      "text": "Дош<sup foot_note=113179>1</sup>хьалха ца даьллехьара хьан Кхиош-кхобучуьнгара, и<sup foot_note=113180>2</sup>хилаза цадериг дара, цIе тоьхна хан а /ца хиллехьара<sup foot_note=113181>3</sup>/."
    },
    {
      "resource_id": 106,
      "text": "Ахь собар де цара дуьйцучунна тIехь‚ хьан Кхиош-кхобучунна тасбахь де малх схьакхетале а<sup foot_note=113182>1</sup>‚ и дIабузале а<sup foot_note=113183>2</sup>. Буьйсанан заманашкахь а<sup foot_note=113184>3</sup>тасбахь де‚ дийнан тIегIешкахь а<sup foot_note=113185>4</sup>‚ – хьо реза хила там бара."
    },
    {
      "resource_id": 106,
      "text": "Хьан бIаьргаш данне а ма кхийдаде<sup foot_note=113186>1</sup>Оха царах шайна ниIмат деллачу марошка-зударшка – дуьненан дахаран зазадаккхар ду иза‚ уьш цу чохь Оха зерхьама. Хьан Кхиош-кхобучун рицкъ дика а‚ вуно ханна деха а ду."
    },
    {
      "resource_id": 106,
      "text": "Омра де хьан охIле ламаз де‚ алий‚ цу тIехь собаре хила. Оха ца доьху хьоьга рицкъ. Оха лур ду хьуна рицкъ. ТIаьхье<sup foot_note=113187>1</sup>– /Делах/ кхерарехь ю!"
    },
    {
      "resource_id": 106,
      "text": "Цара элира: \"Цо (пайхамара) деънехьара вайга шен Кхиош-кхобучуьнгара цхьа /билгала/ делил?\" Цаьрга ца еана ткъа билгало хьалхалерчу жайнашкахь?"
    },
    {
      "resource_id": 106,
      "text": "Оха уьш хIаллакбинехьара Iазапца цул (пайхамарал) хьалха‚ цара эр ма дара: \"Тхо Кхиош-кхобург‚ Ахь ваийтинехьара тхоьга элча, – тхо тIаьхьахIуьттур ма дара Хьан аяташна‚ тхо сийсаза хилале‚ тхо юьхьIаьржа хIоттале?\""
    },
    {
      "resource_id": 106,
      "text": "Ахь āла: \"Массо а хьоьжуш ву‚ хьежа шу а‚ тIаккха тIаьхьа хуур ду шуна‚ муьлш бу нийсачу некъан дай, муьлш бу нисбелларш\"."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "20" }
  }
}
