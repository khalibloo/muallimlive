{
  "translations": [
    { "resource_id": 118, "text": " طا، ها" },
    {
      "resource_id": 118,
      "text": " مونږ قرآن په تا باندې د دې لپاره نه دى نازل كړى چې ته په سختۍ او مشقت كې پرېوځې"
    },
    {
      "resource_id": 118,
      "text": " مګر (نازل كړى دى مونږ) نصیحت د هغه چا لپاره چې وېرېږي"
    },
    {
      "resource_id": 118,
      "text": " (نازل كړى شوى دى) په نازلېدلو سره د هغه (الله) له جانبه چې ځمكه او ډېر اوچت اسمانونه يې پیدا كړي دي"
    },
    { "resource_id": 118, "text": " رحمٰن په عرش باندې برقراره شو" },
    {
      "resource_id": 118,
      "text": " خاص د ده لپاره دي هغه څه چې په اسمانونو كې دي او هغه څه چې په ځمكه كې دي او هغه څه چې د دواړو په مینځ كې دي او هغه څه چې د لوندې ځمكې نه لاندې دي"
    },
    {
      "resource_id": 118,
      "text": " او كه ته خبره په جهر سره كوې، نو یقینًا هغه په پټه خبره او په ډېره پټه خبره هم پوهېږي"
    },
    {
      "resource_id": 118,
      "text": " الله (چې دى) نشته دى هېڅ لايق د عبادت مګر هم دى دى، خاص د ده لپاره تر ټولو ښكلي نومونه دي"
    },
    { "resource_id": 118, "text": " او ایا تا ته د موسٰی قصه (خبره) راغلې ده" },
    {
      "resource_id": 118,
      "text": " كله چې ده اور ولیده، نو خپل اهل ته يې وویل: تاسو ایسار شئ، بېشكه ما اور ولیده، كېدى شي چې زه له هغه نه تاسو ته لګولې (بله) لمبه راوړم، یا به په اور باندې څه لار ښوونه (لار ښود) ومومم"
    },
    {
      "resource_id": 118,
      "text": " نو كله چې دى دغه (اور) ته راغى، ده ته اواز وكړى شو چې اى موسٰی!"
    },
    {
      "resource_id": 118,
      "text": " بېشكه زه چې یم، زه ستا رب یم، نو ته خپلې پڼې وباسه، بېشكه ته په مقدسه (سپېڅلې) وادۍ (دره) طُوٰی كې يې"
    },
    {
      "resource_id": 118,
      "text": " او ته ما غوره كړى يې، نو ته هغه څه ته ښه غوږ شه چې وحي كولى شي"
    },
    {
      "resource_id": 118,
      "text": " بېشكه زه چې یم، زه الله یم، نشته دى هېڅ لايق د عبادت مګر همدا زه یم، نو ته زما عبادت كوه، او زما د یادولو لپاره لمونځ قايموه"
    },
    {
      "resource_id": 118,
      "text": " بېشكه قیامت راتلونكى دى، زه غواړم چې دغه (قیامت) پټ وساتم، د دې لپاره چې هر نفس ته د هغو عملونو په سبب بدله وركړى شي چې دى يې كوي"
    },
    {
      "resource_id": 118,
      "text": " نو تا دې هیڅكله بند نه كړې له دغه (قیامت) نه هغه څوك چې په ده ایمان نه راوړي او هغه د خپل خواهش پیروي كوي (،ګنې) نو ته به هلاك شې"
    },
    { "resource_id": 118, "text": " او اى موسٰی! ستا په ښي لاس كې څه شى دى؟" },
    {
      "resource_id": 118,
      "text": " ده وویل: دا زما امسا ده په دې زه تكیه لګوم، او په دې سره زه خپلو ګډو (بيزو) ته پاڼې څنډوهم، او زما لپاره په دې كې نور حاجتونه (او فايدې) هم دي"
    },
    { "resource_id": 118, "text": " (الله) وویل: اى موسٰی! ته دا وغورځوه" },
    {
      "resource_id": 118,
      "text": " نو ده دغه وغورځوله، نو ناڅاپه دغه (امسا) مار شو، منډې يې وهلې"
    },
    {
      "resource_id": 118,
      "text": " (الله) وویل: ته دا راونیسه، او ته مه وېرېږه، ژر به مونږ دا خپل ړومبني شكل ته راوګرځوو"
    },
    {
      "resource_id": 118,
      "text": " او ته خپل لاس خپل تخرګ ته پیوست كړه، دا به راووځي، چې تك سپین به وي، بې له عیب (او بیمارۍ ) نه، په داسې حال كې چې دا بله نښه (او معجزه) ده"
    },
    {
      "resource_id": 118,
      "text": " د دې لپاره چې مونږ تا ته د خپلو  ترټولو لویو نښو ځنې (څه) وښیو"
    },
    {
      "resource_id": 118,
      "text": " ته فرعون ته لاړ شه، بېشكه ده سركشي شروع كړې ده"
    },
    {
      "resource_id": 118,
      "text": " ده وویل: اى زما ربه! ته ما لره زما سینه (خلاصه) پرانیځه"
    },
    { "resource_id": 118, "text": " او ما ته زما كار اسان كړه" },
    { "resource_id": 118, "text": " او زما له  ژبې نه غوټه پرانیځه" },
    { "resource_id": 118, "text": " چې دوى زما په خبره پوه شي" },
    {
      "resource_id": 118,
      "text": " او زما لپاره زما له اهل نه یو وزیر (مددګار) وټاكه "
    },
    { "resource_id": 118, "text": " هارون، چې زما ورور دى" },
    { "resource_id": 118, "text": " په ده سره ته زما مَلا قوي كړه" },
    { "resource_id": 118, "text": " او دى زما په كار كې شریك كړه" },
    { "resource_id": 118, "text": " د دې لپاره چې مونږ ستا ډېره تسبیح ووایو" },
    { "resource_id": 118, "text": " او ستا ډېر ذكر وكړو" },
    { "resource_id": 118, "text": " بېشكه  هم ته زمونږ حال ښه لیدونكى يې" },
    {
      "resource_id": 118,
      "text": " (الله) وویل: اى موسٰی! یقینًا تا ته ستا سوال دركړى شو"
    },
    {
      "resource_id": 118,
      "text": " او یقینًا یقینًا مونږ په تا باندې یو ځل بل احسان كړى و"
    },
    {
      "resource_id": 118,
      "text": " كله چې مونږ ستا مور ته الهام وكړ هغه چې (تا ته اوس) وحي كولى شي"
    },
    {
      "resource_id": 118,
      "text": " چې ته (اى مورې د موسٰی) دا (موسٰی) په تابوت (صندوق) كې واچوه، بیا دغه (صندوق) په سیند كې وغورځوه، نو دغه (صندوق) لره دې سیند په ساحل كې وغورځوي، چې دغه (موسٰی) لره ونیسي زما دښمن او د ده دښمن او ما په تا باندې له خپل جانبه محبت اچولى و، او د دې لپاره ستا تربیت زما د سترګو په وړاندې وشي"
    },
    {
      "resource_id": 118,
      "text": " كله چې ستا خور (په تا پسې) روانه وه (ته يې ولیدې چې د هیچا تى (پۍ) نه اخلې) نو دې ویل: ایا زه تاسو ته هغه څوك وښیم چې د ده كفالت (او تربیت) به كوي، نو ته مونږ خپلې مور ته بېرته راوستې، د دې لپاره چې د هغې سترګې یخې شي او غمژنه نشي او تا یو كس مړ كړى و، نو ته مونږ له غم نه خلاص كړې او ته مونږ په قسما قسم ازموینو سره وازمایلې، نو تا څو كاله په اهل مدین كې  تېر كړل، بيا ته په ټاكلې اندازې سره راغلې، اى موسٰی!"
    },
    { "resource_id": 118, "text": " او ته ما د خپل ځان لپاره تیار كړى يې" },
    {
      "resource_id": 118,
      "text": " ته لاړ شه او ستا ورور دې هم، زما په معجزو سره او تاسو دواړه زما په ذكر (یاد) كې سستي مه كوئ"
    },
    {
      "resource_id": 118,
      "text": " تاسو دواړه فرعون ته لاړ شئ، بېشكه هغه باغي شوى دى"
    },
    {
      "resource_id": 118,
      "text": " نو تاسو هغه ته ډېره نرمه خبره وكړئ، ښايي چې دى پند واخلي، یا ووېرېږي"
    },
    {
      "resource_id": 118,
      "text": " دواړو وویل: اى زمونږه ربه! بېشكه مونږ له دې نه وېرېږو چې دى به زمونږ سره زیاتى وكړي، یا به سركشي شروع كړي"
    },
    {
      "resource_id": 118,
      "text": " (الله) وویل: تاسو مه وېرېږئ، بېشكه زه له تاسو سره یم، زه اورم او زه وینم"
    },
    {
      "resource_id": 118,
      "text": " نو تاسو ده ته ورشئ، پس (ورته) ووايئ چې بېشكه مونږ ستا د رب رسولان یو، نو ته زمونږ سره بني اسرائیل خوشې كړه، او ته دوى مه په عذابوه، په تحقیق مونږ تا ته ستا د رب له معجزې سره راغلي یو، او (له عذاب نه) سلامتي ده د هغه چا لپاره چې د هدایت پیروي وكړي"
    },
    {
      "resource_id": 118,
      "text": " بېشكه مونږ چې یو، یقینًا مونږ ته وحي كړى شوې ده چې بېشكه عذاب په هغه چا دى چې (د رسولانو) تكذیب كوي او (له اسلامه) مخ ګرځوي"
    },
    {
      "resource_id": 118,
      "text": " ده (فرعون) وویل: اى موسٰی ستاسو د دواړو رب څوك دى؟"
    },
    {
      "resource_id": 118,
      "text": " ده وویل: زمونږ رب هغه ذات دى چې هر شي ته يې د ده (موافق) شكل وركړى دى، بیا يې لار ښودلې ده"
    },
    {
      "resource_id": 118,
      "text": " (فرعون) وویل: د ړومبنو زمانو د خلقو څه حال دى؟"
    },
    {
      "resource_id": 118,
      "text": " ده وویل: د هغو علم زما له رب سره دى په یو كتاب كې، زما له رب نه څه ورَكېږي او نه ترې هېرېږي"
    },
    {
      "resource_id": 118,
      "text": " هغه ذات چې تاسو لپاره يې ځمكه فرش ګرځولې ده او تاسو لپاره يې په دې كې لارې چلولې دي او له بره نه يې اوبه نازلې كړې دي، پس په دغو (اوبو) سره مونږ بېلا بېل (او) قسما قسم زرغونې را ایستلي دي"
    },
    {
      "resource_id": 118,
      "text": " تاسو يې خورئ او خپل څاروي (په كې) څروئ، بېشكه په دغو (شیانو) كې د عقل والاو لپاره یقینًا ډېرې نښې دي"
    },
    {
      "resource_id": 118,
      "text": " له هم دې (ځمكې) نه مونږ تاسو پیدا كړي یئ او په هم دې كې به مونږ تاسو ننه باسو، او بل كرت به مونږ تاسو راوباسو"
    },
    {
      "resource_id": 118,
      "text": " او یقینًا یقینًامونږ ده ته خپلې ټولې نښې (او معجزې) وروښوولې، نو ده تكذیب وكړ او انكار يې وكړ"
    },
    {
      "resource_id": 118,
      "text": " وویل: (فرعون) ایا ته مونږ ته راغلى يې اى موسٰی؟، د دې لپاره چې ته په خپل سحر (جادو) سره مونږ له خپلې ځمكې نه وباسې"
    },
    {
      "resource_id": 118,
      "text": " نو مونږ به خامخا ضرور تا ته د دغه (سحر) په مثل سحر راوړو، نو ته زمونږ په مینځ كې او په خپل مینځ كې یوه وعده مقرره كړه چې نه به مونږ د هغې مخالفت كوو او نه ته، داسې ځاى چې مساوي (هوار) وي"
    },
    {
      "resource_id": 118,
      "text": " ده وویل: ستاسو د وعدې وخت د زینت (او جشن) ورځ ده او دا چې خلق دې د څاښت په وخت كې راجمع كړى شي"
    },
    {
      "resource_id": 118,
      "text": " نو فرعون وګرځېده، نو خپل مكر (او چل) يې راجمع كړ، بیا راغى"
    },
    {
      "resource_id": 118,
      "text": " (موسٰی جادوګرو ته) وویل: تاسو هلاك شئ! په الله باندې دروغ مه تړئ (ګنې) نو هغه به تاسو په عذاب سره هلاك كړي، او په تحقیق نا امېده (او نامراد) شو هغه كس چې (په الله) يې دروغ وتړل"
    },
    {
      "resource_id": 118,
      "text": " نو دغو (جادوګرو) په خپل كار كې په خپل مینځ سره جګړه وكړه او دغه پټه مشوره يې خفیه وساتله"
    },
    {
      "resource_id": 118,
      "text": " دوى وویل: بېشكه چې دا دواړه خامخا ساحران (جادوګر) دي، دوى دواړه غواړي چې تاسو له خپلې ځمكې (خاورې) نه په خپل سحر (جادو) سره وباسي او ستاسو ډېر غوره لار (د دين) ختمه كړي"
    },
    {
      "resource_id": 118,
      "text": " نو تاسو خپل ټول چل مكر راجمع كړئ، بیا تاسو (میدان ته) راشئ صف صف، او یقینًا نن ورځ هغه څوك كامیاب دى چې غالب شو"
    },
    {
      "resource_id": 118,
      "text": " ده وویل: اى موسٰی! یا به ته (امسا) غورځوې، یا به مونږ شو اول د هغه چا چې (امسا) غورځوي"
    },
    {
      "resource_id": 118,
      "text": " ده وویل: بلكې تاسو وغورځوئ، نو  ناڅاپه د دوى رسۍ او د دوى امساګانې د دوى د سحر په وجه د ده (موسٰى) خیال ته داسې راوستى شوې چې په رښتيا دغه منډې وهي"
    },
    {
      "resource_id": 118,
      "text": " نو موسٰی په خپل نفس (زړه) كې وېره وموندله"
    },
    {
      "resource_id": 118,
      "text": " مونږ (ده ته) وویل: ته مه وېرېږه، بېشكه هم ته ښه غالب يې"
    },
    {
      "resource_id": 118,
      "text": " او ته هغه (امسا) وغورځوه چې ستا په ښي لاس كې ده، چې هغه څه لواړ (ښوى) تېر كړي چې دغو جوړ كړي دي، بېشكه هغه شى چې دوى تیار كړى دى د جادوګر چل مكر دى، او جادوګر برى نه مومي هر چېرته چې راشي"
    },
    {
      "resource_id": 118,
      "text": " نو ساحران وغورځولى شول، سجده كوونكي، ويې ويل:مونږ د هارون او موسٰی په رب ایمان راوړ"
    },
    {
      "resource_id": 118,
      "text": " (فرعون) وویل چې تاسو د ده تصدیق وكړ مخكې له دې چې زه تاسو ته اجازت دركړم، بېشكه دى یقینًا ستاسو هغه مشر دى چې تاسو ته يې سحر (جادو) ښودلى دى، نو زه به خامخا ضرور ستاسو لاسونه او ستاسو پښې ادل بدل پرې كوم او زه به خامخا ضرور تاسو د كجور په تنو كې په دار كوم او تاسو به خامخا ضرور پوه شئ چې په مونږ كې كوم یو د عذاب وركولو په لحاظ ډېر سخت دى او ډېر باقی پاتې كېدونكى دى (زه او كه موسٰی)"
    },
    {
      "resource_id": 118,
      "text": " هغوى وویل: مونږ به تا ته له سره ترجيح درنه كړو په هغه  باندې چې مونږ ته راغلى دى چې  ښكاره معجزې دي او هغه (الله) چې مونږ يې پیدا كړي یو، نو ته هغه كار وكړه چې ته د هغه كوونكى يې، بېشكه ته يواځې د دې دنيايي ژوند فیصله كولى شې"
    },
    {
      "resource_id": 118,
      "text": " بېشكه مونږ په خپل رب ایمان راوړى دى، د دې لپاره چې هغه زمونږ خطاګانې وبخښي او هغه (جرم) چې تا مونږ په هغه مجبوره كړي وو، چې سحر دى او الله ډېر غوره او تل پاتې كېدونكى دى"
    },
    {
      "resource_id": 118,
      "text": " بېشكه شان دا دى چې هغه څوك چې خپل رب ته راشي، په دې حال كې چې كافر وي، نو بېشكه د ده لپاره دوزخ دى، دى به په ده كې نه مري او نه به (ښه) ژوندون كوي"
    },
    {
      "resource_id": 118,
      "text": " او هغه څوك چې ده ته په داسې حال كې راشي چې مومن وي، نېك عملونه يې كړي وي (،نو) د دوى لپاره ډېرې اوچتې درجې دي"
    },
    {
      "resource_id": 118,
      "text": " چې د تل اوسېدنې جنتونه دي چې د هغو له لاندې ولې بهېږي، چې دوى به په هغو كې تل ترتله وي، دغه د هغه چا بدله ده چې ځان يې (له شرك او كفر نه) پاك ساتلى وي"
    },
    {
      "resource_id": 118,
      "text": " او یقینًا یقینًا موږ موسٰی ته وحي وكړه چې ته زما بنده ګان د شپې وباسه، نو ته د دوى لپاره په سمندر كې یوه وچه لاره جوړه كړه، ته به نه وېرېږې له نیول كېدو نه او نه به وېرېږې (له ډوبېدو نه) "
    },
    {
      "resource_id": 118,
      "text": " نو فرعون سره له خپلو لښكرو  په دوى پسې راغى، نو دوى لره له سمندر نه هغه شي لاندې كړل  چې دوى يې لاندې كړل"
    },
    {
      "resource_id": 118,
      "text": " او فرعون خپل قوم لره ګمراه كړ او نېغه لار يې ور ونه  ښودله "
    },
    {
      "resource_id": 118,
      "text": " اى بني اسرائیلو بېشكه مونږ تاسو ته ستاسو له دښمن نه نجات دركړ او د طور غر ښي اړخ ته مو له تاسو سره وعده وكړه او مونږ پر تاسو  باندې مَن (ترنجبین) او مړزان (ډوله مرغان) نازل كړل"
    },
    {
      "resource_id": 118,
      "text": " تاسو هغه پاكیزه څیزونه خورئ چې مونږ تاسو ته دركړي دي او تاسو په دغه (رزق) كې تجاوز مه كوئ (ګنې) نو په تاسو به زما غضب راكوز شي اوهغه څوك  چې په هغه باندې زما غضب راكوز شي، نو یقینًا دى وغورځېده (هلاك شه)"
    },
    {
      "resource_id": 118,
      "text": " او بېشكه زه خامخا ډېر بخښونكى یم هغه چا ته چې توبه وباسي او ایمان راوړي او نېك عمل كوي، بیا په نېغه لار روان اوسي"
    },
    {
      "resource_id": 118,
      "text": " او ته څه شي راګړندى كړې له خپل قوم نه اى موسٰی!"
    },
    {
      "resource_id": 118,
      "text": " ده وویل: دوى دغه دي په ما پسې راروان دي او زه تا ته جلت راغلم اى زما ربه! د دې لپاره چې ته راضي شې"
    },
    {
      "resource_id": 118,
      "text": " (الله) وویل: نو بېشكه مونږ ستا قوم له تا نه وروسته وازمایه او سامري دوى ګمراه كړل"
    },
    {
      "resource_id": 118,
      "text": " نو موسٰی خپل قوم ته راواپس شو، چې ډېر په غصه او غمجن و، ويې ويل:اى زما قومه! ایا تاسو سره ستاسو رب ډېره ښه وعده نه وه كړې، ایا نو په تاسو زمانه ډېره اوږده شوه، یا كه تاسو اراده كړې وه چې په تاسو  باندې د خپل رب غضب راكوز شي، نو تاسو زما د وعدې خلاف ورزي وكړه"
    },
    {
      "resource_id": 118,
      "text": " دوى وویل: مونږ ستا د وعدې مخالفت په خپل اختیار سره نه دى كړى، او لېكن پر مونږ باندې د (قبطیانو د) قوم د ښكلا زیورات بار كړى شوي وو، نو مونږ هغه وغورځول، نو همداسې سامري هغه (په اور كې) وغورځول"
    },
    {
      "resource_id": 118,
      "text": " نو ده د دوى لپاره (له هغې كندې څخه) یو سخى چې جسد و؛ راووېست، چې د ده لپاره د سخي اواز و،  نو دوى وویل: دا ستاسو معبود دى او د موسٰی معبود دى، پس هغه هېر كړى دى"
    },
    {
      "resource_id": 118,
      "text": " (الله فرمايي) نو ایا دوى نه ګوري چې بېشكه شان دا دى چې دغه (سخى) دوى ته بېرته خبره نه راګرځوي او دى د دوى لپاره نه د ضرر اختیار  لري او نه د نفعې"
    },
    {
      "resource_id": 118,
      "text": " او  یقینًا یقینًا هارون دوى ته د دې (موسٰی له راتلو) نه مخكې ویلي وو چې اى زما قومه! بېشكه همدا خبره ده چې تاسو په دې سره ازمایل شوي یئ، او ستاسو رب خو رحمٰن دى، نو تاسو زما پیروي وكړئ او زما د حكم اطاعت وكړئ"
    },
    {
      "resource_id": 118,
      "text": " دوى وویل: مونږ به تل به په (عبادت) د ده محكم ولاړ اوسو، تر هغه پورې چې موسٰی مونږ ته بېرته راشي"
    },
    {
      "resource_id": 118,
      "text": " (موسٰی چې راغى نو) ويې ويل:اى هارونه! ته څه شي منع كړى وې، كله چې تا دوى ولیدل چې ګمراه شول"
    },
    {
      "resource_id": 118,
      "text": " چې  تا زما پیروي ونه كړه، ایا نو تا زما د حكم نافرماني وكړه؟"
    },
    {
      "resource_id": 118,
      "text": " ده وویل: اى زما د مور زویه! ته مه زما ږېره نیسه او مه زما سره، بېشكه زه ووېرېدم له دې نه چې ته به وايې چې تا د بني اسرائیلو په مینځ كې بېلتون واچاوه او زما خبرې ته دې ونه كتل"
    },
    { "resource_id": 118, "text": " (موسٰی) وویل: نو ستا څه كار و اى سامري! " },
    {
      "resource_id": 118,
      "text": " هغه وویل: ما هغه شى ولیده چې دوى هغه نه و لیدلى نو ما یو موټى (خاوره) راوخيسته د رسول له قدمه، نو هغه ما (د دغه سخي په خوله كې) وغورځوله او همداسې ما ته زما نفس (دا كار) ښايسته كړى و"
    },
    {
      "resource_id": 118,
      "text": " ده وویل: نو ته ځه! پس بېشكه تا لره په ژوندن كې دا دي چې ته به وايې: (په ما) مه لګېږئ، او بېشكه تا لپاره د وعدې  یو وخت دى چې له تا سره به د هغې وعدې  هېڅ خلاف ونه كړى شي، او ته خپل هغه معبود ته وګوره چې ته په (عبادت) د ده باندې محكم ولاړ وې، مونږ به دى خامخا ضرور  سوځوو، بیا مونږ دى په سمندر كې بادوو، بادول"
    },
    {
      "resource_id": 118,
      "text": " بېشكه همدا خبره ده چې ستاسو معبود هغه الله دى چې نشته هېڅ لايق د عبادت مګر هم دى دى، ده د علم په لحاظ هر شى، راګېر كړى"
    },
    {
      "resource_id": 118,
      "text": " هم داسې مونږ تا ته بیانوو ځینې له هغو خبرونو نه چې مخكې تېر شوي دي او په تحقیق تا ته مونږ دركړى دى له خپل جانب نه ذكر (چې قرآن دى)"
    },
    {
      "resource_id": 118,
      "text": " هرڅوك چې له ده نه مخ وګرځوي، پس بېشكه دغه كس به د قیامت په ورځ ( د عذاب) بار پورته كوي"
    },
    {
      "resource_id": 118,
      "text": " چې تل به وي په دغه (عذاب) كې او دغه بد دى د دوى لپاره د بارولو په لحاظ"
    },
    {
      "resource_id": 118,
      "text": " په هغې ورځ كې چې په شپېلۍ كې به (په دوهم ځل) وپوكل شي او په دغې ورځ كې به مونږ مجرمان (كافران) راجمع كوو چې شین سترګي (تور مخې) به وي"
    },
    {
      "resource_id": 118,
      "text": " دوى به په خپل مینځ كې پټې پټې خبرې كوي چې تاسو وخت نه دى تېر كړى (په دنیا كې) مګر لس شپې"
    },
    {
      "resource_id": 118,
      "text": " مونږ ښه عالمان یو په هغو خبرو چې دوى يې وايي، كله چې په دوى كې د روش په لحاظ ډېر كامل وايي: تاسو وخت نه دى تېر كړى مګر یوه ورځ"
    },
    {
      "resource_id": 118,
      "text": " او دوى له تا نه د غرونو په باره كې پوښتنه كوي، نو ته (ورته) ووایه چې زما رب به دغه (غرونه) تار په تار كړي، تار تار كول"
    },
    { "resource_id": 118, "text": " نو دغه (ځمكه) به تش هوار ډاګ پرېږدي" },
    {
      "resource_id": 118,
      "text": " چې ته به په دې كې نه ښكته والى وینې او نه څه اوچت والى"
    },
    {
      "resource_id": 118,
      "text": " په دغې ورځ كې به دوى د بلونكي پیروي كوي، دغې (بلنې) ته به هېڅ كوږ والى نه وي، او ټول اوازونه به رحمٰن ته چوپ شي، نو ته به نه اورې مګر كشارى (د قدمونو)"
    },
    {
      "resource_id": 118,
      "text": " په دغې ورځ كې به شفاعت فايده نه رسوي مګر هغه چا ته چې د هغه په حق كې رحمٰن اجازت وكړي او دغه (الله) د ده  په خبره راضي شوى وي"
    },
    {
      "resource_id": 118,
      "text": " دغه (الله) پوهېږي په هر هغه څه چې د دوى په وړاندې دي او په هر هغه څه چې د دوى وروسته دي او دوى د هغه د علم احاطه نشي كولى"
    },
    {
      "resource_id": 118,
      "text": " او مخونه تل ژوندي، د ټول عالم انتظام كوونكي ذات ته ټیټ شول  او تحقیق نامراده شو هغه كس  چې (د) ظلم (بار) يې پورته كړ"
    },
    {
      "resource_id": 118,
      "text": " او هغه څوك چې نېك عمل وكړي، په دې حال كې چې مومن وي، نو دى به نه له ظلم (بې انصافۍ) نه وېرېږي او نه له نقصان نه"
    },
    {
      "resource_id": 118,
      "text": " او هم داسې مونږ دغه (كتاب) نازل كړى دى عربي قرآن، او مونږ  په ده كې (ایتونه) له وعید ځنې بیا بیا راوړي دي، د دې لپاره چې دوى پرهېزګاره شي یا دغه (قرآن) دوى ته څه پند پیدا كړي"
    },
    {
      "resource_id": 118,
      "text": " نو اوچت دى الله حق بادشاه دى او ته په (لوستلو د) قرآن سره تلوار مه كوه مخكې له دې چې تا ته د ده وحي پوره كړى شي او ته وایه: اى زما ربه ما ته (زما) په  علم كې زیاتوالى راكړې"
    },
    {
      "resource_id": 118,
      "text": " او یقینًا په تحقیق سره مونږ ادم ته له دې  نه مخكې حكم كړى و، نو  هغه هېر كړ او مونږ د ده پخه اراده ونه مونده"
    },
    {
      "resource_id": 118,
      "text": " او كله چې مونږ ملايكو ته وویل: تاسو ادم ته سجده وكړئ، نو دوى سجده وكړه، غیر له ابلیس نه، ده انكار وكړ"
    },
    {
      "resource_id": 118,
      "text": " نو مونږ ادم ته وویل: بېشكه دا (ابلیس) ستا او ستا د ښځې دښمن دى، نو دى دې تاسو هرګز له جنت نه ونه باسي، (ګنې) نو په مشقت كې به پرېوځئ"
    },
    {
      "resource_id": 118,
      "text": " بېشكه تا لپاره دا مقرر ده چې ته به په دې (جنت) كې نه وږى كېږې او نه به بربنډېږې"
    },
    {
      "resource_id": 118,
      "text": " او دا چې بېشكه ته به نه په ده كې تږى كېږې او نه به دې ګرمي كېږي"
    },
    {
      "resource_id": 118,
      "text": " نو ده ته شیطان وسوسه  واچوله، ويې ويل:اى ادمه! ایا زه تا ته د تل ژوندي پاتې كېدلو ونه وښیم او داسې بادشاهي چې نه به ختمېږي"
    },
    {
      "resource_id": 118,
      "text": " نو دوى دواړو (ښځې خاوند) له دغې (ونې) نه خوراك وكړ، نو دوى ته خپل د شرم ځایونه ښكاره شول او دوى شروع شول چې په خپلو ځانونو يې د جنت پاڼې نښلولې او ادم د خپل رب نافرماني وكړه، نو وښویده "
    },
    {
      "resource_id": 118,
      "text": " بیا دى خپل رب غوره كړ، نو د ده توبه يې قبوله كړه او هدایت يې وكړ (ده ته)"
    },
    {
      "resource_id": 118,
      "text": " (الله) وویل: تاسو دواړه له دې (جنت) نه كوز شئ ټول، ستاسو ځینې به د ځینو نورو دښمنان وي، نو كه تاسو ته زما له جانبه هدایت راغى، نو چا چې زما د هدایت پیروي وكړه، نو دى به نه ګمراه كېږي او نه به بدبخته كېږي"
    },
    {
      "resource_id": 118,
      "text": " او هغه څوك چې زما له ذكر (قرآن) نه مخ وګرځوي، نو بېشكه د ده لپاره ډېر تنګ ګذران (او ژوند) دى او دى به مونږ د قیامت په ورځ ړوند راپورته كوو"
    },
    {
      "resource_id": 118,
      "text": " دى به وايي: اى زما ربه! تا زه ولې ړوند راپاڅولم، حال دا چې زه (په دنیا كې) بینا وم"
    },
    {
      "resource_id": 118,
      "text": " (الله به) ووايي: همداسې و، تا ته زمونږ  ایتونه راغلي وو، نو تا هغه هېر كړل، او  همداسې به ته نن ورځ هېرولى شې"
    },
    {
      "resource_id": 118,
      "text": " او همداسې مونږ جزا وركوو هغه چا ته چې له حده ووت او د خپل رب په ایتونو يې ایمان رانه وړ او خامخا د اخرت عذاب ډېر سخت دى او ډېر باقي پاتې كېدونكى دى"
    },
    {
      "resource_id": 118,
      "text": " ایا نو دوى ته نه ده څرګنده شوې چې څومره  ډېرې پېړۍ (امتونه) مونږ هلاكې كړې دي، چې دوى د هغوى په استوګنځایونو كې تېرېږي، بېشكه په دغو كې د عقل والاو لپاره ډېرې نښې دي"
    },
    {
      "resource_id": 118,
      "text": " او كه چېرې هغه خبره نه وى چې ستا د رب له جانبه مخكې شوې ده (،نو) خامخا دغه (هلاكت د دوى) به لازم و، (او كه چېرې نه وى، مقرر شوې نېټه"
    },
    {
      "resource_id": 118,
      "text": " نو (اى نبي!) ته په  هغو خبرو صبر كوه چې دوى يې وايي او ته د خپل رب له ستاينې سره تسبیح وایه له لمر ختو نه مخكې او مخكې د پرېوتو له ده نه، او د شپې په ځینو  وختونو كې، نو ته تسبیح وایه او د ورځې په غاړو كې، ښايي چې ته به خوشاله شې"
    },
    {
      "resource_id": 118,
      "text": " او ته خپلې سترګې هرګز مه اوږدوه  هغه څیز ته چې مونږ په هغه سره دغو ته نفع وركړې ده چې قسما قسم څیزونه دي د دنيايي ژوند ښايست، د دې لپاره چې مونږ دغه (كفار) په دې كې وازمایو او ستا د رب رزق ډېر غوره او ډېر باقي پاتې كېدونكى دى"
    },
    {
      "resource_id": 118,
      "text": " او ته خپل اهل ته د لمانځه حكم كوه او ته هم په دې (لمانځه) ټینګ ولاړ اوسه، مونږ له تا نه رزق نه غواړو، مونږ تا ته رزق دركوو، او ښه انجام د پرهېزګارۍ لپاره دى"
    },
    {
      "resource_id": 118,
      "text": " او دوى وايي: دى (محمد) د خپل رب له جانبه مونږ ته كومه نښه (معجزه) ولې نه راوړي؟ ایا دوى ته واضح دلیل له هغه څه نه دى راغلى چې په ړومبنیو صحیفو كې دي"
    },
    {
      "resource_id": 118,
      "text": " او كه یقینًا مونږ دوى له دغه (قرآن) نه مخكې هلاك كړي وى (، نو) خامخا دوى به ویلى: اى زمونږ ربه! تا مونږ ته ولې یو رسول راونه لېږه، پس چې مونږ ستا د ایتونو پیروي كړې وى، مخكې له دې نه چې مونږ ذلیله شو او رسوا شو"
    },
    {
      "resource_id": 118,
      "text": " ته (دوى ته) ووایه: هر یو انتظار كوونكى دى، نو تاسو (هم) انتظار كوئ، نو ژر ده چې تاسو به پوه شئ چې د نېغې لارې خاوندان څوك دي او څوك دى چې نېغه لار يې موندلې ده"
    }
  ],
  "meta": {
    "translation_name": "Zakaria Abulsalam",
    "author_name": "Zakaria Abulsalam",
    "filters": { "resource_id": 118, "chapter_number": "20" }
  }
}
