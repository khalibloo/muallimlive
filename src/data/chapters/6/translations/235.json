{
  "translations": [
    {
      "resource_id": 235,
      "text": "Alle lofprijzing en dank is aan Allah, Die de hemelen en de aarde heeft geschapen, en de duisternis en het licht heeft voortgebracht. Maar degenen die ongelovig zijn, stellen anderen gelijk aan hun Heer."
    },
    {
      "resource_id": 235,
      "text": "Hij is Degene Die jullie uit klei heeft geschapen en vervolgens een bepaalde tijd (voor de doden) heeft vastgesteld. En een bepaalde tijd is er bij Hem (voor de opwekking). Toch twijfelen jullie."
    },
    {
      "resource_id": 235,
      "text": "En Hij is Allah in de hemelen en op aarde. Hij weet wat jullie verbergen en wat jullie openbaar maken en Hij weet wat jullie verdienen (goed of slecht)."
    },
    {
      "resource_id": 235,
      "text": "En nooit is een Teken tot hen gekomen van de Tekenen van hun Heer, of zij hebben zich daarvan afgewend."
    },
    {
      "resource_id": 235,
      "text": "Voorwaar, zij hebben de Waarheid verworpen toen het tot hen kwam, maar zij zullen de werkelijkheid, die zij bespotten, leren kennen."
    },
    {
      "resource_id": 235,
      "text": "Hebben zij niet gezien hoeveel generaties vόόr hen Wij vernietigd hebben, gemeenschappen die Wij op aarde macht gegeven hadden, macht die Wij jullie niet gegeven hebben. En voor wie Wij uit de hemel regen uitgegoten hebben en die Wij rivieren die onder hen door stroomden brachten. Toch hebben Wij hen voor hun zonden vernietigd en deden hen na andere generaties opstaan."
    },
    {
      "resource_id": 235,
      "text": "En zelfs als Wij tot jou (O Mohammed) een Boodschap, geschreven op papier hadden gestuurd, zodat zij het met hun handen konden aanraken, zouden de ongelovigen gezegd hebben: “Dit is niets anders dan duidelijke toverij.”"
    },
    {
      "resource_id": 235,
      "text": "En zij zeggen: “Waarom is er geen Engel tot hem naar beneden gestuurd? Als Wij een Engel naar beneden hadden gestuurd, dan zou de zaak meteen beklonken zijn en zou hen geen uitstel gegund zijn."
    },
    {
      "resource_id": 235,
      "text": "En als Wij een Engel aan hem hadden toegewezen, dan zouden Wij hem zeker tot een man gemaakt hebben, en Wij zouden zeker verwarring gesticht hebben over een zaak die al verwarrend genoeg is."
    },
    {
      "resource_id": 235,
      "text": "En voorwaar, vόόr jou zijn er veel Boodschappers bespot, maar hun spotters waren omringd met alles waarover zij spotten."
    },
    {
      "resource_id": 235,
      "text": "Zeg: “Reis over land en zie wat het einde is van degenen die de Waarheid verwierpen.”"
    },
    {
      "resource_id": 235,
      "text": "Zeg: “Aan wie behoort dat alles wat in de hemelen en op aarde is?” Zeg: “Aan Allah. Hij heeft Zichzelf de Genade voorgeschreven. Voorwaar, Hij zal jullie op de dag der opstanding, waarover geen twijfel bestaat, verzamelen. Degenen die zichzelf vernietigen, zullen niet geloven."
    },
    {
      "resource_id": 235,
      "text": "En aan Hem behoort alles wat er in de nacht en in de dag bestaat, en Hij is de Alhorende, Alwetende."
    },
    {
      "resource_id": 235,
      "text": "Zeg (O Mohammed): “Zal ik als beschermer een ander dan Allah, de Schepper van de hemelen en de aarde nemen? En Hij is het Die voedt maar niet gevoed wordt.” Zeg: “Waarlijk, het is mij bevolen de eerste te zijn die zich onderwerpt.” (aan Allah) En jij, wees niet degene behorend tot de afgodenaanbidders."
    },
    {
      "resource_id": 235,
      "text": "Zeg: “Ik vrees, als ik mijn Heer ongehoorzaam ben, de bestraffing op de Machtige Dag.”"
    },
    {
      "resource_id": 235,
      "text": "Van wie op die Dag zo’n bestraffing is afgewend, (daarvoor zal Allah) zeker genade hebben. En dat is een duidelijk succes."
    },
    {
      "resource_id": 235,
      "text": "Indien Allah jou met een kwetsuur treft, dan kan niemand het verwijderen behalve Hij, en indien Hij jou met iets goeds treft: Hij is in staat om alles te doen."
    },
    {
      "resource_id": 235,
      "text": "En Hij is de Oppermachtige over Zijn dienaren, en Hij is de Alwijze de Alwetende."
    },
    {
      "resource_id": 235,
      "text": "Zeg: ”Wat is de grootste zaak in de getuigenis?” Zeg: “Allah is getuige tussen jullie en mij; deze Koran is aan mij geopenbaard, dat ik jullie en wie hij bereikt daarmee kan waarschuwen. Kunnen jullie echt getuigen dat er naast Allah nog anderen goden zijn? Zeg: “Nee (dat) getuig ik niet.” Zeg: “Voorwaar, Hij is de enige God. En waarlijk, ik ben onschuldig aan datgene wat jullie als deelgenoten in aanbidding aan Allah toekennen."
    },
    {
      "resource_id": 235,
      "text": "Degenen aan wie Wij het Boek hebben gegeven erkennen hem als een Boodschapper van Allah, zoals zij hun eigen zonen erkennen. Degenen die zichzelf vernietigen geloven niet."
    },
    {
      "resource_id": 235,
      "text": "En wie maakt meer fouten dan degenen die leugens over Allah verzint, of Zijn Tekenen verwerpt? Waarlijk, de onrechtvaardigen zullen nooit slagen."
    },
    {
      "resource_id": 235,
      "text": "En op de Dag wanneer Wij hen allen zullen verzamelen, zullen Wij tegen degenen die deelgenoten in de aanbidding (met Ons) toekennen zeggen: “Waar zijn jullie deelgenoten die jullie aan Ons hebben toegekend?”"
    },
    {
      "resource_id": 235,
      "text": "Er zal dan geen andere verontschuldiging (over zijn) voor hen dan te zeggen: “Bij Allah, onze Heer, wij waren niet degenen die deelgenoten aan Allah in de aanbidding toekenden.”"
    },
    {
      "resource_id": 235,
      "text": "Zie hoe zij tegen zichzelf liegen en afgedwaald zijn van wat zij plachten te verzinnen."
    },
    {
      "resource_id": 235,
      "text": "En onder hen zijn er een paar die naar jou luisteren, maar Wij hebben sluiers over hun harten gelegd, zodat zij het (de Koran) niet begrijpen, en doofheid in hun oren. En indien zij alle Tekenen zien, zullen zij daarin niet geloven; tot het punt dat wanneer zij naar jou toekomen om te redetwisten, de ongelovigen zeggen: “Dit zijn niets anders dan verhaaltjes van oude mensen.”"
    },
    {
      "resource_id": 235,
      "text": "En\" zij verbieden het en zij keren zich er van af, maar zij vernietigen niets anders dan zichzelf, toch bemerken zij het niet."
    },
    {
      "resource_id": 235,
      "text": "Als jij maar kon zien, wanneer zij bij het Hellevuur worden gehouden! Zij zullen zeggen: “Werden wij maar teruggebracht! Dan zouden wij de Tekenen van onze Heer niet ontkennen en wij zouden tot de gelovigen behoren!”"
    },
    {
      "resource_id": 235,
      "text": "Nee, het is hen duidelijk geworden wat zij hiervoor verborgen hebben. Maar als zij zouden terugkeren, dan zouden zij zeker terugkeren naar datgene wat hen verboden was. En zij zijn waarlijk leugenaars."
    },
    {
      "resource_id": 235,
      "text": "En zij zeggen: “Er is geen niets dan ons leven van deze wereld en wij zullen nooit herrezen worden.”"
    },
    {
      "resource_id": 235,
      "text": "Als jij maar kon zien wanneer zij voor hun Heer gebracht worden! Hij zal zeggen: “Is dit (opstanding en de verrekening) niet de Waarheid?” Zij zullen zeggen: “Ja, bij onze Heer!” Hij zal dan zeggen: “Proeven jullie dan de bestraffing, want jullie geloofden niet.”"
    },
    {
      "resource_id": 235,
      "text": "Degenen die hun ontmoeting met Allah ontkennen zijn zeker de verliezers, totdat opeens het Uur over hen komt en zij zeggen: “Wee ons voor wat wij (in onze levens) veronachtzaamden” terwijl zij de lasten op hun ruggen zullen dragen; en slecht zijn de lasten die zij dragen!"
    },
    {
      "resource_id": 235,
      "text": "En het leven van deze wereld is niets anders dan spel en vermaak. Het huis in het Hiernamaals is beter voor degenen die godvrezend zijn. Willen jullie dat dan niet begrijpen?"
    },
    {
      "resource_id": 235,
      "text": "Wij kennen beslist (O Mohammed) de droefheid die hun woorden bij jou veroorzaken; jij bent het niet die zij ontkennen, maar het zijn de Verzen van Allah die de onrechtvaardigen ontkennen."
    },
    {
      "resource_id": 235,
      "text": "Waarlijk, (vele) Boodschappers vόόr jou werden ontkend. Maar met geduld droegen zij de ontkenning, en zij werden gekwetst tot Onze Hulp hen bereikte. En niemand kan de Woorden van Allah veranderen. Zeker, het nieuws van de Boodschappers heeft jou bereikt."
    },
    {
      "resource_id": 235,
      "text": "En als hun afkeer moeilijk voor jou is: als je in staat bent om een tunnel in de grond of een ladder in de lucht te maken, zodat je hun een Teken kan geven. En als Allah het gewild had, had Hij hen allen onder de ware Leiding kunnen verzamelen. Behoor daarom niet tot de onwetenden."
    },
    {
      "resource_id": 235,
      "text": "Alleen degenen die luisteren zullen gehoorzamen. En Allah zal de doden laten verrijzen en Dan zullen zij tot Hem terugkeren."
    },
    {
      "resource_id": 235,
      "text": "En zij zeggen: “Waarom wordt er geenTeken van zijn Heer voor hem naar beneden gestuurd?” Zeg: “Allah is zeker in staat om een Teken te sturen, maar de meesten van hen weten niet.”"
    },
    {
      "resource_id": 235,
      "text": "Er is geen bewegend schepsel op aarde, noch een vogel die op zijn vleugels vliegt, of het behoort tot een gemeenschap zoals die van jullie. We hebben niets uit het (alomvattende) Boek (nl. Al-Lawh Al-Mahfoodh) weggelaten. Dan zullen zij tot hun Heer verzameld worden."
    },
    {
      "resource_id": 235,
      "text": "Degenen die Onze Tekenen verwerpen zijn doof en dom in de duisternissen, Allah laat dwalen wie Hij wil, en Hij plaatst op het rechte Pad wie Hij wil."
    },
    {
      "resource_id": 235,
      "text": "Zeg (O Mohammed): “Vertel mij, als Allah’s bestraffing jou treft, of het Uur jou treft, zou je dan iemand anders dan Allah roepen, indien jullie waarachtigen zijn!”"
    },
    {
      "resource_id": 235,
      "text": "Nee! Alleen Hem roepen jullie en Hij zal dat (ongemak), waarvoor jullie Hem roepen, verwijderen, indien Hij dat wil. En jullie zouden vergeten wat voor deelgenoten jullie aan Hem hebben toegekend!"
    },
    {
      "resource_id": 235,
      "text": "Waarlijk, Wij hebben aan vele volkeren vόόr jou (Boodschappers) gestuurd. En Wij hebben hen met buitengewone armoede en met rampen getroffen, zodat zij in nederigheid moge geloven."
    },
    {
      "resource_id": 235,
      "text": "En waarom zijn zij, toen Onze bestraffing hen bereikte, \"niet nederig geworden? Maar hun harten werden verhard en Satan maakte dat wat zij deden, prachtig voor hen leek."
    },
    {
      "resource_id": 235,
      "text": "Toen zij dus (de waarschuwing) vergaten, openden Wij voor hen de deuren naar alle (plezierige) zaken, totdat zij midden in het vermaak wat hun gegeven werd, Wij hen plotseling de bestraffing gaven. Zij werden in de vernietiging getrokken met diepe spijt en berouw."
    },
    {
      "resource_id": 235,
      "text": "Dus de wortels van de mensen die zondigden, werden afgesneden. En alle lofprijzingen en dank zijn voor Allah, de Heer der Werelden."
    },
    {
      "resource_id": 235,
      "text": "Zeg (O Mohammed): “Vertel mij, indien Allah jullie gehoor en gezicht zou wegnemen en jullie harten verzegelde, welke god anders dan Allah, zou jullie die terug geven?” Zie hoe vaak Wij de Tekenen hebben uitgelegd, toch keren zij zich ervan af."
    },
    {
      "resource_id": 235,
      "text": "Zeg: “Vertel mij als de bestraffing van Allah tot jullie komt, plotseling of openlijk (tijdens de nacht)? Zal er iemand anders vernietigd worden behalve de onrechtvaardigen?”"
    },
    {
      "resource_id": 235,
      "text": "En Wij hebben de Boodschappers slechts gestuurd als brengers van goede berichten en als waarschuwers. Dus iedereen die gelooft en goede daden verricht:voor hem is er geen angst en zij zullen niet treuren."
    },
    {
      "resource_id": 235,
      "text": "Maar degenen die Onze Tekenen verwerpen: hen treft de bestraffing wegens de zware zonden die zij plachten te begaan."
    },
    {
      "resource_id": 235,
      "text": "Zeg: “Ik vertel jullie niet dat er bij mij schatten van Allah zijn, en niet dat ik het verborgene ken; noch vertel ik jullie dat ik een Engel ben. Ik volg slechts wat aan mij geopenbaard wordt.” Zeg: “Zijn de blinden en de zienden gelijk? Willen jullie dan niet nadenken?”"
    },
    {
      "resource_id": 235,
      "text": "En waarschuw daarmee degenen die vrezen dat zij voor hun Heer verzameld zullen worden: er is voor hen naast Hem geen Beschermer noch Bemiddelaar. Hopelijk zullen zij Allah vrezen."
    },
    {
      "resource_id": 235,
      "text": "En verdijf niet degenen die in de ochtend en de middag hun Heer aanroepen en naar Zijn aangezicht zoeken. In niets ben jij verantwoordelijk voor hen, en zij zijn in niets verantwoordelijk voor jou, verdrijf jij hen, dan behoor je tot de onrechtvaardigen."
    },
    {
      "resource_id": 235,
      "text": "En zo hebben Wij sommigen van hen met anderen beproefd, opdat zij zouden zeggen: “Zijn het deze die Allah begunstigd heeft onder ons? Weet Allah niet het beste wie de dankbaren zijn?"
    },
    {
      "resource_id": 235,
      "text": "Wanneer degenen die in Onze Tekenen geloven tot jou komen, zeg dan: “vrede zij met jullie” Jullie Heer heeft Zichzelf de Genade voorgeschreven. Indien één van jullie in onwetendheid iets kwaad doet en daarna berouw toont en goede daden verricht, dan is Hij zeker de Vergevingsgezinde, de Genadevolle.”"
    },
    {
      "resource_id": 235,
      "text": "En daarom leggen Wij de Tekenen in detail uit, zodat de weg van de misdadigers duidelijk wordt."
    },
    {
      "resource_id": 235,
      "text": "Zeg: “Mij is verboden om degenen te aanbidden die jullie naast Allah aanroepen.” Zeg: “Ik zal jullie zelfingenomen wensen niet volgen, ik zou dan dwalen en ik zou niet tot de rechtgeleiden behoren.”"
    },
    {
      "resource_id": 235,
      "text": "Zeg (O Mohammed): “Ik berust mij op een duidelijk bewijs van mijn Heer, maar jullie ontkennen. Ik heb geen macht over wat jullie willen verhaasten. Het besluit ligt uitsluitend bij Allah, Hij verklaart de Waarheid en Hij is de beste Rechter.”"
    },
    {
      "resource_id": 235,
      "text": "Zeg: “Als ik dat had, waar jullie ongeduldig om vragen dan zou de zaak meteen tussen ons beklonken zijn, maar Allah kent de onrechtvaardigen het beste.”"
    },
    {
      "resource_id": 235,
      "text": "En bij Hem zijn de sleutels van het onzichtbare, niemand kent die behalve Hij. Hij weet wat er op het land is en in de zee; er valt nog geen blad of Hij weet ervan. Er is geen graankorrel in de duisternissen van de aarde, noch iets\" vers of droogs of het is in een duidelijke verklaring genoteerd."
    },
    {
      "resource_id": 235,
      "text": "Hij is het die jullie zielen in de nacht neemt en kennis heeft over alles wat jullie gedurende de dag hebben gedaan. En Hij (wekt) jullie weer, zodat een vastgestelde periode vervuld kan worden, aan het einde daarvan keren jullie tot Hem terug. Dan zal Hij jullie vertellen wat jullie plachten te doen."
    },
    {
      "resource_id": 235,
      "text": "Hij is de Onbedwingbare, Verheven boven Zijn dienaren, en Hij stelt Wakers (Engelen) over jullie, totdat de dood één van jullie benadert, Onze boodschappers nemen zijn ziel en zij veronachtzamen nooit hun plicht."
    },
    {
      "resource_id": 235,
      "text": "Dan keren zij tot Allah terug, hun ware Meester, de Rechtvaardige Heer. Zeker, Hij is de Beoordeelaar en Hij is (het snelst in de verrekening."
    },
    {
      "resource_id": 235,
      "text": "Zeg: “Wie redt jullie uit de duisternis van het land en de zee, wanneer jullie Hem in nederigheid en in stilte aanroepen: “Als Hij ons maar van dit gevaar redt, dan zullen Wij waarlijk dankbaar zijn.”"
    },
    {
      "resource_id": 235,
      "text": "(O Mohammed) zeg: “Het is Allah die jullie van deze (gevaren) redt en van alle moeilijkheden. En toch aanbidden jullie anderen naast Allah?”"
    },
    {
      "resource_id": 235,
      "text": "Zeg: “Hij heeft de macht om de bestraffing voor jullie van boven of van onder jullie voeten te sturen, of jullie te bedekken met verwarring in de partijstrijd en jullie het geweld te laten proeven van elkaar.” Zie hoe Wij de Tekenen hebben uitgelegd. Hopelijk zullen zij het begrijpen."
    },
    {
      "resource_id": 235,
      "text": "Maar jouw mensen hebben het ontkend, hoewel het de Waarheid is. Zeg: “Ik ben voor jullie zaken niet verantwoordelijk.”"
    },
    {
      "resource_id": 235,
      "text": "Voor elk bericht is er een bepaalde tijd en jullie zullen het te weten komen."
    },
    {
      "resource_id": 235,
      "text": "En als jij merkt dat zij Onze Verzen bespotten, keer je dan van hen af (door niet bij hen te blijven zitten) totdat zij een ander onderwerp aansnijden. En als Sjaitaan jou \"het doet vergeten maar daarna de gedachtenis hieraan jou te binnen schiet: blijf dan niet in het gezelschap van de ‘daalimoen’ (de polytheïsten en onrechtplegers)."
    },
    {
      "resource_id": 235,
      "text": "Degenen die Allah gehoorzaam zijn en het slechte vermijden zijn in geen geval verantwoordelijk voor hen maar hun plicht is hen eraan te herinneren. Hopelijk zullen zij (Allah) vrezen."
    },
    {
      "resource_id": 235,
      "text": "En laat degenen met rust die hun godsdienst tot spel en vermaak nemen. Het wereldse leven misleidt hen. Maar vermaan met (de Koran) opdat niemand weggevaagd wordt door wat zij verrichten: hij zal voor zichzelf geen beschermer of bemiddelaar naast Allah vinden. En al zou hij iedere losprijs aanbieden: het wordt niet van hem aanvaard. Zij zijn degenen die zichzelf wegvagen door wat zij verrichten. Voor hen zal kokend water te drinken zijn en een pijnlijke bestraffing, omdat zij ongelovig waren."
    },
    {
      "resource_id": 235,
      "text": "Zeg: “Zullen wij anderen naast Allah aanroepen, dat ons niet baat en ons niet schaadt en zullen wij op onze schreden terugkeren nadat Allah ons geleid heeft? Zoals degene die door de Satans op aarde verdwaasd weggelokt is, terwijl hij metgezellen heeft die hem tot de Leiding oproepen (zeggende): “Kom tot ons”. Zeg: “Waarlijk, Allah’s Leiding is de enige Leiding, en ons is bevolen ons te onderwerpen aan de Heer der Werelden.”"
    },
    {
      "resource_id": 235,
      "text": "En onderhoudt het gebed en wees gehoorzaam aan Allah en vrees Hem en Hij is het tot Wie jullie verzameld zullen worden."
    },
    {
      "resource_id": 235,
      "text": "En Hij is het die de hemelen en de aarde in Waarheid heeft geschapen en op de dag zal Hij zeggen: “Wees,” en het is. Zijn Woord is de Waarheid. Hem behoort de heerschappij op de Dag waarop op de trompet geblazen wordt. Alwetend van het onzichtbare en het zichtbare. Hij is de Alwijze. Welbewust (van alle dingen)."
    },
    {
      "resource_id": 235,
      "text": "En\" (gedenk) toen Ibrahim tegen zijn vader Azhar zei: “Neem je afgodsbeelden tot goden? Waarlijk, Ik zie dat jij en je volk een grote fout maken.”"
    },
    {
      "resource_id": 235,
      "text": "Dus hebben Wij Ibrahim het koninkrijk der hemelen en aarde laten zien, zodat hij één van degenen is die met zekerheid geloofd heeft."
    },
    {
      "resource_id": 235,
      "text": "Toen de nacht hem met duisternis bedekte, zag hij een ster. Hij zei: “Dit is mijn Heer.” Maar toen het onderging, zei hij: “Ik houd niet van wat ondergaat.”"
    },
    {
      "resource_id": 235,
      "text": "Toen hij de maan op zag komen, zei hij: “Dit is mijn Heer.” Maar toen hij onderging zei hij: “Tenzij mijn Heer mij leidt, zal ik zeker onder het dwalende volk verkeren.”"
    },
    {
      "resource_id": 235,
      "text": "Toen hij de zon op zag komen, zei hij: “Dit is mijn Heer. Deze is groter.” Maar toen zij onderging, zei hij: “O, mijn volk! Ik ben waarlijk vrij van alles wat jullie als deelgenoten aan Allah toevoegen.”"
    },
    {
      "resource_id": 235,
      "text": "Waarlijk, ik heb mijn aangezicht gewend tot Hem Die de hemelen en de aarde heeft geschapen, als ‘hanif’ en ik behoor niet tot degenen die anderen naast Allah aanbidden.”"
    },
    {
      "resource_id": 235,
      "text": "Zijn mensen redetwisten met hem. Hij zei: “Redetwisten jullie met mij over Allah, terwijl Hij mij heeft geleid? Ik vrees degenen die jullie aan Allah toekennen in aanbidding niet (niets kan mij gebeuren), behalve wanneer mijn Heer (Allah) iets wil. Mijn Heer omvat in Zijn kennis alle dingen. Kunnen jullie dat niet herinneren?"
    },
    {
      "resource_id": 235,
      "text": "En hoe moet ik degenen die jullie aan Allah in aanbidding toekennen vrezen, terwijl jullie niet vrezen Allah deelgenoten toe te kennen waartoe Hij jullie geen bewijs gezonden heeft? (Dus) welke van de twee partijen heeft meer recht op zekerheid? Als jullie maar wisten.”"
    },
    {
      "resource_id": 235,
      "text": "Het zijn degenen die geloven en hun geloof niet met het verkeerde verwarren, voor hen (alleen) is er veiligheid en zij zijn de rechtgeleiden."
    },
    {
      "resource_id": 235,
      "text": "\"En dat was Ons bewijs wat Wij Ibrahim tegen zijn mensen gaven. Wij verheven die Wij willen in graden. Zeker, jullie Heer is Alwijs, Alwetend."
    },
    {
      "resource_id": 235,
      "text": "En Wij gaven hem Isaac en Yacob, ieder van hen leidden Wij, en ervόόr leidden Wij Noah en onder zijn nageslacht Dawoed, Soeleiman, Yob, Yoesoef, Mozes en Haaron. Dus Wij belonen de weldoeners."
    },
    {
      "resource_id": 235,
      "text": "En Zachariah en Yahya en Isa en Ilias: ieder van hen was rechtvaardig."
    },
    {
      "resource_id": 235,
      "text": "En Ismael en Elisha en Yoenah en Loeth: allen hebben Wij boven de wereldbewoners bevoorrecht."
    },
    {
      "resource_id": 235,
      "text": "En ook een aantal van hun voorouders en nageslacht en hun broeders, Wij hebben hen uitverkoren en Wij hebben hen op het rechte Pad geleid."
    },
    {
      "resource_id": 235,
      "text": "Dit is de Leiding van Allah, waarmee Hij van Zijn dienaren leidt wie Hij wil. Maar als zij in de aanbidding tot Allah deelgenoten hebben toegekend, dan hebben zij geen nut van al hun daden."
    },
    {
      "resource_id": 235,
      "text": "Dat zijn degenen die Wij het Boek, de Oordeelskracht en het Profeetschap hebben gegeven. Maar als zij daarin niet geloven: waarlijk, Wij vertouwen het toe aan een volk dat er niet ongelovig aan is."
    },
    {
      "resource_id": 235,
      "text": "Dat zijn degenen die Allah geleid heeft. Volg dus hun leiding. Zeg: “Ik vraag jullie hiervoor geen beloning. Het is slechts een geheugensteun voor de werelden."
    },
    {
      "resource_id": 235,
      "text": "Zij hebben Allah niet beoordeeld met het oordeel waar Allah recht op heeft, toen zij zeiden: “Allah heeft aan geen enkel mens iets neergezonden.” Zeg (O Mohammed): “Wie zond de Schrift dan neer die Mozes als licht en als Leiding voor de mensen heeft gebracht? Jullie maken er perkament van om te laten zien, maar jullie verbergen er veel van. Er wordt jullie geleerd wat jullie niet geleerd was, noch jullie vaderen.” Zeg: Allah (heeft het neergezonden).” Laat hen zich dan vermaken met hun ijdele praat."
    },
    {
      "resource_id": 235,
      "text": "En dit (de Koran) is een gezegend Boek wat Wij neergezonden hebben, (de openbaringen) bevestigend die daarvoor gekomen zijn, zodat jullie de moeder der steden (Mekka) kunnen waarschuwen en allen die daar rondom heen zijn. Degenen die in het Hiernamaals geloven, geloven erin. En zij worden voortdurend in hun gebeden begeleid."
    },
    {
      "resource_id": 235,
      "text": "En wie kan onrechtvaardiger zijn dan degene die een leugen over Allah bedenkt, of zegt: “Ik heb inspiratie gekregen, terwijl hij helemaal geen inspiratie over iets heeft gekregen; en degene die zegt: “Ik zal openbaren wat Allah geopenbaard heeft.” En als je kon zien wanneer de onrechtvaardigen in doodsangst verkeren als de Engelen naar hun handen rijken (zeggende): “Lever jullie zielen af; vandaag worden jullie beloond met de bestraffing van de schande vanwege wat jullie aan onwaarheid over Allah plachten te zeggen en vanwege wat jullie van Zijn Verzen hoogmoedig plachten te verwerpen.”"
    },
    {
      "resource_id": 235,
      "text": "En waarlijk, jullie komen één voor één tot Ons, zoals Wij jullie de eerste keer hebben geschapen. En jullie hebben al hetgeen waarvan Wij jullie voorzien hebben, achtergelaten. En Wij zien jullie bemiddelaars, waarvan jullie beweerden dat zij deelgenoten van Allah waren, niet bij jullie. Nu zijn alle verbanden tussen jullie en hen afgesneden en alles wat jullie beweerden is verdwenen."
    },
    {
      "resource_id": 235,
      "text": "Waarlijk! Het is Allah Die ervoor zorgt dat het zaadje en de pit zich splijt en uitbot. Hij brengt de levenden uit de doden voort en Hij is het die de dood uit de levenden voortbrengt. Zo is Allah, hoe kunnen jullie dus van de Waarheid wegdwalen?"
    },
    {
      "resource_id": 235,
      "text": "(Hij is de) Kliever van de dageraad. Hij heeft de nacht als rust aangewezen en de zon en de maan voor het berekenen (van de tijd). Zo is \"de meting van de Almachtige, de Alwetende."
    },
    {
      "resource_id": 235,
      "text": "Hij is het Die sterren voor jullie heeft uitgezet, opdat jullie door de duisternissen van het land en de zee geleid worden. Wij hebben Onze Tekenen uitgelegd aan een volk dat weet."
    },
    {
      "resource_id": 235,
      "text": "Hij is Degene Die jullie van één enkel persoon geschapen heeft en jullie een verblijfplaats heeft gegeven en een bewaarplaats. Voorwaar, Wij hebben Onze Tekenen uitgelegd aan een volk dat begrijpt."
    },
    {
      "resource_id": 235,
      "text": "Hij is Degene Die de regen uit de hemel stuurt en Wij laten daarmee allerlei soorten plantengroei uit voortkomen, waaruit Wij groente laten voortkomen, en waaruit Wij volle aren voortbrengen. En uit de dadelpalm en zijn bloemschede komen trossen dadels voort, laag en dichtbij hangend, en tuinen met druiven, olijven en granaatappels, van gelijke en ongelijke soort. Kijk naar hun fruit als zij dat beginnen te dragen en de rijpheid daarvan. Waarlijk! In deze zaken zijn Tekenen voor de mensen die geloven."
    },
    {
      "resource_id": 235,
      "text": "Toch kennen zij de Djinn als deelgenoot aan Allah toe in de aanbidding, hoewel Hij hen geschapen heeft en zij kennen Hem valselijk, zonder kennis, zonen en dochters toe. Verheerlijkt is Hij! En verheven boven (alles) wat zij Hem toekennen."
    },
    {
      "resource_id": 235,
      "text": "Hij is de Schepper van de hemelen en de aarde. Hoe kan Hij kinderen hebben, wanneer Hij geen echtgenote heeft? Hij schiep alle zaken en Hij is de Alwetende van alles."
    },
    {
      "resource_id": 235,
      "text": "Dat is Allah! Jullie Heer! Er is geen god naast Hem, de Schepper van alle zaken. Aanbidt Hem dus (alleen), en Hij is over alle zaken Toezichthouder."
    },
    {
      "resource_id": 235,
      "text": "Geen blik kan Hem bereiken. Maar Hij bereikt de blik (van iedereen). En Hij is de Zachtmoedige, de Alwetende."
    },
    {
      "resource_id": 235,
      "text": "Waarlijk, bewijzen zijn tot jullie gekomen van jullie Heer, dus iedereen die ziet, zal dat doen (ten bate van) hemzelf en iedereen die zichzelf verblindt zal dat ten koste van zichzelf doen en ik (Mohammed) ben geen hoeder over jullie."
    },
    {
      "resource_id": 235,
      "text": "Wij hebben de Verzen verschillende malen uitgelegd, opdat zij zeggen: “Jij hebt (dit van iemand) geleerd.” En opdat Wij het verduidelijken aan een volk dat weet."
    },
    {
      "resource_id": 235,
      "text": "Volg (O Mohammed) hetgeen jou van jouw Heer geopenbaard wordt; Er is geen god dan Hij. En keer je af van de veelgodenaanbidders."
    },
    {
      "resource_id": 235,
      "text": "Als Allah het gewild had, dat zouden zij geen deelgenoten in de aanbidding naast Hem hebben genomen. En Wij hebben jou niet als hoeder over hen gemaakt, noch ben jij ingesteld om hun zaken te regelen."
    },
    {
      "resource_id": 235,
      "text": "En beledig niet degenen die zij naast Allah aanbidden, opdat zij Allah niet valselijk beschuldigen zonder kennis. Wij hebben de eigen daden van de mensen oprecht laten lijken; dan is hun terugkeer tot hun Heer en Hij zal hen vertellen wat zij gedaan hebben."
    },
    {
      "resource_id": 235,
      "text": "En zij leggen de plechtigste eden bij Allah af, dat indien er een Teken tot hen zou komen, zij zeker daarin zullen geloven. Zeg: “Tekenen zijn slechts bij Allah. En wat zal jullie doen weten, dat als er eenmaal (een Teken tot hen) kwam, zij niet zouden geloven.”"
    },
    {
      "resource_id": 235,
      "text": "En Wij zullen hun harten en hun ogen (van de leiding) wegdraaien, want zij weigerden vanaf het eerste moment daarin te geloven, en Wij zullen hen in hun overtreding blind laten ronddwalen. ۞"
    },
    {
      "resource_id": 235,
      "text": "En al zouden Wij Engelen tot hen neergezonden hebben en zouden de doden tot hen gesproken hebben en zouden Wij alle zaken (die Mohammed’s Profeetschap bewijzen) vόόr hen verzameld hebben, dan nog zouden zij het niet geloven, tenzij Allah het wil, maar de meeste van hen gedragen zich onwetend."
    },
    {
      "resource_id": 235,
      "text": "En zo hebben Wij voor elke Profeet een vijand gemaakt - duivels van onder de mensen en de djinn, zij fluisteren elkaar fraaie woorden in om (de mensen) te misleiden. Als jullie Heer het gewild had dan zouden zij dit niet gedaan hebben, laat hen dus met rust met hun bedenksels."
    },
    {
      "resource_id": 235,
      "text": "Zodat de harten van degenen die niet in het Hiernamaals geloven ertoe neigen en zodat zij hier genoegen aan mogen beleven en zodat zij verrichten wat zij (de Satans) verrichten."
    },
    {
      "resource_id": 235,
      "text": "Zeg (O Mohammed): “Zal ik een andere rechter dan Allah zoeken terwijl Hij het is Die het Boek (de Koran) tot hen heeft neergezonden als een uiteenzetting?” En degenen die Wij de Schrift hebben gegeven, weten dat het van jullie Heer in Waarheid geopenbaard is. Behoor dus niet tot degenen die twijfelen."
    },
    {
      "resource_id": 235,
      "text": "En het Woord van jullie Heer is in waarheid en rechtvaardigheid vervuld. Niemand kan Zijn woorden veranderen. En Hij is de Alhorende, de Alwetende."
    },
    {
      "resource_id": 235,
      "text": "En als je de meesten van degenen die op aarde (zijn) gehoorzamen, zullen zij je ver van Allah’s Pad laten afdwalen. Zij volgen niets anders dan gissingen en zij doen niets anders dan liegen."
    },
    {
      "resource_id": 235,
      "text": "Waarlijk, jouw Heer! Hij is het Die het beste weet wie van Zijn Weg afdwaalt, en Hij weet het beste wie de rechtgeleiden zijn."
    },
    {
      "resource_id": 235,
      "text": "Eet dus van dat (vlees) waarover Allah’s Naam uitgesproken is, als jullie in Zijn Verzen geloven."
    },
    {
      "resource_id": 235,
      "text": "En wat is er met jullie, dat jullie niet eten van het voedsel waarover Allah’s Naam uitgeroepen is, terwijl Hij jullie nauwkeurig heeft uitgelegd wat verboden voor jullie is, behalve dat waar jullie toe gedwongen zijn uit noodzaak? En zeker, velen leiden (de mensheid) op een dwaalspoor door hun eigen wens en door gebrek aan kennis. Zeker, jullie Heer kent de overtreders het beste."
    },
    {
      "resource_id": 235,
      "text": "En laat de openlijke en de verborgen zonden achterwege. Waarlijk, degenen die zonden begaan zullen vergolden worden voor datgene wat zij deden."
    },
    {
      "resource_id": 235,
      "text": "Eet niet van dat waarover Allah’s Naam niet uitgesproken is, dit is zeker een zonde. Zeker, de duivels fluisteren hun vrienden in om met jullie te argumenteren. En als jullie hen hadden gehoorzaamd (door met hen in te stemmen) dan zouden jullie zeker tot de polytheïsten behoren."
    },
    {
      "resource_id": 235,
      "text": "Wij hebben degene die dood was het leven gegeven en hebben voor hem het licht aangestoken, waardoor hij onder de mensen kan lopen; is hij te vergelijken met hem die in de duisternissen verkeert,was waar hij nooit uit kan komen? Zo wordt voor de ongelovigen schoonschijnend gemaakt wat zij plachten te doen."
    },
    {
      "resource_id": 235,
      "text": "En zo hebben Wij in iedere stad haar grootste misdadigers geplaatst om samen te zweren. Maar zij zweren niet samen, behalve tegen zichzelf, terwijl zij het niet beseffen."
    },
    {
      "resource_id": 235,
      "text": "En als tot hen een Teken komt, zeggen zij: “Wij zullen niet geloven tot wij hetzelfde ontvangen als de Boodschappers van Allah ontvangen hebben.” Allah weet het beste aan wie Hij Zijn Boodschap geeft. Bij Allah zullen degenen die misdaden pleegden door kleinering en een zware bestraffing getroffen worden vanwege hun samenzweringen."
    },
    {
      "resource_id": 235,
      "text": "En wie wil dat Allah hem leidt, diens borst opent Hij voor de Islam; en wie Hij wenst te doen dwalen, diens borst maakt Hij nauw en beklemd alsof hij (op een hoge berg) naar de hemel klimt. Zo werpt Allah de toorn over degenen die niet geloven."
    },
    {
      "resource_id": 235,
      "text": "En dit is het Pad van jullie Heer, een recht Pad. Wij hebben Onze openbaring uiteengezet voor een volk dat zich laat vermanen."
    },
    {
      "resource_id": 235,
      "text": "Voor hen zal er een huis van vrede zijn bij hun Heer. En Hij zal hun beschermer zijn vanwege wat zij doen."
    },
    {
      "resource_id": 235,
      "text": "En op de Dag wanneer Hij hen (allen) zal verzamelen ( zal Hij zeggen): “O, jullie gemeenschap van Djinns! Veel van jullie hebben de mensen misleid.” En hun bondgenoten van onder de mensen zullen zeggen: “Onze Heer! Wij profiteerden van elkaar, maar nu hebben wij onze voorgeschreven termijn bereikt, wat U ons heeft voorgeschreven.” Hij zal zeggen: “Het Vuur zal jullie verblijfplaats zijn en jullie zullen daarin voor altijd verblijven, behalve als Allah het (anders) wil.” Zeker jullie Heer is Alwijs, Alwetend."
    },
    {
      "resource_id": 235,
      "text": "Zo maken Wij de onrechtvaardigen tot elkaars bondgenoten vanwege wat zij verdienen."
    },
    {
      "resource_id": 235,
      "text": "O gemeenschap van Djinn en mensen! Zijn er uit jullie eigen middens dan geen Boodschappers tot jullie gekomen, die de Verzen (uit Mijn boeken) aan jullie voordroegen? Werden jullie dan niet gewaarschuwd voor jullie ontmoeting op de aangezegde Dag (der Opstanding)? Zij zullen (toegeven en) zeggen: “Wij getuigen tegen onszelf.” Voorzeker, het was het wereldse leven dat hen heeft bedrogen en zij zullen tegen zichzelf getuigen dat zij ongelovigen waren."
    },
    {
      "resource_id": 235,
      "text": "Dit is omdat jullie Heer de (bevolking van de) steden van de zondaren niet zal vernietigen en de bewoners ervan zijn achtelozen."
    },
    {
      "resource_id": 235,
      "text": "Voor allen zullen er graden (in de rangen) zijn voor wat zij gedaan hebben. En jullie Heer is zich niet onbewust van wat zij doen."
    },
    {
      "resource_id": 235,
      "text": "En jullie Heer is de Behoefteloze, vol genade. Als Hij wil kan Hij jullie vernietigen en stelt Hij na jullie als opvolgers aan wie Hij wil, zoals Hij jullie heeft voortgebracht uit het nageslacht van een ander volk."
    },
    {
      "resource_id": 235,
      "text": "Waarlijk, wat jullie beloofd is zal zeker gebeuren en jullie kunnen het niet voorkomen."
    },
    {
      "resource_id": 235,
      "text": "Zeg (O Mohammed): “O, mijn mensen! Werk op jullie manier, waarlijk, ik werk (ook) op mijn manier en jullie zullen te weten komen, voor wie de uiteindelijke opbrengst in het Hiernamaals gunstig is. Zeker, de onrechtvaardigen zullen geen succes hebben."
    },
    {
      "resource_id": 235,
      "text": "En zij kennen aan Allah een deel van het akkerland en het vee toe, wat Hij geschapen heeft, en zij zeggen: “Dit is voor Allah” volgens wat zij zich voorstellen en “dit is voor onze afgoden.” Maar het deel van de afgoden bereikt Allah niet, terwijl het deel van Allah de afgoden wel bereikt. Kwaad is de manier waarop zij oordelen!"
    },
    {
      "resource_id": 235,
      "text": "En zo deden hun leiders het doden van hun kinderen voor velen van de veelgodenaanbidders mooi toeschijnen, om hen te vernietigen en om verwarring in hun godsdienst te creëren. En als Allah het gewild had zouden zij dat niet gedaan hebben. Laat hen dus met hun bedenksels alleen."
    },
    {
      "resource_id": 235,
      "text": "En zij zeiden: “Dit vee en deze oogst zijn verboden, niemand eet er van, behalve wie wij willen.” En dat er bepaalde soorten vee zijn die geen last mogen dragen of enig ander werk doen en vee waarover de Naam van Allah niet wordt uitgesproken; liegend over Hem (Allah). Hij zal hen vanwege hun bedenksels vergelden."
    },
    {
      "resource_id": 235,
      "text": "En zij zeggen: “Wat in de buiken van bepaalde soorten vee is, is alleen voor mannen en verboden voor onze vrouwen, maar als het dood geboren wordt, dan mogen zij (de mannen en de vrouwen) daarin meedelen.” Hij zal hen voor hun toekenning bestraffen. Waarlijk, Hij is Alwijs, Alwetend."
    },
    {
      "resource_id": 235,
      "text": "Waarlijk, degenen die hun kinderen hebben gedood uit dwaasheid, zonder kennis hebben een groot verlies geleden en zij verklaarden voor verboden wat Allah hun aan voorzieningen heeft geschonken, als een verzinsel over Allah. Zij zijn waarlijk afgedwaald en niet geleid."
    },
    {
      "resource_id": 235,
      "text": "En Hij is\" Degene Die de Tuinen doet ontstaan, gestutte en niet gestutte, en de dadelpalm en oogsten waarvan de vruchten verschillen in vorm en smaak, olijven en granaatappels, gelijk en verschillend. Eet van haar fruit als het vrucht draagt, maar betaal de prijs (de zakat) op de oogstdag. Maar wees niet buitensporig. Waarlijk, Hij houdt niet van de buitensporigen."
    },
    {
      "resource_id": 235,
      "text": "En Hij schiep onder het vee lastdieren en slachtdieren. Eet van dat waar Allah jullie mee voorzien heeft en volg niet de voetstappen van Sheitan. Zeker, hij is voor jullie een openlijke vijand."
    },
    {
      "resource_id": 235,
      "text": "Acht, in paren; van schapen twee en van de geiten twee. Zeg (O Mohammed): “Heeft Hij de twee mannelijke en de twee vrouwelijke of die in de baarmoeder van de twee vrouwelijke zitten, verboden? Informeer mij met kennis als jullie waarachtig zijn.”"
    },
    {
      "resource_id": 235,
      "text": "En van de kamelen twee en van de koeien twee. Zeg: “Heeft Hij de twee mannelijke en de twee vrouwelijke of die in de baarmoeder van de twee vrouwelijke zitten, verboden? Of waren jullie aanwezig toen Allah jullie zoiets verboden heeft? Wie maakt er dan een grotere fout dan degene die leugens over Allah verzint, om de mensheid zonder kennis te laten dwalen. Zeker, Allah leidt de mensen niet die onrechtvaardig zijn."
    },
    {
      "resource_id": 235,
      "text": "(O Mohammed, informeer hen en) zeg: “Ik (als Boodschapper van Allah) kan in de openbaringen niets terugvinden (aangaande de valse verklaringen van de onwetende afgodendienaars) waarin zij voedsel als haraam (verklaren). Behalve als het gaat om (het kadaver van) een dood dier; of stromend bloed; of varkensvlees dat zeer zeker onrein is; of haraam vlees dat geslacht werd als offer (in de naam van) een ander dan Allah. Maar al wie door (hongers)nood wordt gedwongen (en hier toch met afkeer van moet eten) – zonder bewust ongehoorzaam te willen zijn en de geldende grenzen niet overtreedt (door slechts het minimum aan haraam voedsel tot zich te nemen) – voor hen is jullie Heer de Vergevingsgezinde, de meest Genadevolle."
    },
    {
      "resource_id": 235,
      "text": "En voor de Joden verboden Wij alle (dieren) met ongespleten hoeven, en Wij verboden hen het vet van de koe en het schaap, behalve wat hun ruggen dragen, het vet van de ingewanden of het vet dat aan het bot is vergroeid. Zo vergolden Wij hen voor hun opstandigheid. En waarlijk, Wij zijn waarachtig."
    },
    {
      "resource_id": 235,
      "text": "Als zij jou voorliegen, moet je zeggen: “Jouw Heer is de Eigenaar van een Grote Genade, en nooit zal Zijn toorn zich afkeren van de mensen die misdadigers zijn.”"
    },
    {
      "resource_id": 235,
      "text": "Degenen die deelgenoten aan Allah toekenden, zullen zeggen: “Als Allah het gewild had, dan zouden wij geen deelgenoten aan Hem toekennen, noch zouden onze vaders (dat doen), en wij zouden niets (tegen Zijn wil) verboden hebben.” Op dezelfde manier loochenen degenen die voor hen waren hen, tot zij Onze wraak proefden. Zeg: “Hebben jullie enige kennis? Breng het dan naar buiten voor Ons. Waarlijk, jullie volgen niets dan gissingen en jullie doen niets anders dan liegen.”"
    },
    {
      "resource_id": 235,
      "text": "Zeg: “Bij Allah is het volmaakte bewijs en argument en als Hij het zo gewild had, had Hij waarlijk jullie allen geleid.”"
    },
    {
      "resource_id": 235,
      "text": "Zeg (O Mohammed): “Breng jullie getuigen naar voren, degenen die kunnen getuigen dat Allah dit verboden heeft.” Als zij getuigen, getuig dan niet met hen, noch volg de boze neigingen van degenen die Onze Tekenen verloochenen en evenmin degenen die niet in het Hiernamaals geloven, terwijl zij deelgenoten toekennen aan hun Heer."
    },
    {
      "resource_id": 235,
      "text": "Zeg: “Kom, ik zal reciteren wat \"jullie Heer voor jullie verboden heeft verklaard: dat jullie iets als deelgenoot aan Hem toekennen. Wees goed en plichtsgetrouw voor jullie ouders, doodt jullie kinderen niet uit (angst voor) armoede – Wij voorzien jullie en hen van levensonderhoud; kom niet in de buurt van schandelijke zonde of dit nu openlijk gepleegd wordt of in het verborgene; en doodt niet de ziel die Allah verboden heeft verklaard, behalve voor een rechtvaardige zaak. Dit heeft Hij jullie bevolen, zodat jullie mogen begrijpen.”"
    },
    {
      "resource_id": 235,
      "text": "En kom niet nader tot de eigendommen van de wees, behalve om het te verbeteren, tot hij de volwassen leeftijd heeft bereikt en geef de volle maat en het volle gewicht met rechtvaardigheid. Wij belasten niemand met meer dan hij kan dragen. En als jullie (recht)spreken, wees dan onpartijdig. Zelfs als er naaste verwanten bij betrokken zijn, en vervul het verbond met Allah. Dat is hetgeen Hij jullie beveelt, opdat jullie eraan worden herinnerd."
    },
    {
      "resource_id": 235,
      "text": "En dat dit Mijn Pad is, een recht Pad. Volg het dan en volg geen andere paden, want die zullen jullie doen afsplitsen van Zijn Pad. Dit is wat Hij jullie heeft opgedragen, opdat jullie godvrezend zullen worden."
    },
    {
      "resource_id": 235,
      "text": "Toen, gaven Wij Mozes het Boek (de Thora) om (Onze gunsten) voor degenen die het goede doen te vervolmaken en om alle zaken nauwkeurig uit te leggen en Leiding en Genade. Dat zij moge geloven in de ontmoeting met hun Heer."
    },
    {
      "resource_id": 235,
      "text": "En dit is een Boek wat Wij hebben neergezonden als een zegen, volg het daarom en vrees Allah dat jullie de genade mogen ontvangen."
    },
    {
      "resource_id": 235,
      "text": "Opdat jullie niet zullen zeggen: “Het Boek is slechts aan twee volkeren (de Joden en de Christenen) vόόr ons neergezonden en wij waren ons niet bewust wat zij bestudeerden.”"
    },
    {
      "resource_id": 235,
      "text": "Of dat jullie\" niet zullen zeggen: “Als het Boek maar aan ons was neergezonden, dan waren wij zeker beter geleid dan hen.” Dus nu is tot jullie een duidelijk bewijs gekomen van jullie Heer, en een Leiding en een Genade. Wie maakt er een grotere fout dan degene die de Tekenen van Allah verwerpt en zich daarvan afkeert? Wij zullen degenen die zich van Onze Tekenen afkeren vergelden met een kwade bestraffing omdat zij zich (ervan) afkeerden."
    },
    {
      "resource_id": 235,
      "text": "Wachten zij dan op iets anders dan dat de Engelen tot hen zullen komen, of dat jullie Heer zal komen, of dat een aantal van de Tekenen van jullie Heer zal komen. De dag dat er wat Tekenen van jullie Heer zullen verschijnen, zal het geloof van iemand niet baten wanneer hij daarvόόr niet geloofde of niets goeds verrichte toen hij geloofde. Zeg (O Mohammed): “Wacht jullie! Wij wachten (ook).”"
    },
    {
      "resource_id": 235,
      "text": "Waarlijk, degenen die een scheiding in hun godsdienst maken en het in sekten onderverdelen, (daar heb) jij niet de minste zorgen over. Hun zaak ligt uitsluitend bij Allah, Die zal hen vertellen wat zij gedaan hebben."
    },
    {
      "resource_id": 235,
      "text": "Iedereen die een goede daad verricht zal tien maal daarvan de prijs krijgen en iedereen die een slechte daad verricht zal slechts de vergelding van het gelijkwaardige krijgen en hen zal geen onrecht aangedaan worden."
    },
    {
      "resource_id": 235,
      "text": "Zeg: “Waarlijk, mijn Heer heeft mij op het rechte Pad geleid, een juiste godsdienst, de godsdienst van Ibrahim Hanifan en hij was nooit onder degenen die anderen dan Allah aanbaden.”"
    },
    {
      "resource_id": 235,
      "text": "Zeg: “Waarlijk mijn gebed, mijn offer, mijn leven en mijn dood zijn voor Allah, de Heer der Werelden."
    },
    {
      "resource_id": 235,
      "text": "Hij heeft geen deelgenoten. En dit is mij bevolen (te verkondigen) en ik ben de eerste van de Moslims."
    },
    {
      "resource_id": 235,
      "text": "Zeg: “Zal ik een andere Heer zoeken \"dan Allah, terwijl Hij de Heer van alle zaken is? En niemand bedrijft iets of het rust op hemzelf en geen enkele drager zal een last van een ander dragen. Tot jullie Heer is jullie terugkeer, dus Hij zal jullie vertellen waarin jullie verschilden.”"
    },
    {
      "resource_id": 235,
      "text": "En Hij is het Die u op aarde als gevolmachtigden heeft aangesteld, en Hij heeft sommigen van jullie in rang boven anderen verheven, opdat Hij u met hetgeen Hij u heeft voorzien, moge beproeven. Voorzeker, uw Heer is snel in het straffen. Voorzeker, Hij is Vergevensgezind, Genadevol."
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "6" }
  }
}
