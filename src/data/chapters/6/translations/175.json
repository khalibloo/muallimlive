{
  "translations": [
    {
      "resource_id": 175,
      "text": "Elhamdulillah (zahvala Allahu) je opisivanje Allaha apsolutnim savršenstvom i pohvala Njega uzvišenim svojstvima, uz iskazivanje ljubavi prema Njemu. Taj opis pripada Allahu, Koji je stvorio nebesa i Zemlju bez prethodnog primjera, i Koji je stvorio noć i dan te učinio da se smjenjuju; noć je stvorio mračnom, a dan svijetlim. Pored svega toga, nevjernici Mu sudruga pripisuju."
    },
    {
      "resource_id": 175,
      "text": "O ljudi, Allah Uzvišeni vas je stvorio od ilovače onda kada je stvorio vašeg oca Adema, alejhis-selam, a zatim je odredio period vašeg boravka u životu na ovom svijetu i postavio je drugi rok, koji je samo Njemu poznat, kada će vas proživiti na Sudnjem danu. I pored svega toga, vi i dalje sumnjate u Njegovu moć da vas proživi!"
    },
    {
      "resource_id": 175,
      "text": "Uzvišeni Allah je jedini Onaj Koji zaslužuje da bude obožavan i na nebesima i na Zemlji, Njemu ništa nije skriveno i On zna vaše skrivene namjere, riječi i djela, te zna sve ono što ispoljavate; za sve to će vas obračunati."
    },
    {
      "resource_id": 175,
      "text": "Koji god dokaz da doneseš višebošcima od svog Gospodara, oni se od njega okreću ne mareći! Došli su im jasni dokazi koji ukazuju na Allahovu jednoću i na istinitost Njegovih poslanika, ali se oni od svega toga okreću, nemarni."
    },
    {
      "resource_id": 175,
      "text": "Iako su se okrenuli od tih jasnih dokaza, oni su se okrenuli i od nečega što je još jasnije – porekli su Kur'an, sa kojim je došao Muhammed, sallallahu alejhi ve sellem, od svog Gospodara! Kada vide kaznu na Sudnjem danu shvatit će da je istina ono sa čime su se ismijavali."
    },
    {
      "resource_id": 175,
      "text": "Zar ovi nevjernici ne znaju Allahov zakon uništavanja nepravednih naroda? Allah je prije njih uništio mnoge narode kojima je dao veću snagu i duži život na Zemlji nego ovim nevjernicima; dao im je plodonosnu kišu i rijeke koje teku ispod njihovih domova, ali su oni griješili prema Allahu – uništio ih je zbog toga, a nakon njih je druge narode stvorio."
    },
    {
      "resource_id": 175,
      "text": "O Poslaniče, kada bismo ti spustili kakvu knjigu napisanu u vidu listova i oni je svojim očima vidjeli i svojim rukama dodirnuli kako bi se uvjerili da je stvarna – ne bi povjerovali u nju, iz prkosa i namjernog poricanja, i rekli bi: \"Ovo sa čime si nam došao jasna je čarolija, i mi u to nećemo vjerovati.\""
    },
    {
      "resource_id": 175,
      "text": "Ovi nevjernici kažu: \"Kada bi Muhammed spustio meleka da priča sa nama i posvjedoči da je on poslanik, mi bismo povjerovali.\" A kada bismo i spustili meleka, onako kako traže, uništili bismo ih ako ne bi povjerovali, i ne bi im bilo dato nimalo vremena da se pokaju."
    },
    {
      "resource_id": 175,
      "text": "Da smo im poslali meleka, Mi bismo ga učinili u ljudskom obliku kako bi ga mogli čuti i učiti od njega, jer to ne bi mogli ako bi bio melek u svom stvarnom liku. A ako bismo ga učinili u ljudskom liku, opet im ne bi bilo jasno."
    },
    {
      "resource_id": 175,
      "text": "Ako se ovi budu ismijavali tobom tražeći da im dovedeš meleka, i prijašnji narodi su se ismijavali sa svojim poslanicima, pa ih je zadesila kazna koju su poricali i sa kojom su se ismijavali kada bi njome bili zastrašivani."
    },
    {
      "resource_id": 175,
      "text": "O Poslaniče, reci tim poricateljima koji se ismijavaju: \"Putujte po Zemlji i razmislite kako su skončali poricatelji prijašnjih poslanika! Zadesila ih je Allahova kazna premda su bili jaki i moćni.\""
    },
    {
      "resource_id": 175,
      "text": "O Poslaniče, reci im: \"Kome pripadaju nebesa i Zemlja i sve što je na njima?\" Reci: \"Sve to pripada Allahu, a on je Sebi propisao milost, iz Svoje dobrote prema Njegovim robovima, pa ne žuri da ih kazni. Ako se ne pokaju, On će ih sve okupiti na Sudnjem danu u koji nema sumnje, i to su oni koji su propali zbog nevjerstva u Allaha, koji ne žele da vjeruju pa da se spase od propasti.\""
    },
    {
      "resource_id": 175,
      "text": "Samo Allahu pripada sve što je u noći i danu, i On čuje ono što govorite i zna ono što radite, i On će vas obračunati za to."
    },
    {
      "resource_id": 175,
      "text": "O Poslaniče, reci višebošcima koji pored Allaha obožavaju nekog, bilo da su to kipovi ili neko mimo njih: \"Zar je shvatljivo da pored Allaha uzmem drugog pomagača i od njega tražim zaštitu i pomoć? On je stvorio nebesa i Zemlju ne ugledajući se na nešto što već postoji, niko Ga u tome nije preduhitrio, On opskrbljuje koga On hoće, a niko Njega ne opskrbljuje, jer je On apsolutno neovisan od Svojih robova, dok su oni ovisni o Njemu.\" Reci, o Poslaniče: \"Meni je naredio moj Uzvišeni Gospodar da budem prvi ko će se Njemu pokoriti od ovog naroda, i zabranio mi je da Mu nekog ili nešto smatram ravnim!\""
    },
    {
      "resource_id": 175,
      "text": "O Poslaniče, reci: \"Ja se bojim da će me Allah žestoko kazniti na Sudnjem danu ako zgriješim prema Allahu čineći širk, ili neko drugo zlo, ili ostavljajući vjerovanje ili neko drugo dobro.\""
    },
    {
      "resource_id": 175,
      "text": "Koga Allah na Sudnjem danu udalji od te kazne, takav je dobio Allahovu milost, i taj njegov uspjeh je jasna pobjeda kojoj nijedna druga pobjeda nije ravna."
    },
    {
      "resource_id": 175,
      "text": "O čovječe, ako te od Allaha zadesi nedaća, niko ti je mimo Njega otkloniti ne može, a ako te od Njega zadesi kakvo dobro, niko ti ga oduzeti ne može (bez Njegove volje). On je nad svim moćan, ništa Mu nije teško."
    },
    {
      "resource_id": 175,
      "text": "On vlada Svojim robovima i oni su Njemu potčinjeni. On je uzvišen iznad Svojih robova sa svakog aspekta, onako kako Njemu dolikuje. On je mudar u stvaranju, upravljanju i odredbama. O svemu je obaviješten i ništa Mu skriveno nije."
    },
    {
      "resource_id": 175,
      "text": "O Poslaniče, reci višebošcima koji te utjeruju u laž: \"Šta je veće i veličanstvenije što svjedoči da istinu govorim?\" Reci: \"Allah je najuzvišeniji i najveličanstveniji svjedok da govorim istinu, i On je svjedok između mene i vas, On zna ono sa čim sam vam došao i šta ćete mi odgovoriti. Allah mi je objavio ovaj Kur'an da vas njime upozorim i da upozorim svakog čovjeka i džina do koga dopre. O višebošci, vi vjerujete da pored Allaha ima drugih božanstava!\" Reci, o Poslaniče: \"Ja neću svjedočiti ono što ste vi potvrdili, jer je to ništavno. Allah je jedini bog, Koji sudruga nema, a ja nemam ništa sa onima koje Njemu ravnim smatrate.\""
    },
    {
      "resource_id": 175,
      "text": "Jevreji, kojima smo dali Tevrat, i kršćani, kojima smo dali Indžil, savršeno znaju poslanika Muhammeda, sallallahu alejhi ve sellem, kao što znaju da razlikuju svoje sinove od tuđih sinova. Oni su propali jer će zbog svog nevjerstva ući u Vatru."
    },
    {
      "resource_id": 175,
      "text": "Niko nije nepravedniji od onoga ko Allahu pripisuje sudruga, pa uz Allaha druge obožava, ili poriče Njegove ajete koje je objavio Svom Poslaniku! Takvi nepravednici nikada neće uspjeti, osim ako se pokaju."
    },
    {
      "resource_id": 175,
      "text": "I spomeni Sudnji dan u kome ćemo ih sve okupiti, i kada niko neće moći umaći, pa ćemo, kao ukor, reći onima koji su druge pored Allaha obožavali: \"Gdje su oni koje ste obožavali pored Allaha, lažući da su oni Njegovi saučesnici?\""
    },
    {
      "resource_id": 175,
      "text": "Njihov jedini izgovor, nakon ovog pitanja, bit će da se odreknu svojih božanstava i lažno govore: \"Allahu, Gospodaru naš, mi na dujnaluku nismo Tebi nikog pripisivali, već smo u Tebe, Jedinog, vjerovali.\""
    },
    {
      "resource_id": 175,
      "text": "O Muhammede, pogledaj kako lažu sebe negirajući da su širk činili, a nestala su i na cjedilu ih ostavila njihova božanstva koja su izmišljali na dunjaluku."
    },
    {
      "resource_id": 175,
      "text": "O Poslaniče, neki višebošci te slušaju kada učiš Kur'an, ali se nisu okoristili onim što su slušali jer smo učinili da na njihovim srcima budu prekrivači kako ne bi shvatili Kur'an, zbog njihovog prkosa i okretanja od istine, kao što smo učinili da njihove uši budu gluhe kada se radi o onom što je za njih korisno. Koliko god jasnih dokaza vidjeli, neće vjerovati u njih, čak tebi dolaze da se o istini raspravljaju koristeći svoje laži i govore: \"Ono sa čim si došao jest samo preuzeto iz knjiga prijašnjih naroda!\""
    },
    {
      "resource_id": 175,
      "text": "Oni ljude odvraćaju od vjerovanja u Poslanika, a i sami bježe od toga, ne dozvoljavajući nikom da se okoristi uputom kao što se ni oni nisu okoristili. Oni time samo sebe uništavaju, i ne znaju da je to propast za njih."
    },
    {
      "resource_id": 175,
      "text": "O Poslaniče, kada bi vidio kako oni na Sudnjem danu bivaju izloženi vatri, pa očajnički govore: \"Kamo sreće da se vratimo na dunjaluk i da ne poričemo ajete Gospodara našeg i da budemo vjernici\", vidio bi da se u čudnom stanju nalaze."
    },
    {
      "resource_id": 175,
      "text": "Nije tačno to što kažu, da bi vjerovali kada bi bili vraćeni, već sada im je postalo očito ono što su skrivali govoreći: \"Tako nam Allaha nismo širk činili\", jer su protiv njih svjedočili njihovi udovi. A kada bi se vratili na dunjaluk opet bi se vratili nevjerstvu i širku, i lažu kada obećavaju da bi vjerovali ako bi se vratili na dunjaluk."
    },
    {
      "resource_id": 175,
      "text": "Ovi višebošci govore: \"Nema drugog života mimo dunjalučkog kojeg živimo sad, i nećemo biti proživljeni radi obračuna.\""
    },
    {
      "resource_id": 175,
      "text": "A kada bi vidio, o Poslaniče, kada budu zaustavljeni poricatelji proživljenja ispred svog Gospodara, vidio bi čudo, vidio bi u koliko lošem stanju se nalaze, kada im Allah bude rekao: \"Zar ovo nije ono proživljenje koje ste poricali, zar nije istina u koju nema sumnje?\" Oni će reći: \"Kunemo se Gospodarom našim, Koji nas je stvorio, da je proživljenje istina!\" Tada će im Allah reći: \"Okusite kaznu zbog vašeg nevjerovanja u ovaj Dan, jer ste ga poricali na dunjaluku!\""
    },
    {
      "resource_id": 175,
      "text": "Propali su oni koji poriču proživljenje na Sudnjem danu i nemogućim smatraju stajanje pred Allahom! Kada im iznenada dođe Sudnji dan, žestoko će se kajati i govoriti: \"O žalosti naše zbog propusta koje smo načinili prema Allahu, zbog našeg nevjerstva i nepripremanja za Sudnji dan!\" To će govoriti noseći svoja loša djela na leđima, a ružno je ono što će nositi!"
    },
    {
      "resource_id": 175,
      "text": "Ovosvjetski život za koji se vežete i kojem ste predani jest samo igra i obmana, osim za onoga ko radi ono pomoću čega će zaslužiti Allahovu ljubav; a ahiret je bolji za bogobojazne, one koji provode Allahove naredbe: vjeruju i čine dobra djela, i klone se onoga što im je zabranio: griješenja i širka. Zar to nećete shvatiti, o višebošci?! Zar nećete shvatiti, pa da povjerujete i činite dobra djela?!"
    },
    {
      "resource_id": 175,
      "text": "O Poslaniče, Mi znamo da te rastužuje to što te, vanjski gledano, utjeruju u laž, ali znaj da oni u sebi ne misle da lažeš, već znaju da govoriš istinu i da si povjerljiv. Oni nepravednici koji ispoljavaju poricanje, a uvjereni su u istinu."
    },
    {
      "resource_id": 175,
      "text": "I nemoj misliti da je ovo poricanje vezano samo za ono sa čim si ti došao, već su i prijašnji poslanici utjerivani u laž i njihovi su ih narodi uznemiravali, ali su oni bili strpljivi u pozivanju i borbi na Allahovom putu, sve dok im nije došla pobjeda od Allaha. Niko ne može promijeniti pobjedu koju je Allah zapisao i Svojim poslanicima obećao. O Poslaniče, došle su ti vijesti o prijašnjim poslanicima i onome što su doživljavali od svojih naroda, kao i pobjedi koju im je Allah podario protiv njihovih neprijatelja koje je uništio."
    },
    {
      "resource_id": 175,
      "text": "O Poslaniče, ako ti je teško njihovo poricanje i okretanje od istine sa kojom si došao, ti – ako možeš – potraži kakav otvor u Zemlji ili kakve ljestve za nebo, pa im donesi drugi znak mimo onoga koji smo ti dali. A da Allah hoće, sve bi ih okupio na uputi sa kojom si došao, ali On to neće, iz Svoje veličanstvene mudrosti, pa nemoj biti jedan od onih koji to ne znaju, i nemoj patiti ako oni neće da vjeruju."
    },
    {
      "resource_id": 175,
      "text": "Jedino će ti se odazvat i istinu prihvatiti oni koji slušaju i razumiju ono što govoriš, dok su oni koji neće da vjeruju mrtvi, jer su im srca mrtva. Allah će umrle proživiti na Sudnjem danu i onda će se Njemu, Jedinom, vratiti kako bi ih obračunao za ono što su radili."
    },
    {
      "resource_id": 175,
      "text": "Višebošci se inate i namjerno ne žele da budu vjernici pa zato govore: \"Što Muhammedu nije spušteno čudo koje bi bilo dokaz od njegovog Gospodara da govori istinu?\" Reci, o Poslaniče: \"Allah može da spusti čudo onako kako želite i tražite, ali većina ovih višebožaca koji to traže ne zna da takve stvari bivaju shodno Allahovoj mudrosti, a ne shodno njihovim prohtjevima; ako bi spustio čudo pa oni ne povjerali, uništio bi ih.\""
    },
    {
      "resource_id": 175,
      "text": "Svaka životinja koja se kreće po Zemlji i svaka ptica koja leti na nebu jesu vrste poput vas, o ljudi, i njih smo stvorili i opskrbili, kao i vas. U Ploči pomno čuvanoj sve smo zapisali, ne izostavljajući ništa, i o svima njima Allah sve zna. Zatim će se svom Gospodaru Jedinom vratiti na Sudnjem danu, kada će biti okupljeni da se među njima presudi i da svako dobije ono što je zaslužio."
    },
    {
      "resource_id": 175,
      "text": "A oni koji Naše ajete poriču su poput gluhih koji ne čuju, i poput nijemih koji ne govore, i još su u tminama u kojim ne vide, pa kako da budu upućeni? Koga Allah želi u zabludi ostaviti, On to i uradi, a koga On želi uputiti, On to i uradi, pa ga vodi pravim putem sa kojeg ne skreće."
    },
    {
      "resource_id": 175,
      "text": "O Poslaniče, reci ovim višebošcima: \"Obavijestite me, ako bi vam došla Allahova kazna ili Sudnji dan čiji dolazak vam je obećan, da li ćete tada tražiti od nekog mimo Allaha da od vas otkloni nedaće i teškoće koje su vas zadesile, ako ste iskreni u tvrdnji da vaša božanstva pribavljaju korist i otklanjaju štetu?\""
    },
    {
      "resource_id": 175,
      "text": "Istina je da ćete tada samo Allaha dozivati i moliti, Onog Koji vas je stvorio, pa će On otkloniti teškoću koja vas je zadesila, i otkloniti štetu od vas, i On to može, dok ćete vaša božanstva koja Mu pridružujete ostaviti, utoliko jer znate da ona ne koriste i ne štete."
    },
    {
      "resource_id": 175,
      "text": "O Poslaniče, Mi smo narodima prije tebe slali poslanike pa su ih oni u laž utjerali i okrenuli se od onoga sa čim su ti poslanici došli, a zatim smo ih raznim teškoćama kaznili poput siromaštva i bolesti kako bi se Gospodaru svome pokorili."
    },
    {
      "resource_id": 175,
      "text": "A da su se oni, kada im je iskušenje od nas došlo, Allahu pokorili i predali, otklonili bismo im iskušenje i smilovali bismo im se, ali nisu to uradili, već su njihova srca okorjela i pouku nisu primali. Šejtan im je uljepšao ono što rade, njihovo nevjerstvo i griješenje, te su ustrajali na tome."
    },
    {
      "resource_id": 175,
      "text": "Nakon što nisu uzeli pouku iz onog čime su bili opominjani, poput siromaštva i bolesti, i nisu provodili Allahove naredbe, postepeno smo ih u propast odvodili otvarajući im vrata opskrbe i dajući im bogatstvo nakon siromaštva, i zdravlje nakon bolesti. Pošto su se uzoholili i postali zadivljeni onim što im je dato, iznenada im je došla naša kazna, kad gle postadoše zbunjeni te izgubiše svaku nadu u ono što su priželjkivali."
    },
    {
      "resource_id": 175,
      "text": "I posljednji nevjernik bijaše iskorijenjen tako što ga je Allah uništio i pomogao Svoje poslanike; a sva zahvala i pohvala pripada Allahu jedinom, Gospodaru svih svjetova, za uništavanje Njegovih neprijatelja i pomaganje Njegovih miljenika."
    },
    {
      "resource_id": 175,
      "text": "O Poslaniče, reci tim višebošcima: \"Obavijestite me kakvo božanstvo će vam vratiti sluh, vid, i zdravo srce, ako vas Allah učini gluhim, slijepim i zapečaćenih srca pa ništa ne budete razumjeli?\" Poslaniče, razmisli o tome kako im objašnjavamo Naše ajete i raznovrsne im argumente navodimo, a oni se od svega toga okreću!"
    },
    {
      "resource_id": 175,
      "text": "O Poslaniče, reci im: \"Obavijestite me, ako vam dođe Allahova kazna iznenada, bez da osjetite, ili vam dođe očevidno, zar će zadesiti osim one koji su nepravedni bili jer nisu vjerovali i poslanike su u laž utjerivali?\""
    },
    {
      "resource_id": 175,
      "text": "Mi Svoje poslanike šaljemo samo da bi vjernicima radosne vijesti o vječnoj sreći koja neće prestati donijeli, i da bi nevjernike i grešnike na Našu žestoku kaznu upozorili; pa ko bude u poslanike vjerovao i dobra djela činio – takav se neće bojati onoga što ga u budućnosti čeka, niti će tugovati za dunjalučkim užicima koji su ga mimoišli."
    },
    {
      "resource_id": 175,
      "text": "A one koji poriču Naše ajete zadesit će patnja zbog izlaska iz okvira pokornosti Allahu."
    },
    {
      "resource_id": 175,
      "text": "O Poslaniče, reci tim višebošcima: \"Ne kažem vam da su kod mene Allahove riznice, pa da radim sa njima šta hoću, niti vam kažem da znam nedokučivo osim ono što mi Allah da da znam putem Objave, i ne kažem vam da sam melek! Ja sam samo poslanik što je poslan od Allaha, slijedim samo ono što mi se objavljuje, i ne prisvajam ono što nije moje.\" Reci im: \"Da li je isti nevjernik koji je slijep za istinu i vjernik koji vidi istinu i u nju vjeruje? Zar nećete razmisliti vašim umovima, o višebošci, o ajetima (znakovima i dokazima) oko vas?\""
    },
    {
      "resource_id": 175,
      "text": "O Poslaniče, opomeni ovim Kur'anom one koji se boje da će pred Gospodarom svojim okupljeni biti na Sudnjem danu, kada im mimo Njega niko korist neće moći pribaviti, niti će biti zagovornika koji će od njih štetu otkloniti, kako bi se zbog te opomene Allaha pobojali, primjenjujući ono što je naredio i kloneći se onoga što je zabranio. Samo takvi mogu izvući istinsku korist iz Kur'ana."
    },
    {
      "resource_id": 175,
      "text": "O Poslaniče, nemoj iz tvog sijela udaljavati siromašne muslimane koji iskreno i stalno Allaha obožavaju, i ujutru i uvečer! Nemoj ih tjerati kako bi pridobio glavešine višebožaca! Ti nećeš odgovarati za ove siromahe, već će ih Allah obračunati, niti će oni za tebe odgovarati. Ako bi ih otjerao sa svog sijela, prešao bi Allahove granice."
    },
    {
      "resource_id": 175,
      "text": "Tako smo jedne drugima iskušali učinivši ih različitim u udjelu u dunjaluku, kako bi bogati nevjernici rekli siromašnim vjernicima: \"Zar da ovim siromasima Allah podari uputu mimo nas? Da je u tom vjerovanju kakvo dobro ne bi nas oni u njemu pretekli, jer mi smo oni koji pretiču.\" Zar Allah ne poznaje bolje one koji su Mu zahvalni na blagodatima, pa da ih uputi u vjerovanje? I zar Allah ne zna bolje nezahvalne pa da ih ostavi u nevjerstvu bez upute? Svakako! Allah bolje zna!"
    },
    {
      "resource_id": 175,
      "text": "O Poslaniče, kada ti dođu oni koji vjeruju u Naše dokaze koji ukazuju istinitost onoga sa čim si došao, nazovi im selam, iz počasti prema njima, i obraduj ih Allahovom golemom milošću. Allah je Sebi ukazivanje milosti stavio u obavezu, iz neizmjerne dobrote, pa ko od vas učini grijeh iz neznanja ili lahkomislenosti, a zatim se pokaje i popravi djela – Allah će mu oprostiti, jer On prašta pokajnicima i milostiv je prema njima."
    },
    {
      "resource_id": 175,
      "text": "Tako ti objašnjavamo Naše dokaze protiv sljedbenika zablude, kako bi bio jasan put i metod prestupnika, da bi ste ga se klonili."
    },
    {
      "resource_id": 175,
      "text": "O Poslaniče, reci: \"Meni je Allah zabranio da obožavam one koje vi pored Njega obožavate. Neću slijediti prohtjeve vaše obožavajući nekog mimo Njega, jer ako bih slijedio prohtjeve vaše, skrenuo bih sa puta istine. Tako je sa svakim ko slijedi prohtjeve i čini nešto što Allah nije propisao.\""
    },
    {
      "resource_id": 175,
      "text": "O Poslaniče, reci tim višebošcima: \"Ja imam jasni dokaz od mog Gospodara, i ne slijedim strasti, a vi poričete ovaj dokaz. Ja vam ne mogu ubrzati kaznu, niti vam svojevoljno mogu doći sa čudima koja tražite. Sve to je u Allahovim rukama, sva vlast pripada samo Allahu, On govori istinu i po njoj sudi i vlada, i On najbolje razdvaja između onog ko govori istinu i onog ko govori laž.\""
    },
    {
      "resource_id": 175,
      "text": "O Poslaniče, reci im: \"Da je u mojoj moći ubrzanje kazne koje tražite, ubrzao bih je, i time bi bilo presuđeno između mene i vas, a Allah najbolje poznaje nepravednike, i zna koliko treba da im da vremena i kada treba da ih kazni.\""
    },
    {
      "resource_id": 175,
      "text": "Samo Allah posjeduje riznice nedokučivog, i On zna sva stvorenja na kopnu, bez obzira na to radilo se o životinjama, biljkama ili predmetima, kao što zna sva stvorenja u moru, bez obzira na to radilo se o životinjama i bilju. Svaki list koji padne, bilo gdje, i svako zrno koje je skriveno u zemlji, i sve što je vlažno ili suho, zapisano je u jasnoj Knjizi, Ploči pomno čuvanoj."
    },
    {
      "resource_id": 175,
      "text": "Samo Allah (privremeno) uzima vaše duše kada zaspite, i On zna ono što ste radili tokom dana dok ste bili aktivni, a zatim će vas oživjeti nakon što vam je duše uzeo posredstvom vašeg spavanja, kako biste ustali i činili djela sve dok vam ne dođe određeni edžel – kraj života. Zatim ćete se Njemu, Jedinom, vratiti tako što ćete biti proživljeni na Sudnjem danu, a zatim će vas On obavijestiti o onome što ste radili u dunjalučkom životu, i obračunati vas za to."
    },
    {
      "resource_id": 175,
      "text": "On je uzvišen iznad Svojih robova sa svakog aspekta onako kako Njemu dolikuje, On upravlja njima, i šalje vam, o ljudi, plemenite meleke koji pišu vaša djela sve dok ne umrete, kada će vam melek smrti i njegovi pomoćnici uzeti duše; oni savršeno obavljaju ono što im je naređeno."
    },
    {
      "resource_id": 175,
      "text": "Zatim će svi oni kojima je uzeta duša biti vraćeni Allahu, istinskom vladaru, da ih obračuna za ono što su radili. Njemu pripada sud, i Njegova se presuda provodi, Njegov sud je pravedan, i On vas i vaša djela najbrže pobrojava."
    },
    {
      "resource_id": 175,
      "text": "O Poslaniče, reci tim višebošcima: \"Ko će vas spasiti opasnosti u koju upadate dok putujete morem i kopnom? Njega, Jedinog, zazivate, ponizno, javno i tajno, govoreći: 'Ako nas naš Gospodar spasi iz ove opasnosti, bit ćemo Mu istinski zahvalni na blagodatima koje nam je dao, i nećemo nikog drugog mimo Njega obožavati.'\""
    },
    {
      "resource_id": 175,
      "text": "Reci im: \"Allah vas izbavlja iz tih opasnosti i čuva od svake nevolje, a zatim Mu druge pridružujete kada se u blagostanju nađete! Koja je nepravda veća od ovoga što radite?\""
    },
    {
      "resource_id": 175,
      "text": "Reci im, o Poslaniče: \"Allah može da vam pošalje kaznu koja bi vam došla iznad, poput kamenja, munja i poplave, ili ispod vas, poput zemljotresa i utjerivanja u zemlju, ili da vam srca razjedini pa da svako slijedi svoje prohtjeve nakon čega bi ratovali jedni protiv drugih.\" Razmisli, Poslaniče, o tome kako im navodimo i objašnjavamo razne vrste dokaza kako bi shvatili da si došao sa istinom i da su oni na zabludi."
    },
    {
      "resource_id": 175,
      "text": "Tvoj narod u laž utjeruje ovaj Kur'an, a on je istina od Allaha u koju nema sumnje. Reci im, Poslaniče: \"Nisam zadužen da vas nadzirem, već vas samo opominjem prije nego vas zadesi žestoka kazna.\""
    },
    {
      "resource_id": 175,
      "text": "Svaka vijest ima svoje vrijeme, i ima svoj kraj i konačni ishod, u šta spadaju i vijesti o tome kako ćete na kraju skončati. To ćete saznati kada budete proživljeni na Sudnjem danu."
    },
    {
      "resource_id": 175,
      "text": "O Poslaniče, kada vidiš višebošce kako se ismijavaju Našim ajetima, ti ih napusti dok ne počnu govor o nečemu drugom i ne prođu se ismijavanja Našim ajetima. Ukoliko šejtan učini da iz zaborava sjedneš sa njima a zatim se sjetiš, napusti njihovo sijelo i ne sjedi sa onima koji prelaze Allahove granice."
    },
    {
      "resource_id": 175,
      "text": "Oni koji se boje Allaha činjenjem onoga što je naredio i klonjenjem onoga što je zabranio nisu odgovorni za djela nepravednika, ali trebaju ih odvratiti od loših djela koja čine kako bi se i oni pobojali Allaha, pa počeli primjenjivati Njegove naredbe i kloniti se Njegovih zabrana."
    },
    {
      "resource_id": 175,
      "text": "O Poslaniče, ostavi te višebošce koji su vjeru pretvorili u igru i zabavu i njome se ismijavaju, i koje je dunjalučki život obmanuo svojim prolaznim ukrasima. Poslaniče, opomeni ljude Kur'anom kako ne bi propali zbog činjenja loših djela. Oni neće mimo Allaha imati saveznika od kojeg bi pomoć zatražili, niti ikoga ko bi spriječio da ih zadesi Allahova kazna na Sudnjem danu. Ukoliko bi pokušali da se iskupe i ne budu kažnjeni, to ne bi bilo od njih prihvaćeno. Oni su sebe svojim djelima bacili u propast, na Sudnjem danu će piti krajnje vrelo piće i okusit će bolnu patnju zbog nevjerstva svog."
    },
    {
      "resource_id": 175,
      "text": "Poslaniče, reci tim višebošcima: \"Zar da obožavamo idole pored Allaha, one koji nam ne mogu korist pribaviti niti od nas štetu odagnati? Zar da ostavimo vjerovanje nakon što nas je Allah uputio, pa da budemo poput onoga koga su šejtani zaveli i zbunjenog ostavili, pa ne može naći Pravi put, premda ima drugove koji su na Pravom putu i koji ga pozivaju istini, a on im se ne odaziva?\" Reci im: \"Prava uputa je Allahova uputa, i Allah nam je naredio da se Njemu pokorimo i predamo, iskreno Njega, Jedinog, obožavajući; on je Gospodar svih svjetova.\""
    },
    {
      "resource_id": 175,
      "text": "\"I On nam je naredio da namaz obavljamo na najpotpuniji način, i da se Njegove kazne čuvamo primjenjivanjem onoga što nam je naredio i klonjenjem onoga što nam je zabranio.\" Pred Njim će se svi okupiti na Sudnjem danu, kako bi ih za ono što su činili obračunao."
    },
    {
      "resource_id": 175,
      "text": "On, Uzvišeni, je Taj Koji je stvorio nebesa i Zemlju s istinom. Kada On nečemu kaže: \"Budi\", ono biva, i On će na Sudnjem danu reći: \"Ustanite\", pa će svi ustati (biti proživljeni). Ono što On kaže, to će se neizostavno desiti, i samo Njemu, Uzvišenom, pripada vlast na Sudnjem danu, kada će Israfil puhnuti u rog drugi put. Allah zna sve nevidljivo i vidljivo, i On je mudar u Svom stvaranju i uređivanju, i detaljno zna sve, i vanjski i suštinski, Njemu je jednako poznato i skriveno i vidljivo."
    },
    {
      "resource_id": 175,
      "text": "Poslaniče, spomeni kada je Ibrahim, alejhis-selam, rekao svom ocu Azeru, koji bijaše višebožac: \"Babuka moj, zar kipove smatraš bogovima pored Allaha? Smatram da ste ti i tvoj narod, koji obožava idole, u jasnoj zabludi. Samo Allah zaslužuje da bude obožavan, a sve ostalo su lažna božanstva.\""
    },
    {
      "resource_id": 175,
      "text": "Kao što smo mu pokazali zabludu njegovog oca i naroda, pokazali smo mu prostrano carstvo nebesa i Zemlje, da bi to koristio za dokazivanje Allahove jednoće, i da samo Allah zaslužuje da bude obožavan, i da bi bio jedan od onih koji su čvrsto uvjereni da je Allah jedan i svemoćan."
    },
    {
      "resource_id": 175,
      "text": "Kada pade mrak, on ugleda zvijezdu i reče: \"Ovo je moj Gospodar\", a kada ona nestade, reče: \"Ne volim one koji nestaju, jer je istinski Bog uvijek prisutan.\""
    },
    {
      "resource_id": 175,
      "text": "Kada ugleda Mjesec kako izlazi, reče: \"Ovo je moj Gospodar\", a kada zađe, reče: \"Ako me Allah ne uputi ka monoteizmu bit ću jedan od zabludjelih, ne spoznavši Njegovu istinsku vjeru.\""
    },
    {
      "resource_id": 175,
      "text": "Kada je ugledao Sunce, rekao je: \"Ovo je moj Gospodar, ovo je veće i od zvijezde i od Mjeseca\", a kada ono zađe, reče: \"Narode moj, ja sam čist od onoga što Allahu pridružujete.\""
    },
    {
      "resource_id": 175,
      "text": "\"Ja iskreno ispovijedam vjeru Onome Ko je stvorio nebesa i Zemlju bez prethodnog primjera, daleko od toga da Mu išta pridružujem, ja nisam od višebožaca koji pored Njega obožavaju i druga božanstva.\""
    },
    {
      "resource_id": 175,
      "text": "Njegov narod se sa njim raspravljao oko Allahove jednoće, i zastrašivali su ga svojim kipovima, a on im reče: \"Zar se sa mnom raspravljate o Allahovoj jednoći i obožavanju Njega, Jedinog, a On me je uputio i dao da Ga spoznam? Ja se ne bojim vaših kipova, oni ne mogu koristiti ni štetiti, osim ako Allah hoće. Ono što Allah hoće, to biva, On zna sve što je na nebesima i na Zemlji, pa zar se nećete okanuti nevjerstva i pridruživanja drugih Allahu, zar nećete u Njega jedinog vjerovati?\""
    },
    {
      "resource_id": 175,
      "text": "\"I kako da se bojim onoga što obožavate pored Njega, a vi se ne bojite Allaha zbog vašeg širka, pridruživanja Njemu onoga što je On stvorio, a za širk nemate nikakvog dokaza? Ko je preči da bude siguran i spašen: monoteisti ili višebošci? Ako znate odgovor, onda slijedite one koji su preči da budu spašeni – vjernike monoteiste.\""
    },
    {
      "resource_id": 175,
      "text": "Oni koji vjeruju u Allaha i slijede Njegov zakon ne miješajući vjerovanje sa širkom – samo takvi su sigurni i spašeni i upućeni; uputio ih je njihov Gospodar."
    },
    {
      "resource_id": 175,
      "text": "Dokaz kojim je Ibrahim savladao svoj narod, a koji se ogleda u riječima: \"Ko je preči da bude siguran i spašen\", jest dokaz ka kojem smo ga Mi poučili, a koji je upotrijenio protiv svog naroda. Mi uzdižemo onoga koga Mi hoćemo, na dunjaluku i na ahiretu, a tvoj Gospodar je, doista, mudar u stvaranju i uređivanju, i poznaje Svoje robove."
    },
    {
      "resource_id": 175,
      "text": "Mi Ibrahima opskrbismo sinom Ishakom i unukom Jakubom, i sve ih uputismo na Pravi put. Prije njih smo uputili Nuha, kao što smo uputili i neke Nuhove potomke, poput Davuda, Sulejmana, Ejjuba, Jusufa, Musaa i njegovog brata Haruna, alejhimus-selam. Nagrada kakvu smo dali vjerovjesnicima zbog njihovog dobročinstva pripast će i svim ostalim dobročiniteljima."
    },
    {
      "resource_id": 175,
      "text": "Uputili smo i Zekerijaa, Jahjaa, Isaa, sina Merjeminog, te Il'jasa, alejhimus-selam, i sve te dobre vjerovjesnike Allah je odabrao za poslanike."
    },
    {
      "resource_id": 175,
      "text": "Uputili smo i Isma'ila, el-Jese'a, Junusa i Luta, alejhimus-selam, i sve navedene vjerovjesnike, na čelu sa Muhammedom, sallallahu alejhi ve sellem, odlikovali smo nad svim svjetovima."
    },
    {
      "resource_id": 175,
      "text": "Neke njihove pretke, potomke i neku njihovu braću uputili smo i odabrali za slijeđenje Pravog puta, puta vjerovanja u Allaha, Jedinog, i puta pokornosti Njemu."
    },
    {
      "resource_id": 175,
      "text": "Ta uputa koju su imali – od Allaha je, jer On upućuje onoga koga On hoće. Da su Mu druge pridružili, djela bi im bila poništena, jer širk poništava sva dobra djela."
    },
    {
      "resource_id": 175,
      "text": "Ti spomenuti vjerovjesnici jesu oni kojima smo dali Knjigu, mudrost i vjerovjesništvo, pa ako tvoj narod neće da vjeruje u to što smo im dali, mi smo pripremili druge ljude koji su vjernici i koji se pridržavaju toga što smo dali vjerovjesncima: muhadžire i ensarije, kao i one koji ih slijede u dobru sve do Sudnjeg dana."
    },
    {
      "resource_id": 175,
      "text": "Ti vjerovjesnici i njihovi preci i potomci koji su spomenuti su istinski upućeni pa ih slijedite i na njih se ugledajte. Poslaniče, reci svom narodu: \"Ja od vas ne tražim nikakvu nagradu za dostavljanje ovog Kur'ana, već je Kur'an samo pouka i opomena svim svjetovima, ljudima i džinima, kako bi krenuli ispravnim putem.\""
    },
    {
      "resource_id": 175,
      "text": "Višebošci su potcijenili Allaha kada su Njegovom poslaniku Muhammedu, sallallahu alejhi ve sellem, rekli: \"Allah ništa nije objavio ljudima.\" Reci im, Poslaniče: \"A ko je objavio Tevrat Musau, kao svjetlost i uputu njegovom narodu? Jevreji su ga pisali u defterima, i pred ljudima su ispoljavali onaj dio koji odgovara njihovim prohtjevima, dok su skrivali ono što im ne odgovara, poput opisa Muhammeda, sallallahu alejhi ve sellem. I vi, Arapi, poučeni ste Kur'anu, koji niste znali, ni vi ni vaši preci.\" Reci im, Poslaniče: \"Allah ga je objavio!\", a zatim ih ostavi u njihovom neznanju i njihovoj zabludi dok im smrt ne dođe."
    },
    {
      "resource_id": 175,
      "text": "O Vjerovjesniče, ovaj Kur'an je knjiga koju smo tebi objavili, i on je blagoslovljen, potvrđuje prijašnje nebeske knjige i upozorava Mekance i ostale ljude, na istoku i zapadu, na Allahovu kaznu, ne bi li Pravim putem krenuli. A oni koji istinski vjeruju u ahiret, takvi vjeruju u ovaj Kur'an i rade po njemu, te vode računa o svom namazu – obavljaju ga izvršavajući sve ono što je obavezno i pohvalno, i to u šerijatom preciziranim vremenima."
    },
    {
      "resource_id": 175,
      "text": "Niko nije veći nepravednik od onoga ko lažno pripisuje nešto Allahu pa govori: \"Allah nije ništa objavio ljudima\", ili: \"Allah mi je objavio\", a ustvari mu ništa nije objavio, ili rekne: \"Ja ću objaviti nešto poput Kur'ana, koji je Allah objavio!\" O Poslaniče, kada bi vidio ove nepravednike u smrtnim mukama dok ih meleki kažnjavaju i udaraju, koreći ih: \"Izvadite svoje duše i mi ćemo ih uzeti! Danas ćete biti kažnjeni ponižavajućom kaznom zbog toga što ste o Allahu laži govorili tvrdeći da ste vjerovjesnici koji imaju objavu, i tvrdeći da možete doći sa nečim poput onoga što je Allah objavio, i zbog vašeg oholog odbijanja vjerovanja u Njegove ajete.\" Da ih vidiš, vidio bi strahotu!"
    },
    {
      "resource_id": 175,
      "text": "Reći će im se na Dan proživljenja: \"Danas ste nam došli pojedinačno, bez imetka i vlasti, kao što ste rođeni i prvi put, bosi, goli i neobrezani. Vi ste, protiv svoje volje, na dunjaluku ostavili sve što smo vam dali, i danas ne vidimo one bogove za koje ste mislili da su posrednici između vas i Allaha, i da zaslužuju da budu obožavani pored Allaha! Veze među vama su pokidane, i nestalo je ono za šta ste mislili da će se zauzimati za vas i da su saučesnici sa Allahom (u zasluživanju obožavanja)."
    },
    {
      "resource_id": 175,
      "text": "Samo Allah čini da se raspukne zrno, iz kojeg izlaze usjevi, kao što čini i da se raspukne košpica, iz koje izraste palma. On iz neživog stvara živo, kao što iz kapi sjemena stvara ljude i životinje, i iz živog stvara neživo, kao što sjeme tečnosti stvara od čovjeka i jaje od kokoške. Onaj Ko sve to radi jest Allah, Onaj Koji vas je stvorio, pa zašto, o višebošci, bježite od istine, iako posmatrate Njegovo veličanstveno stvaranje?"
    },
    {
      "resource_id": 175,
      "text": "On, Uzvišeni, Taj je Koji čini da svjetlost zore raspori tminu noći, i On je noć učinio smirajem za ljude, u njoj se smiruju i odmaraju od traženja opskrbe. On je Taj Koji je učinio da Sunce i Mjesec plove na precizan način. Sve navedeno spada u Allahovo veličanstveno stvaranje i određenje. On je Silni, Koji apsolutno poznaje Svoja stvorenja i ono što je dobro za njih."
    },
    {
      "resource_id": 175,
      "text": "O potomci Ademovi, On, Uzvišeni, stvorio vam je zvijezde na nebu kako biste se njima koristili za orijentaciju dok putujete na moru i kopnu, a Mi smo objasnili dokaze koji ukazuju na Našu moć ljudima koji promišljaju o njima, i samo takvi će se njima istinski okoristiti."
    },
    {
      "resource_id": 175,
      "text": "On, Uzvišeni, stvorio vas je od jednog čovjeka, vašeg oca Adema, i vaše stvaranje je započeo tako što je vašeg oca Adema stvorio od ilovače, a zatim je vas stvorio od Adema. On je stvorio maternice vaših majki u kojima sigurno i mirno boravite, i stvorio je mjesto vašeg pohranjenja (iz kojeg kasnije izlazite), poput kičmi vaših očeva. Mi smo objasnili ajete za ljude koji razumiju Allahov govor."
    },
    {
      "resource_id": 175,
      "text": "On, Uzvišeni, s neba spušta vodu u vidu kiše kojom čini da niknu razne vrste biljaka: zelenilo u kojem daje da zrnevlje bude jedno nad drugim, poput klasova, i iz zametka palmi čini da izađu plodovi koji su blizu tako da ih može dohvatiti i onaj koji sjedi i onaj koji stoji, i On formira vrtove grožđa, kao što formira maslinu i šipak tako da im lišće bude slično, a plodovi različiti. Pogledajte, o ljudi, u plodove kada se tek pojave, zatim kada sazriju, jer doista su u tome jasni dokazi Allahove moći onima koji vjeruju u Allaha, jer takvi uzimaju pouku iz ovih dokaza."
    },
    {
      "resource_id": 175,
      "text": "Višebošci su džine Allahu pridružili u obožavanju, jer su povjerovali da oni mogu koristiti i štetiti. Allah, Jedini, stvorio ih je, i On je preči da bude obožavan, samo On i niko drugi. Nevjernici su Allahu pripisali sinove i kćeri, kao što su jevreji rekli da je Uzejr Allahov sin, i kao što su kršćani rekli da je Isa Allahov sin, i kao što su višebošci rekli da su meleki Allahove kćeri. Uzvišen je Allah i veoma daleko od onoga što Mu zabludjeli pripisuju!"
    },
    {
      "resource_id": 175,
      "text": "On, Uzvišeni, Stvoritelj je nebesa i Zemlje bez prethodnog primjera, pa kako da Mu se pripiše dijete kad nema ženu? On je sve stvorio i sve zna, ništa Mu skriveno nije!"
    },
    {
      "resource_id": 175,
      "text": "O ljudi, Onaj Koji posjeduje takva svojstva jest vaš Gospodar, i nemate drugog Gospodara mimo Njega, niti iko zaslužuje da bude obožavan mimo Njega. On je sve stvorio, pa samo Njega obožavajte! Samo On zaslužuje obožavanje i On sve čuva!"
    },
    {
      "resource_id": 175,
      "text": "Njega ne može pogled obuhvatiti, dok On, Uzvišeni, obuhvata ljudske poglede, i On je blag prema Svojim dobrim robovima i detaljno ih poznaje."
    },
    {
      "resource_id": 175,
      "text": "O ljudi, došli su vam jasni dokazi od vašeg Gospodara, pa ko o njima promisli i shvati ih, a zatim im se pokori – u svoju korist to čini, a ko slijep za njih bude i o njima ne promišlja niti im se pokorava – samo sebi šteti. Ja nisam taj koji vas nadzire i pobrojava vaša djela, već sam samo poslanik mog Gospodara, a On je Taj Koji vas nadzire."
    },
    {
      "resource_id": 175,
      "text": "Kao što smo naveli različite dokaze koji ukazuju na Allahovu moć, tako navodimo i različite ajete u obećanju, prijetnji i opomeni. Višebošci će reći: \"Ovo nije Objava, ovo si naučio od sljedbenika Knjige.\" I navodimo različite ajete kako bi ljudima objasnili istinu, i to onima koji su vjernici, koji slijede Muhammeda, sallallahu alejhi ve sellem, jer oni su ti koji prihvataju i slijede istinu."
    },
    {
      "resource_id": 175,
      "text": "Poslaniče, slijedi istinu koja ti se objavljuje od tvog Gospodara! Niko ne zaslužuje da bude obožavan mimo Njega, Uzvišenog! Nemoj svoje srce zamarati prkosnim nevjernicima, Allah će im presuditi."
    },
    {
      "resource_id": 175,
      "text": "Da Allah hoće, oni nikog ne bi Njemu pridružili, a tebe nismo učinili onim ko ih nadzire i pobrojava njihova djela, niti si ti njihov čuvar, već si poslanik i tvoje je samo da dostaviš."
    },
    {
      "resource_id": 175,
      "text": "O vjernici, nemojte vrijeđati kipove koje višebošci obožavaju pored Allaha, iako su ti kipovi nešto najprezrenije i zaslužuju da budu vrijeđani i grđeni, e da ne bi višebošci vrijeđali Allaha oholeći se i ne znajući šta Njemu, Uzvišenom, dolikuje. Kao što je njima uljepšana zabluda u kojoj se nalaze, tako smo svakom umetu njihova djela predstavili lijepim, bilo da su doba ili loša, pa su činili ono što smo im uljepšali, a zatim će se Allahu vratiti na Sudnjem danu i On će ih obavijestiti o onome što su na dunjaluku radili, te će ih za to obračunati."
    },
    {
      "resource_id": 175,
      "text": "Višebošci se zaklinju Allahom najčvršćim zakletvama kojima se mogu zakleti: \"Ako im Muhammed dođe sa čudom od Allaha kojeg oni traže, vjerovat će u to čudo.\" Reci im, Poslaniče: \"Ne posjedujem ja čuda pa da dolazim sa njima kad ja hoću, već je sve to od Allaha, On ih šalje kada On hoće.\" Da li mislite, o vjernici, da će oni vjerovati ako im dođu čuda i dokazi koje traže? Naprotiv, ostaće na svom prkosu i poricanju, jer oni ne žele uputu."
    },
    {
      "resource_id": 175,
      "text": "Mi njihova srca i njihove oči okrećemo na način da njihova srca sprečavamo da prihvate uputu, a njihove oči da vide uputu, kao što smo ih prvi put spriječili, zbog njihovog inata, da povjeruju u Kur'an. Ostavili smo ih da zbunjeni lutaju u zabludi i buntovništvu protiv Gospodara."
    },
    {
      "resource_id": 175,
      "text": "Da smo im dali ono što traže, spuštajući im meleke da ih posmatraju i da sa njima mrtvaci razgovaraju i obavijeste ih o istinitosti onoga sa čim si došao, i da smo im sakupili sva čuda koja su predlagali tako da ih jasno očima vide - oni ne bi povjerovali u ono sa čim si došao, osim onaj kome Allah želi uputu. A većina njih ne zna to, pa ne pribjegavaju Allahu da ih On uputi."
    },
    {
      "resource_id": 175,
      "text": "Kao što smo tebe iskušali neprijateljstvom ovih višebožaca, iskušali smo i sve vjerovjesnike prije tebe, tako što smo svakom od njih dali neprijatelje od buntovnih ljudi i džina koji jedni drugima sumnje ubacuju i zabludu uljepšavaju kako bi ih prevarili. Da Allah hoće, oni to ne bi činili, ali je On htio da ih iskuša na taj način; pa pusti ih i pusti nevjerstvo i zabludu koje izmišljaju, nemoj na njih obraćati pažnju."
    },
    {
      "resource_id": 175,
      "text": "I da bi srca onih koji ne vjeruju u Ahiret bila sklona vesvesama koje oni jedni drugima ubacuju, tako da ih prihvate i počine grijehe svoje."
    },
    {
      "resource_id": 175,
      "text": "O Poslaniče, reci tim višebošcima koji druge pored Allaha obožavaju: \"Da li je razumno da prihvatim nekog mimo Allaha za suca između mene i vas? Allah je Taj Koji vam je dao Kur'an, da vam na najbolji način sve pojasni!\" Jevreji kojima je Allah dao Tevrat i kršćani kojima je Allah dao Indžil znaju da je Kur'an objavljen tebi i da sadrži istinu, jer u svojim knjigama nalaze dokaze toga, pa nikako ne sumnjaj u ono što ti se objavljuje."
    },
    {
      "resource_id": 175,
      "text": "Kur'an je dostigao vrhunac istine u obavijestima i pravde u propisima! Niko ne može Allahove riječi izmijeniti, On čuje i zna ono što Njegovi robovi govore, i kaznit će svakog ko nastoji da promijeni Njegovi riječi."
    },
    {
      "resource_id": 175,
      "text": "O Poslaniče, ako bi pretpostavili da se ti pokoriš većini stanovnika Zemlje - oni bi te od Allahove vjere odvratili. Allah je dao da istina bude sa manjinom stanovnika Zemlje, jer većina samo slijedi puka mišljenja bez dokaza, jer misle da ih njihova božanstva približavaju Allahu, a to su samo njihove laži."
    },
    {
      "resource_id": 175,
      "text": "O Poslaniče, doista tvoj Gospodar najbolje zna ko je skrenuo sa Njegovog puta, a ko ide Njegovim putem, i Njemu ništa nije skriveno."
    },
    {
      "resource_id": 175,
      "text": "O ljudi, jedite ono pri čijem klanju je spomenuto Allahovo ime, ako istinski vjerujete u Njegove jasne dokaze."
    },
    {
      "resource_id": 175,
      "text": "O vjernici, šta vas sprečava da jedete ono pri čijem klanju je spomenuto Allahovo ime? On vam je objasnio ono što vam je zabranio pa to morate ostaviti osim ako ste prinuđeni, jer nužda je razlog dozvole zabranjenog. Mnogi višebošci udaljavaju svoje sljedbenike od istine svojim pokvarenim mišljenjima, jer su neznalice, pa dozvoljavaju ono što je Allah zabranio poput strvine i drugih stvari, i zabranjuju ono što je Allah dozvolio poput behire (kamila kojoj su mušrici razrezivali uho i čije se mlijeko čuvalo idolima i niko je od ljudi nije muzao), vesile (kamila koja je telila žensku mladunčad i oni bi ih ostavljali sebi, a čim bi otelila muško, oni bi to namijenili svojim božanstvima) hamija (mužjak deve koji je služo za rasplod i kad bi dobio određeni broj potomaka (deset), ostavljali su ga svojim idolima i na njega se nije ništa tovarilo) i drugih vrsta stoke. O poslaniče, doista tvoj Gospodar najbolje zna one koji prelaze Njegove granice, i On će ih kazniti za to."
    },
    {
      "resource_id": 175,
      "text": "O ljudi, ostavite grijehe, i javne i tajne, jer oni koji čine grijehe će kod Allaha dobiti ono što su zaslužili."
    },
    {
      "resource_id": 175,
      "text": "O muslimani, nemojte jesti ono pri čijem klanju nije spomenuto Allahovo ime, bilo da je spomenuo nečije drugo ime ili ne, jer je jedenje takvog mesa griješenje prema Allahu. Šejtani ubacuju sumnje svojim štićenicima kako bi se sa vama raspravljali oko jedenja strvine, a ako im se pokorite u tim sumnjama koje vode ohalaljivanju strvine - bićete višebošci isto kao i oni."
    },
    {
      "resource_id": 175,
      "text": "Da li je isti onaj koji je, prije upute, bio duhovno mrtav zbog nevjerstva, neznanja i grijeha, pa smo ga oživjeli upućujući ga ka vjerovanju, znanju i pokornosti Allahu, i onaj koji je i dalje u tminama nevjerstva, neznanja i grijeha iz kojih nikako ne može izaći i zbunjen je oko toga koji je pravi put? Kao što su ovim višebošcima uljepšani širk, jedenje strvine i raspravljanje uz korišćenje neistine, tako je i ostalim nevjernicima uljepšano njihovo činjenje grijeha, da bi na Sudnjem danu dobili bolnu kaznu."
    },
    {
      "resource_id": 175,
      "text": "Kao što su velikani višebožaca Mekke odvraćali od Allahovog puta, tako smo u svakom narodu dali glavešine koji pletu spletke radi pozivanja na put šejtanov i ratovanja protiv poslanika i njihovih sljedbenika. U stvarnosti, njihove spletke i zamke će se njima vratiti, ali oni to ne osjećaju jer su neznalice i sljedbenici svojih prohtjeva."
    },
    {
      "resource_id": 175,
      "text": "Kada glavešinama nevjernika dođu ajeti koje je Allah objavio Svom Vjerovjesniku oni kažu: \"Nećemo vjerovati sve dok nam Allah ne dadne isto ono što je dao vjerovjesnicima, vjerovjesništvo i poslanstvo\", pa im Allah odgovara da On bolje zna ko je dostojan poslanstva i nošenja njegovih tereta, i takvima daje poslanstvo i vjerovjesništvo. Ove silnike će stići poniženje zbog njihovog oholog odbijanja istine i biće žestoko kažnjeni zbog njihovih spletki."
    },
    {
      "resource_id": 175,
      "text": "Koga Allah hoće da uputi na pravi put, raširi mu prsa i pripremi ga za prihvatanje islama, a koga želi da ponizi i u zabludi ostavi učini mu prsa teskobnim prema istini tako da je nemoguće da istina uđe u njegovo srce kao što je nemoguće da se sam popne na nebo. Kao što Allah daje ovakvo tjeskobno stanje zabludjelima na dunjaluku, tako im priprema kaznu na Ahiretu."
    },
    {
      "resource_id": 175,
      "text": "Ova vjera koju smo ti propisali, Poslaniče, predstavlja Allahov pravi put. Mi smo objasnili ajete onima koji posjeduju svijest i razumiju ono što im od Allaha dolazi."
    },
    {
      "resource_id": 175,
      "text": "Njih čeka Kuća spasa, mjesto u kojem će biti sačuvani svega neugodnog, a to je Džennet. Allah će im Svoju pomoć pružiti kao nagradu za dobra djela koja su činili."
    },
    {
      "resource_id": 175,
      "text": "O Poslaniče, spomeni Dan kada će Allah sakupiti ljude i džine, a zatim im reći: \"O skupino džina, puno ste u zabludu odvodili ljude, odvraćajući ih od Allahovog puta.\" Na to će odgovoriti njihovi sljedbenici među ljudima: \"Gospodaru naš, svako od nas je imao koristi od onog drugog, pa je uživao u tome što mu se čovjek pokorava, a čovjek je uživao u ispunjavanju svojih prohtjeva, i stigli smo do roka kojeg si nam odredio. Ovo je Sudnji dan.\" Allah će reći: \"Vatra će vaše boravište biti, u njoj ćete vječno boraviti, osim onog perioda od proživljenja iz grobova do stizanja u Džehennem, koja je izuzetak iz vječne patnje u vatri.\" O Poslaniče, doista je tvoj Gospodar mudar u Svom određivanju i uređivanju, i On zna Svoje robove, i zna one koji zaslužuju kaznu."
    },
    {
      "resource_id": 175,
      "text": "Kao što smo učinili da napasni džini ovladaju nekim ljudima i u zabludu ih odvedu, tako svakom zulumćaru dajemo drugog zulumćara koji ga navodi na zlo i odvraća od dobra, i to je kazna za grijehe koje čine."
    },
    {
      "resource_id": 175,
      "text": "Mi ćemo na Sudnjem danu reći: \"O skupino ljudi i džina, zar vam nisu dolazili poslanici od vas - iz ljudskog roda - koji vam uče Allahove ajete koje im On objavljuje, i koji vas upozoravaju na ovaj dan, Sudnji dan?\" Oni će reći: \"Jesu, danas svjedočimo protiv sebe da su nam poslanici dostavili istinu, i potvrđujemo ovaj dan, ali mi smo Tvoje poslanike utjerivali u laž, i poricali smo ovaj dan.\" Njih je dunjalučki život obmanuo svojim ukrasima i prolaznim užicima, i oni će potvrditi da su bili nevjernici na dunjaluku, nevjernici u Allaha i Njegove poslanike, i ništa im to priznanje i to vjerovanje neće koristiti, jer je prekasno."
    },
    {
      "resource_id": 175,
      "text": "Allah je slao poslanike ljudima i džinima kako niko ne bi bio kažnjen zbog grijeha, a da mu nije poslat poslanik i dostavljen poziv istini. Allah nijedan ummet nije kaznio osim nakon što im je poslao poslanika (pa oni ustrajali u svojoj zabludi)."
    },
    {
      "resource_id": 175,
      "text": "Svakom od njih će pripasti određeni stepeni shodno njihovim djelima, tako da neće biti isti onaj ko je puno zla činio i onaj ko je malo zla činio, niti će biti isti sljedbenik i slijeđeni, niti će imati istu nagradu svi oni koji čine dobra djela. Tvoj Gospodar nije nemaran prema onome što su radili, već sve savršeno zna i obračunat će ih za njihova djela."
    },
    {
      "resource_id": 175,
      "text": "O Poslaniče, tvoj Gospodar je apsolutno neovisan od Njegovih robova, ne trebaju Mu ni oni ni njihovi ibadeti, niti Mu šteti njihovo nevjerstvo. Međutim, i pored Njegove neovisnosti, On je milostiv prema njima, i da On hoće da vas uništi, o griješnici, sve bi vas iskorijenio nekom Svojom kaznom, i stvorio bi poslije vas ljude koji će u Njega vjerovati i pokoravati Mu se, kao što je i vas stvorio od ljudi koji su bili prije vas."
    },
    {
      "resource_id": 175,
      "text": "O nevjernici, ono čime vam se prijeti će sigurno doći, proživljenje, okupljanje, obračun i kazna, i nećete pobjeći od vašeg Gospodara, jer On vama vlada i On će vas Svojom kaznom kazniti."
    },
    {
      "resource_id": 175,
      "text": "O Poslaniče, reci: \"Narode moj, ostanite na vašem putu, na vašem nevjerstvu i na vašoj zabludi; ja sam nad vama uspostavio dokaz i svaku vašu ispriku nemogućom učinio, dostavljajući vam jasnu istinu. Ne marim za vaše nevjerstvo i vašu zabludu, ja ću biti postojan na istini, a vi ćete vidjeti kome će pripasti pobjeda na dunjaluku i ko će naslijediti Zemlju, i kome će pripasti pobjeda na Ahiretu. Višebošci neće pobijediti ni na dunjaluku ni na Ahiretu, već će propasti makar doživjeli određena uživanja na dunjaluku.\""
    },
    {
      "resource_id": 175,
      "text": "Višebošci su izmislili vjerski propis po kojem jedan dio onoga što im Allah daje od usjeva i stoke odvoje za Allaha, a jedan dio za svoje idole i kipove. Ono što su odvojili za svoje idole ne stiže do onih za koje je Allah propisao da treba stići, poput siromaha i nevoljnika, a ono što su odvojili za Allaha ustvari ulažu na svoje idole. Ružno je kako oni sude i čine raspodjelu!"
    },
    {
      "resource_id": 175,
      "text": "Kao što je šejtan višebošcima uljepšao ovaj nepravedni propis, tako su šejtani mnogim višebošcima uljepšali ubijanje njihove djece iz straha od siromaštva, kako bi ih tim činom uništio, jer je to ubijanje nevinog života koje je Allah zabranio, i kako bi im vjerske propise pomiješali tako da ne znaju šta je stvarno propisano, a šta nije propisano. Da je Allah htio, oni to ne bi radili, ali je On to htio iz veličanstvene mudrosti, pa ih pusti, o Poslaniče, i njihove izmišljotine koje kazuju na račun Allaha, jer ti to ništa ne šteti, i prepusti njihov slučaj Allahu."
    },
    {
      "resource_id": 175,
      "text": "Višebošci kažu da ova stoka i ovi usjevi su zabranjeni i jedu ih samo oni koje oni odrede - služitelji kipova i drugi, izmišljajući time lažne propise, a ovu stoku je zabranjeno jahati i tovariti, poput behire (kamila kojoj su mušrici razrezivali uho i čije se mlijeko čuvalo idolima i niko je od ljudi nije muzao), sa'ibe (kamila koju su idolopoklonici puštali da slobodno pase ili je to mužjak deve koji bi bio pušten jer bi se čovjek zavjetovao na to ako ozdravi ili se vrati sretno svojoj kući) i hama (mužjak deve koji je služio za rasplod i kad bi dobio određeni broj potomaka (deset), ostavljali su ga svojim idolima i na njega se nije ništa tovarilo), dok je ova stoka specifična po tome da se pri njenom klanju ne spominje Allahovo ime već ime njihovih kipova. Sve to su njihove laži na račun Allaha, i On će ih kazniti zbog toga."
    },
    {
      "resource_id": 175,
      "text": "I kažu: \"Ono što je u utrobama ovih vrsta stoke: sa'ibe i behire - ako se rodi živo, halal, dozvoljeno je našim muškarcima a haram, zabranjeno našim ženama, a ako se rodi mrtvo onda su i muškarci i žene u tome jednaki.\" Allah će ih kazniti zbog tih izmišljenih propisa onako kako zaslužuju. On je mudar u Svom propisivanju zakona i uređivanju stvorenja, i On savršeno poznaje Svoja stvorenja."
    },
    {
      "resource_id": 175,
      "text": "Propali su oni koji ubijaju svoju djecu iz maloumnosti i neznanja, i koji proizvoljno zabranjuju neke vrste stoke koju im je Allah dao, pripisujući te izmišljene propise Allahu. Takvi su daleko od pravog puta i nikako da njime krenu."
    },
    {
      "resource_id": 175,
      "text": "Allah je Taj Koji je stvorio vrtove prostrane po zemlji, sa biljem koje ima stablo i sa biljem koje nema stablo, i On stvara palme i razne usjeve (žito) čiji plodovi su različitih oblika i okusa, i On je stvorio maslinu i šipak sličnih listova a različitih okusa. O ljudi, jedite od plodova njihovih kada rode, dajte zekat na dan žetve i berbe, i ne prekoračujte granice Allahovog zakona po pitanju jela i udjeljivanja, jer Allah ne voli one koji Njegove granice prekoračuju u tome i u drugim stvarima. Onaj Koji je sve to stvorio je to i dozvolio Svojim robovima, tako da višebošci nemaju pravo zabranjivati ga."
    },
    {
      "resource_id": 175,
      "text": "On je za vas stvorio stoku od koje neka služi za nošenje tereta, poput odraslih deva, a neke ne služe za to, poput malih deva, ovaca i koza. O ljudi, jedite ono čime vas je Allah opskrbio i što vam je dozvolio, i ne slijedite šejtanove stope dozvoljavajući ono što je On zabranio i zabranjujući ono što je On dozvolio, kao što to rade višebošci. Ljudi, doista vam je šejtan jasni neprijatelj, jer želi da Allahu nepokorni budete čineći navedene stvari."
    },
    {
      "resource_id": 175,
      "text": "Allah vam je stvorio osam vrsta stoke: muško i žensko od ovaca i koza (i od krava i deva), pa reci, Poslaniče, tim višebošcima: \"Da li je Allah zabranio mušku mladunčad jer su muška?\" Ako odgovore potvrdno reci: \"Pa zašto onda zabranjujete žensku mladunčad?\" I pitaj ih: \"Ili je zabranio žensku mladunčad jer su ženska?\", pa ako odgovore potvrdno reci: \"Pa zašto onda zabranjujete mušku mladunčad?\" I pitaj ih: \"Ili je zabranjeno sve što nose utrobe ženskih, i muško i žensko mladunče?\", pa ako odgovore potvrdno reci: \"Zašto onda razdvajate mušku mladunčad od ženske zabranjujući nekad mušku a nekad žensku? Reci te mi, o višebošci, koji vam je dokaz za to, ako istinu govorite tvrdeći da je zabrana toga došla od Allaha.\""
    },
    {
      "resource_id": 175,
      "text": "Ostatak navedenih osam vrsta su: muško i žensko od kamila i krava. O Poslaniče, reci višebošcima: \"Da li je Allah zabranio to što tvrdite zbog muškog ili ženskog spola, ili zbog toga što je to plod utrobe? I da li ste, o višebošci, bili prisutni kada vam je Allah oporučio zabranu toga što tvrdite da je zabranjeno od ove stoke? Niko nije veći nepravednik i zločinac od onog ko Allaha potvara pripisujući Mu zabranjivanje onoga što On nije zabranio, da bi ljude odveo sa pravog puta, jer nema ispravno znanje na koje se oslanja. Doista Allah neće uputiti nepravednike koji na Allaha laži izmišljaju!"
    },
    {
      "resource_id": 175,
      "text": "O Poslaniče, reci: \"U onome što mi je Allah objavio ne nalazim da je zabranjeno osim onoga što je umrlo bez klanja, zatim tekuće krvi, svinjskog mesa - koje je nečisto, ili je zaklano u nečije drugo mimo Allahovog imena, poput onoga što je žrtvovano kipovima. Koga nužda navede da jede nešto od navedenih zabranjenih stvari, a ne želi time da se naslađuje i ne prelazi granice nužde - takav nema grijeha. Doista, Poslaniče, tvoj Gospodar prašta onome ko je prinuđen i milostiv je prema njemu."
    },
    {
      "resource_id": 175,
      "text": "I jevrejima smo zabranili sve životinje čiji prsti nisu odvojeni - poput deva i nojeva (koji ima jedan veliki prst i jedan mali za razliku od većine ptica koje imaju četiri prsta), i zabranili smo im loj krava i ovaca osim onog koji je zakačen za njihova leđa i kojeg nose njihova crijeva, ili onog koji je pomiješan sa kostima poput stražnjice i boka. Time smo ih kaznili zbog njihove nepravde, i Mi istinu govorimo u svemu o čemu obavještavamo."
    },
    {
      "resource_id": 175,
      "text": "O Poslaniče, ako u laž utjeraju tebe i ono sa čim si došao od svog Gospodara, reci im, podstičući ih da prihvate istinu: \"Doista je vaš Gospodar milostiv i zato ne žuri da vas kazni\", i reci im, upozoravajući ih: \"Njegovu kaznu niko ne može odagnati od onih koji čine grijehe (kada odluči da ih kazni).\""
    },
    {
      "resource_id": 175,
      "text": "Višebošci će reći, pravdajući svoj širk Allahovom voljom i Njegovim određenjem: \"Da je Allah htio da mi i naši preci ne činimo širk - mi ga ne bismo činili, i da je Allah htio da ne zabranimo sebi ono što smo zabranili - mi ga ne bismo zabranili.\" Takve ništavne dokaze su navodili i poricatelji poslanika prije njih, pa su govorili: \"Da je Allah htio da ih ne utjerujemo u laž - mi ih ne bismo utjerivali u laž\", i ustrajali su na tom poricanju sve dok nisu okusili Našu kaznu koju smo na njih spustili. O Poslaniče, reci tim višebošcima: \"Da li imate dokaz da je Allah zadovoljan da Mu druge pridružujete i da dozvoljavate ono što je On zabranio? Vaše djelo nije dokaz da je On time zadovoljan vama, vi u tome slijedite samo pretpostavke koje vam ništa neće koristiti i vi ste samo lažovi.\""
    },
    {
      "resource_id": 175,
      "text": "O Poslaniče, reci višebošcima: \"Ako nemate drugih mimo ovih slabih dokaza, Allah ima kategorički dokaz koji pobija sve vaše isprike i pobija vaše pretpostavke za koje se vežete. Da je Allah htio da sve vas uputi ka istini - On bi vas uputio.\""
    },
    {
      "resource_id": 175,
      "text": "O Poslaniče, reci tim višebošcima koji zabranjuju ono što je Allah dozvolio i tvrde da je Allah to zabranio: \"Dovedite vaše svjedoke koji će svjedočiti da je Allah zabranio ove stvari.\" Ako budu posvjedočili bez znanja nemoj im vjerovati, jer je to lažno svjedočanstvo. I nemoj slijediti prohtjeve onih koji sude po svojim strastima, oni su Naše ajete u porekli kad su zabranili ono što im je Allah dozvolio. I nemoj slijediti one koji ne vjeruju u Ahiret, u svog Gospodara kojem druge pripisuju, jer takav nije dostojan da slijeđen bude."
    },
    {
      "resource_id": 175,
      "text": "O Poslaniče, reci ljudima: \"Dođite da vam kažem ono što je Allah zabranio: zabranio vam je da Mu druge pridružujete od Njegovih stvorenja, i da se prema roditeljima loše odnosite a obaveza vam je da im dobročinstvo činite, i da vašu djecu ubijate zbog siromaštva, kao što se činili prije islama - Mi opskrbljujemo i vas i njih -, i zabranio vam je da se razvratu približavate, javno i tajno, i da ljudsko biće ubijete osim sa pravom, kao što je smrtna kazna za oženjenog bludnika i otpadnika od islama. Ovo spomenuto vam Allah oporučuje kako biste shvatili Njegove naredbe i zabrane.\""
    },
    {
      "resource_id": 175,
      "text": "\"I Allah vam je zabranio da sa imetkom siročeta - a to je onaj koji ostane bez oca prije punoljetstva -postupate osim onako kako je dobro za njega, sve dok ne odraste i postane razborita osoba, i zabranio vam je zakidanje pri mjerenju težine ili zapremine robe čime vam naređuje da budete pravedni pri kupoprodaji. On nikog ne zadužuje preko njegovih mogućnosti, i ne kažnjava za (sitne) nepravilnosti pri mjerenju od kojih se čovjek ne može sačuvati. I zabranio vam je da neispravno govorite pri obavještavanju o nečemu ili pri svjedočenju, kao kada neko to čini zbog naklonosti prema rođaku ili prijatelju, i zabranio vam je da kršite zavjete date Allahu ili date ljudima Allahovim imenom. To morate ispoštovati! Sve to su Allahove čvrste odredbe kako biste vodili računa o tome kako ćete skončati.\""
    },
    {
      "resource_id": 175,
      "text": "\"I zabranio vam je da idete putevima koji vode zabludi, i naredio vam je da idete pravim putem, kojeg je Allah odredio. Putevi zablude vode vašem razjedinjavanju i udaljenosti od istine. Allah vam oporučuje slijeđenje pravog puta kako biste se Njegove kazne sačuvali, činjenjem onoga što vam je naredio i klonjenjem onoga što vam je zabranio.\""
    },
    {
      "resource_id": 175,
      "text": "Nakon navedenog, Allah spominje da je objavio Musau cijeli Tevrat kao blagodat i nagradu za njegova djela. U Tevratu je bilo objašnjenje za sve što je potrebno da znaju o vjeri i ono što ukazuje na istinu i milost. Allah im je poslao Tevrat kako bi vjerovali u susret sa Gospodarom svojim na Sudnjem danu pa da se pripreme za taj susret činjenjem dobrih djela."
    },
    {
      "resource_id": 175,
      "text": "Ovaj Kur'an je knjiga koju smo objavili, u njemu je veliki blagoslov zbog toga što sadrži dunjalučke i vjerske koristi. Zato slijedite ono što je u njemu objavljeno i čuvajte se kršenja toga, kako bi vam milost bila ukazana."
    },
    {
      "resource_id": 175,
      "text": "O arapski višebošci, da ne biste rekli: \"Allah je objavio Tevrat jevrejima i Indžil kršćanima prije nas, a nama nije objavio nikakvu knjigu, dok mi ne znamo čitati njihove knjige, koje su na njihovom jeziku.\""
    },
    {
      "resource_id": 175,
      "text": "...i da ne biste rekli: \"Da je Allah nama objavio knjigu kao što je objavio jevrejima i kršćanima mi bismo bolje postupali od njih.\" Došla vam je knjiga od Allaha koju je On objavio poslaniku koji je vama poslat - Muhammedu, sallallahu 'alejhi ve sellem, na vašem jeziku. U tome je jasan dokaz i putokaz ka istini, i milost za ljude, pa nemojte se pravdati ništavnim opravdanjima, a niko nije veći zulumćar od onoga ko Allahove ajete poriče i od njih se okreće. Mi ćemo žestoko kazniti one koji se okreću od Naših ajeta uvodeći ih u Džehennem kao kaznu za ta njihova djela!"
    },
    {
      "resource_id": 175,
      "text": "Poricatelji samo čekaju da im dođe melek smrti i njegovi pomoćnici da im duše uzmu na ovom svijetu, ili da dođe tvoj Gospodar na Sudnjem danu na Ahiretu da među njima presudi, ili da im dođu neki znakovi Gospodara tvog koji ukazuju na nastupanje Sudnjeg dana. Kada dođu znakovi tvog Gospodara koji ukazuju na nastupanje Sudnjeg dana - poput izlaska Sunca sa zapada - nevjernicima neće koristiti ako postanu vjernici, niti će vjerniku biti od koristi ako tada počne činiti neka dobra djela koja prije toga nije činio. Reci, o Poslaniče, tim višebošcima poricateljima: \"Čekajte jednu od ovih pojava, a i mi ćemo čekati!\""
    },
    {
      "resource_id": 175,
      "text": "Doista oni jevreji i kršćani koji su svoju vjeru rasparčali uzimajući jedan dio a ostavljajući drugi, i koji su se u razne skupine podijelili nemaju ništa sa tobom, o Poslaniče, i ti si čist od njihove zablude. Tvoje je samo da ih upozoriš, a Allahu prepusti njihov slučaj. Zatim, na Sudnjem danu, On će ih obavijestiti o onome što su radili na dunjaluku i dat će im ono što su zaslužili."
    },
    {
      "resource_id": 175,
      "text": "Svaki vjernik koji na Sudnjem danu dođe sa dobrim djelima - Allah će mu ih udesetorostručiti, a ko dođe sa lošim djelima - biće kažnjen za to djelo shodno njegovoj težini ali bez umnogostručavanja. Njima na Sudnjem danu neće biti učinjena nepravda ni kroz umanjivanje zaslužene nagrade ni kroz uvećavanje zaslužene kazne."
    },
    {
      "resource_id": 175,
      "text": "O Poslaniče, reci tim višebošcima poricateljima: \"Mene je moj Gospodar uputio na pravi put, put vjere koja donosi dobrobiti i ovog i ahiretskog života. To je vjera Ibrahimova, istinita, i Ibrahim nikada nije bio višebožac.\""
    },
    {
      "resource_id": 175,
      "text": "O Poslaniče, reci: \"Namaz moj i klanje u ime Boga i sa Njegovim imenom, ne sa drugim, i moj život i moja smrt pripadaju samo Njemu, Gospodaru svih stvorenja, Jedinom, i niko više u tome nema udjela.\""
    },
    {
      "resource_id": 175,
      "text": "\"On, Uzvišeni, nema sudruga, i niko mimo Njega ne zaslužuje da bude obožavan. Allah mi je naredio ovaj čisti monoteizam koji nema primjesa širka, i ja sam prvi pripadnik ovog ummeta koji Mu se predaje.\""
    },
    {
      "resource_id": 175,
      "text": "O Poslaniče, reci tim višebošcima: \"Zar nekog pored Allaha da tražim za gospodara a On, Uzvišeni, je Gospodar svega? On je Gospodar vaših božanstava koja pored Njega obožavate! Nedužan čovjek neće nositi tuđi grijeh, a zatim ćete se samo vašem Gospodaru vratiti na Sudnjem danu, i On će vas obavijestiti ono o čemu ste se na dunjaluku razilazili kad je u pitanju vjera.\""
    },
    {
      "resource_id": 175,
      "text": "Allah je Taj Koji je učinio da jedni druge smjenjujete na Zemlji, kako bi je izgradili, i On je jedne nad drugim odlikovao u izgledu, opskrbi i drugim aspektima, kako bi vas iskušao onim što vam je dao. O Poslaniče, doista tvoj Gospodar brzo kažnjava, a sve što će dođi blizu je, i On doista mnogo prašta onome ko se kaje i milostiv je prema njemu."
    }
  ],
  "meta": {
    "translation_name": "Bosnian Mokhtasar",
    "author_name": "Al-Mukhtasar",
    "filters": { "resource_id": 175, "chapter_number": "6" }
  }
}
