{
  "translations": [
    { "resource_id": 26, "text": "Alif lám mím!" },
    { "resource_id": 26, "text": "Toto jsou znamení Písma moudrého," },
    {
      "resource_id": 26,
      "text": "vedení i milosrdenství pro ty, kdož dobro konají,"
    },
    {
      "resource_id": 26,
      "text": "kdož modlitby dodržují, almužny dávají a v život posmrtný pevně doufají."
    },
    {
      "resource_id": 26,
      "text": "Tito jsou Pánem svým dobře vedeni a ti budou blažení."
    },
    {
      "resource_id": 26,
      "text": "Mezi lidmi je i jeden, jenž bez jakéhokoliv vědění zábavné povídání nakupuje, aby tak svedl lidi z cesty Boží, z níž posměšky si tropí - a to jsou ti, kteří se trestu zahanbujícího dočkají"
    },
    {
      "resource_id": 26,
      "text": "Když jsou takovému přednášena Naše znamení, tu odvrací se domýšlivě, jako by je ani neslyšel a jako by měl v uších svých hluchotu - tomu oznam, že čeká jej trest bolestný."
    },
    {
      "resource_id": 26,
      "text": "Pro ty však, kdož uvěřili a zbožné skutky konali, zahrady slastí jsou připraveny,"
    },
    {
      "resource_id": 26,
      "text": "v nichž budou nesmrtelní, a tehdy slib Boží se uskuteční a On mocný je i moudrý."
    },
    {
      "resource_id": 26,
      "text": "On stvořil nebesa bez opor, jež jsou viditelné, a rozhodil po zemi hory pevně zakotvené, aby se s vámi nekymácela. A rozšířil po ní zvířata rozličná.A seslali jsme z nebes vodu a dali jsme z ní vyrůst všem druhům rostlin štědrých."
    },
    {
      "resource_id": 26,
      "text": "Toto je stvoření Boží a nyní mi ukažte, co vlastně stvořila božstva, jež vedle Něho máte. Ano, nespravedliví jsou věru v bludu zjevném!"
    },
    {
      "resource_id": 26,
      "text": "Kdysi jsme darovali Luqmánovi moudrost řkouce: \"Buď vděčný Bohu, neboť ten, kdo vděčný je Bohu, je vděčný pro dobro své vlastní. Kdo však je nevděčný . . . tedy Bůh soběstačný je i chvályhodný.\""
    },
    {
      "resource_id": 26,
      "text": "Pravil Luqmán synu svému napomínaje jej: \"Synáčku, nepřidružuj nic k Bohu, vždyť přidružování je věru křivda nesmírná.\""
    },
    {
      "resource_id": 26,
      "text": "A uložili jsme člověku laskavost k rodičům jeho - neb nosila jej matka jeho se samými nesnázemi a odstavila jej po dvou letech - řkouce: \"Buď vděčný Mně i rodičům svým neb u Mne je cíl konečný!\""
    },
    {
      "resource_id": 26,
      "text": "Nutí-li tě však usilovně, abys ke Mě přidružoval něco, o čem nemáš vědění žádné, pak je neposlouchej! Buď k nim na tomto světě laskavý podle zvyklosti uznané, avšak následuj cestu těch, kdož kajícně se ke Mně obrátili! Ke Mně se pak uskuteční návrat váš a Já vás poučím o tom, co jste konali."
    },
    {
      "resource_id": 26,
      "text": "\" . . . Synáčku, i kdyby to byla váha zrnka hořčičného a i kdyby to bylo ve skále či na nebi anebo na zemi, Bůh to přinese! Vždyť Bůh věru bystrý je i dobře zpravený."
    },
    {
      "resource_id": 26,
      "text": "Synáčku, dodržuj modlitbu, přikazuj vhodné a zakazuj zavrženíhodné! Buď trpělivý vůči tomu, co tě postihne, neboť to patří k podstatě věci!"
    },
    {
      "resource_id": 26,
      "text": "Neodvracej tvář svou od lidí a nechoď nadutě po zemi, neboť Bůh věru nemiluje domýšlivé vychloubače!"
    },
    {
      "resource_id": 26,
      "text": "Buď umírněný v chůzi své a ztišuj hlas svůj, vždyť nejodpornější z hlasů všech je věru hlas oslů.\""
    },
    {
      "resource_id": 26,
      "text": "Což nevidíte, že Bůh vám podmanil vše, co je na nebesích a na zemi, a že zahrnul vás dobrodiním Svým zjevným i skrytým? Však mezi lidmi jsou někteří, kdož ohledně Boha se hádají bez jakýchkoliv znalostí či vedení anebo Písma osvíceného."
    },
    {
      "resource_id": 26,
      "text": "A když je jim řečeno: \"Následujte to, co seslal Bůh!\", odpovídají: \"Nikoliv, my budeme následovat to, co u otců svých jsme nalezli.\" A což když je satan zve k trestu plamene šlehajícího?"
    },
    {
      "resource_id": 26,
      "text": "Ten, kdo se odevzdal do vůle Boží a koná dobré skutky, ten chopil se rukojeti nejspolehlivější a Bohu patří konečné rozhodnutí."
    },
    {
      "resource_id": 26,
      "text": "Nechť tě nermoutí nevíra těch, kdož neuvěřili! K Nám se uskuteční návrat jejich a poučíme je již o tom, co konali - vždyť Bůh dobře ví, co hrudi skrývají."
    },
    {
      "resource_id": 26,
      "text": "Necháváme je užívat trochu radostí, ale potom je podrobíme trestu přísnému."
    },
    {
      "resource_id": 26,
      "text": "Když se jich zeptáš: \"Kdo stvořil nebesa a zemi?\", jistě odpoví: \"Bůh.\" Rci: \"Chvála Bohu!\" Však většina z nich nic neví."
    },
    {
      "resource_id": 26,
      "text": "Bohu náleží vše, co na nebesích je i na zemi, a Bůh věru je soběstačný, chvályhodný."
    },
    {
      "resource_id": 26,
      "text": "Kdyby všechno stromoví, jež je na zemi, bylo pery, a kdyby moře, rozmnožené ještě o sedm moří, bylo inkoustem, nevyčerpala by se nikdy slova Boží - a Bůh mocný je i moudrý."
    },
    {
      "resource_id": 26,
      "text": "Vaše stvoření i vaše vzkříšení je pro Něj jen jako stvoření a vzkříšení duše jediné - a Bůh zajisté je slyšící i vidoucí."
    },
    {
      "resource_id": 26,
      "text": "Což nevidíš, že Bůh dává přejít noci v den a dni v noc - a podmanil si slunce a měsíc, takže obě tělesa směřují ke lhůtě stanovené a že Bůh dobře je zpraven o všem, co konáte!"
    },
    {
      "resource_id": 26,
      "text": "A je to proto, že Bůh je skutečnost, zatímco to, co vzýváte vedle Něho, je falešné - a Bůh věru je vznešený i veliký."
    },
    {
      "resource_id": 26,
      "text": "Což nevidíš, že lodi plují po moři díky dobrodiní Božímu a proto, aby vám ukázal některá ze Svých znamení? A věru jsou v tom znamení pro každého člověka trpělivého, vděčného."
    },
    {
      "resource_id": 26,
      "text": "A když zahalí je vlny jako temnota, vzývají Boha a zasvěcují mu upřímnou svou víru, a když zachrání je na souši, tu někteří z nich k Němu směřují . . . A popírat znamení Naše může jedině nevděčník proradný!"
    },
    {
      "resource_id": 26,
      "text": "Lidé, bojte se Pána svého a obávejte se dne, kdy otec nevykoupí syna svého a syn nevykoupí ničím otce svého. Slib Boží se věru uskuteční, nechť vás tedy neoklame život pozemský a nechť vás nepodvede podvodník žádný ohledně Boha!"
    },
    {
      "resource_id": 26,
      "text": "Jen u Boha je vědění o příchodu Hodiny. On déšť hojný sesílá a ví, co skryto je v lůnech, zatímco duše žádná nezná, co si zítra vyslouží, a žádná neví, ve které zemře zemi. Bůh věru je vševědoucí a dobře zpravený!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "31" }
  }
}
