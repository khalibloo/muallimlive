{
  "translations": [
    { "resource_id": 29, "text": "سوگند به ستاره چون فرود افتد،" },
    {
      "resource_id": 29,
      "text": "(که) یار شما (= محمد صلی الله علیه وسلم) گمراه نشده و راه را گم نکرده است،"
    },
    { "resource_id": 29, "text": "و از روی هوای نفس سخن نمی‌گوید." },
    {
      "resource_id": 29,
      "text": "این نیست جز آنچه به او وحی می‌شود (و بجز وحی چیزی نمی‌گوید)."
    },
    {
      "resource_id": 29,
      "text": "(فرشته‌ای) بس نیرومند (= جبرئیل) او را تعلیم داده است،"
    },
    {
      "resource_id": 29,
      "text": "(همان فرشتۀ) نیرومندی که آنگاه راست و درست (به شکل حقیقی فرا رویش) ایستاد."
    },
    { "resource_id": 29, "text": "در حالی‌که او در افق اعلی (آسمان) بود." },
    {
      "resource_id": 29,
      "text": "سپس (جبرئیل) نزدیک شد، آنگاه فرو آمد (و نزدیک‌تر شد)."
    },
    {
      "resource_id": 29,
      "text": "پس (فاصلۀ او با پیامبر) به قدر دو کمان یا کمتر بود."
    },
    {
      "resource_id": 29,
      "text": "آنگاه (الله) آنچه را باید وحی می‌کرد، به بنده‌اش وحی نمود."
    },
    { "resource_id": 29, "text": "قلب (پیامبر) آنچه را دید، دروغ نگفت." },
    {
      "resource_id": 29,
      "text": "آیا با او دربارۀ آنچه می‌بیند مجادله می‌کنید؟!."
    },
    {
      "resource_id": 29,
      "text": "و به راستی بار دیگر (نیز) او را دید [ جبرئیل علیه السلام را در صورت حقیقی، در حالی‌که ششصد بال داشت دیدند. (صحیح بخاری و تفسیر ابن کثیر)]."
    },
    {
      "resource_id": 29,
      "text": "نزد «سدرة المنتهی» [ درخت سدر عظیمی که در آسمان هفتم است و علم هیچ کس از آن فراتر نرود. (تفسیر طبری)]."
    },
    {
      "resource_id": 29,
      "text": "که «جَنَّةُ الْمَأْوَىٰ» نزد آن (درخت) است."
    },
    { "resource_id": 29, "text": "چون (درخت) «سدره» را چیزی (= نوری) پوشاند." },
    { "resource_id": 29, "text": "چشم (پیامبر) خطا نکرد و (از حد) در نگذشت." },
    {
      "resource_id": 29,
      "text": "به راستی (او) پاره‌ای از نشانه‌های بزرگ پروردگارش را دید [ این آیه دربارۀ معراج پیامبر صلی الله علیه وسلم می‌باشد که رسول الله صلی الله علیه وسلم با روح و جسد به آسمان‌ها رفتند. (اختصار از صحیح بخاری شماره .]."
    },
    { "resource_id": 29, "text": "آیا «لات» و «عزّی» را دیده‌اید؟!" },
    { "resource_id": 29, "text": "و «منات» (بت) سومی بی‌ارزش را؟." },
    { "resource_id": 29, "text": "آیا شما را پسر باشد و او را دختر؟" },
    { "resource_id": 29, "text": "در این صورت، این تقسیمی غیر عادلانه است." },
    {
      "resource_id": 29,
      "text": "این‌ها چیزی جز نام‌هایی نیست که شما و پدارن‌تان بر آن‌ها گذاشته‌اید و الله دلیلی بر (صدق مدعی شما) نازل نکرده است. آن‌ها جز از گمان (های بد و بی‌اساس) و هوای نفس پیروی نمی‌کنند، در حالی‌که هدایت از (سوی) پروردگارشان برای آن‌ها آمده است."
    },
    { "resource_id": 29, "text": "آیا انسان هر چه آرزو کند برایش میسّر است؟!" },
    { "resource_id": 29, "text": "پس آخرت و دنیا از آنِ الله است." },
    {
      "resource_id": 29,
      "text": "و چه بسیار فرشتگانی که در آسمان‌ها هستند که شفاعت آن‌ها هیچ سودی نمی‌بخشد، مگر پس از آنکه الله برای هرکس که بخواهد اجازه دهد و راضی باشد."
    },
    {
      "resource_id": 29,
      "text": "بی‌گمان کسانی‌که به آخرت ایمان ندارند، فرشتگان را به نام دختران نام‌گذاری می‌کنند."
    },
    {
      "resource_id": 29,
      "text": "و آن‌ها به آن هیچ دانشی ندارند، جز از گمان (بی‌اساس) پیروی نمی‌کنند، و یقیناً گمان (انسان را) از (شناخت) حق بی‌نیاز نمی‌کند."
    },
    {
      "resource_id": 29,
      "text": "پس (ای پیامبر) از کسی‌که از ذکر ما روی می‌گرداند، و جز زندگی (مادی) دنیا را نخواهد، اعراض کن."
    },
    {
      "resource_id": 29,
      "text": "این آخرین حد دانش آن‌هاست، بی‌گمان پروردگار تو به کسانی‌که از راه او گمراه شده‌اند داناتر است، و او (نیز) به کسانی‌که هدایت یافتند داناتر است."
    },
    {
      "resource_id": 29,
      "text": "و آنچه در آسمان‌ها و آنچه در زمین است از آنِ الله است تا کسانی را که (کار) بد کردند به (سبب) آنچه کرده‌اند کیفر دهد، و کسانی را که نیکوکاری کردند با (بهشت) نیکو پاداش دهد."
    },
    {
      "resource_id": 29,
      "text": "(همان) کسانی‌که از گناهان کبیره و اعمال زشت ـ جز گناهان صغیره ـ دوری می‌کنند بی‌گمان پروردگار تو گسترده آمرزش است، و او نسبت به شما داناتر است، هنگامی‌که شما را از زمین پدید آورد، و هنگامی‌که شما در شکم مادران‌تان بصورت جنین‌هایی بودید، پس خودتان را نستائید (و پاک نشمارید) او به کسانی‌که پرهیزکاری نمودند داناتر است."
    },
    { "resource_id": 29, "text": "آیا دیده‌ای کسی را که (از حق) روی گرداند؟!" },
    {
      "resource_id": 29,
      "text": "و اندکی (مال) بخشید و (سپس سنگدل شد و) خود داری کرد."
    },
    {
      "resource_id": 29,
      "text": "آیا نزد او علم غیب است پس او (همه چیز را) می‌بیند؟!"
    },
    {
      "resource_id": 29,
      "text": "یا از آنچه در صحیفه‌های موسی بوده، آگاه نشده است؟!"
    },
    {
      "resource_id": 29,
      "text": "و (نیز آنچه در صحیفه‌های) ابراهیم، همان کسی‌که وفا دار بود؟!"
    },
    {
      "resource_id": 29,
      "text": "که هیچ کس بار گناه دیگری را بر دوش نمی‌کشد."
    },
    {
      "resource_id": 29,
      "text": "و اینکه برای انسان (بهره‌ای) جز آنچه سعی کرده، نیست."
    },
    {
      "resource_id": 29,
      "text": "و اینکه به زودی (حاصل) تلاش و سعی او دیده خواهد شد."
    },
    {
      "resource_id": 29,
      "text": "سپس او به پاداشی تمام (و کافی) پاداش داده خواهد شد،"
    },
    {
      "resource_id": 29,
      "text": "و یقیناً بازگشت (همۀ امور) به سوی پروردگار توست."
    },
    { "resource_id": 29, "text": "و اینکه او خنداند و گریاند." },
    { "resource_id": 29, "text": "و اینکه او میراند و زنده کرد." },
    { "resource_id": 29, "text": "و اینکه او دو جفت نر و ماده آفرید." },
    { "resource_id": 29, "text": "از نطفه‌ای چون (در رحم) ریخته شود." },
    {
      "resource_id": 29,
      "text": "و اینکه پدید آوردن بار دیگر بر (عهدۀ) او (= الله) است."
    },
    {
      "resource_id": 29,
      "text": "و اینکه اوست که بی‌نیاز کرد و سرمایه بخشید."
    },
    {
      "resource_id": 29,
      "text": "و اینکه اوست که پروردگار (ستاره) «شعری» است. [ستارۀ شعری در زمان جاهلیت پرستیده می‌شد بدین خاطر الله آن را ذکر نموده است. (تفسیر ابن کثیر و تفسیر سعدی).]"
    },
    { "resource_id": 29, "text": "و اینکه اوست که «عاد نخستین» را هلاک کرد." },
    {
      "resource_id": 29,
      "text": "و (نیز) «ثمود» را (هلاک کرد) پس (کسی را) باقی نگذاشت."
    },
    {
      "resource_id": 29,
      "text": "(و (همچنین) قوم نوح را پیش از آن (هلاک نمود). بی‌گمان آن‌ها از همه ظالم‌تر و سرکش‌تر بودند."
    },
    {
      "resource_id": 29,
      "text": "و (شهرهای) مؤتفکه (= قوم لوط) را زیر و رو (و نابود) کرد."
    },
    {
      "resource_id": 29,
      "text": "پس آن‌ها را با آنچه سزاوار بودند از عذاب سنگین و دردناک پوشانید."
    },
    {
      "resource_id": 29,
      "text": "پس (ای انسان نا سپاس) به کدامیک از نعمت‌های پروردگارت شک داری؟!"
    },
    {
      "resource_id": 29,
      "text": "این (پیامبر) هشدار دهنده‌ای از (قبیل) هشدار دهندگان پیشین است."
    },
    { "resource_id": 29, "text": "قیامت نزدیک شده است." },
    {
      "resource_id": 29,
      "text": "و هیچ کس جز الله آشکارش نکند (و نتواند سختی‌های آن را دفع کند)."
    },
    { "resource_id": 29, "text": "آیا از این سخن تعجب می‌کنید؟!" },
    { "resource_id": 29, "text": "و می‌خندید و نمی‌گریید؟!" },
    { "resource_id": 29, "text": "و شما همواره در غفلت (و هوسرانی) هستید." },
    {
      "resource_id": 29,
      "text": "پس (همه) برای الله سجده کنید، و او را بپرستید."
    }
  ],
  "meta": {
    "translation_name": "Hussein Taji Kal Dari",
    "author_name": "Hussein Taji Kal Dari",
    "filters": { "resource_id": 29, "chapter_number": "53" }
  }
}
