{
  "translations": [
    {
      "resource_id": 125,
      "text": "Allāhu fi gbólóhùn kọ̀ọ̀kan nínú al-Ƙur’ān alápọ̀n-ọ́nlé nígbà tí ó bá sọ̀kalẹ̀ láti ojú sánmọ̀ búra.1 <sup foot_note=147965>1</sup>"
    },
    {
      "resource_id": 125,
      "text": "Ẹni yín kò ṣìnà, kò sì sọnù.1 <sup foot_note=147966>1</sup>"
    },
    { "resource_id": 125, "text": "Àti pé kò níí sọ̀rọ̀ ìfẹ́-inú." },
    {
      "resource_id": 125,
      "text": "Kò níí sọ ohun kan tayọ ìmísí tí A fi ránṣẹ́ sí i.1 <sup foot_note=147967>1</sup>"
    },
    {
      "resource_id": 125,
      "text": "Alágbára (ìyẹn, mọlāika Jibrīl) l’ó kọ́ ọ ní ìmọ̀ (al-Ƙur’ān)."
    },
    { "resource_id": 125, "text": "Ó ní àlàáfíà tó péye, ó sì dúró wámúwámú," },
    { "resource_id": 125, "text": "nígbà tí ó wà nínú òfurufú lókè pátápátá." },
    {
      "resource_id": 125,
      "text": "Lẹ́yìn náà, ó sún mọ́ (Ànábì - kí ìkẹ́ àti ọlà Allāhu máa bá a -). Ó sì sọ̀kalẹ̀ (tọ̀ ọ́ wá)."
    },
    {
      "resource_id": 125,
      "text": "(Àlàfo ààrin àwọn méjèèjì) sì tó ìwọ̀n ọrún ọfà méjì, tàbí kí ó kéré (sí ìyẹn).1 <sup foot_note=147968>1</sup>"
    },
    {
      "resource_id": 125,
      "text": "Allāhu sì fún ẹrúsìn Rẹ̀ ní ìmísí tó fún un."
    },
    {
      "resource_id": 125,
      "text": "Ọkàn (Ànábì - kí ìkẹ́ àti ọlà Allāhu máa bá a -) kò parọ́ ohun tó rí."
    },
    { "resource_id": 125, "text": "Ṣé ẹ óò jà á níyàn nípa ohun tó rí ni?" },
    {
      "resource_id": 125,
      "text": "Àti pé dájúdájú ó tún rí i nígbà kejì1 <sup foot_note=147969>1</sup>"
    },
    { "resource_id": 125, "text": "níbi igi sidirah al-Muntahā," },
    { "resource_id": 125, "text": "nítòsí rẹ̀ ni Ọgbà Ibùgbé (gbére) wà." },
    {
      "resource_id": 125,
      "text": "(Rántí) nígbà tí ohun tó bo igi Sidirah bò ó mọ́lẹ̀."
    },
    { "resource_id": 125, "text": "Ojú (Ànábì) kò yẹ̀, kò sì tayọ ẹnu-ààlà." },
    {
      "resource_id": 125,
      "text": "Dájúdájú ó rí nínú àwọn àmì Olúwa rẹ̀, tó tóbi."
    },
    {
      "resource_id": 125,
      "text": "Ẹ sọ fún mi nípa òrìṣà Lāt àti òrìṣà ‘Uzzā,"
    },
    {
      "resource_id": 125,
      "text": "àti Mọnāh, òrìṣà kẹta mìíràn.1 <sup foot_note=147970>1</sup>"
    },
    {
      "resource_id": 125,
      "text": "Ṣé ọmọkùnrin ni tiyín, ọmọbìnrin sì ni tiRẹ̀?"
    },
    { "resource_id": 125, "text": "Ìpín àbòsí nìyẹn nígbà náà." },
    {
      "resource_id": 125,
      "text": "(Àwọn orúkọ òrìṣà wọ̀nyẹn) kò sì jẹ́ kiní kan bí kò ṣe àwọn orúkọ kan tí ẹ̀yin àti àwọn bàbá yín sọ (àwọn òrìṣà yín fúnra yín). Allāhu kò sọ ẹ̀rí ọ̀rọ̀ kan kalẹ̀ nípa rẹ̀. Wọn kò sì tẹ̀lé kiní kan bí kò ṣe àbá dídá àti ohun tí ẹ̀mí (wọn) ń fẹ́ (ìfẹ́-inú). Ìmọ̀nà kúkú ti dé bá wọn láti ọ̀dọ̀ Olúwa wọn."
    },
    { "resource_id": 125, "text": "Tàbí ti ènìyàn ni n̄ǹkan tó bá ń fẹ́!" },
    { "resource_id": 125, "text": "Ti Allāhu sì ni ọ̀run àti ayé." },
    {
      "resource_id": 125,
      "text": "Àti pé mélòó mélòó nínú àwọn mọlāika tó wà nínú àwọn sánmọ̀, tí ìṣìpẹ̀ wọn kò níí rọ̀ wọ́n lọ́rọ̀ kiní kan àyàfi lẹ́yìn ìgbà tí Allāhu bá yọ̀ǹda fún ẹni tí Ó bá fẹ́, tí Ó sì yọ́nú sí."
    },
    {
      "resource_id": 125,
      "text": "Dájúdájú àwọn tí kò ní ìgbàgbọ́ òdodo nínú Ọjọ́ Ìkẹ́yìn, àwọn ni wọ́n ń fún àwọn mọlāika ní orúkọ obìnrin."
    },
    {
      "resource_id": 125,
      "text": "Kò sí ìmọ̀ kan fún wọn nípa rẹ̀. Wọn kò sì tẹ̀lé kiní kan bí kò ṣe àbá dídá. Dájúdájú àbá dídá kò sì níí rọrọ̀ kiní kan lára òdodo."
    },
    {
      "resource_id": 125,
      "text": "Nítorí náà, ṣẹ́rí kúrò ní ọ̀dọ̀ ẹni tó kẹ̀yìn sí ìrántí Wa, tí kò sì gbèrò kiní kan àfi ìṣẹ̀mí ayé."
    },
    {
      "resource_id": 125,
      "text": "Ìyẹn ni ohun tí wọ́n wọ̀n nínú ìmọ̀. Dájúdájú Olúwa rẹ lÓ nímọ̀ jùlọ nípa ẹni tó ṣìnà kúrò lójú ọ̀nà Rẹ̀. Ó sì nímọ̀ jùlọ nípa ẹni tó mọ̀nà."
    },
    {
      "resource_id": 125,
      "text": "Ti Allāhu ni ohunkóhun tó wà nínú àwọn sánmọ̀ àti ohunkóhun tó wà nínú ilẹ̀ nítorí kí Ó lè san àwọn tó ṣe iṣẹ́ aburú ní ẹ̀san ohun tí wọ́n ṣe níṣẹ́ àti nítorí kí Ó lè san àwọn tó ṣe iṣẹ́ rere ni ẹ̀san rere."
    },
    {
      "resource_id": 125,
      "text": "Àwọn tó ń jìnnà sí ẹ̀ṣẹ̀ ńlá ńlá àti ìwà ìbàjẹ́ àyàfi àwọn ẹ̀ṣẹ̀ wẹẹrẹ, dájúdájú Olúwa rẹ gbòòrò ní àforíjìn. Ó nímọ̀ jùlọ nípa yín nígbà tí Ó ṣẹ̀dá yín láti inú ilẹ̀ àti nígbà tí ẹ wà ní ọlẹ̀ nínú àwọn ikùn ìyá yín. Nítorí náà, ẹ má ṣe fọra yín mọ́.Òun l’Ó nímọ̀ jùlọ nípa ẹni tó bẹ̀rù (Rẹ̀). <sup foot_note=147971>1</sup>"
    },
    {
      "resource_id": 125,
      "text": "Sọ fún mi nípa ẹni tó gbúnrí (kúrò níbi òdodo),"
    },
    { "resource_id": 125, "text": "tí ó fi díẹ̀ tọrẹ, tí ó sì di ìyókù mọ́wọ́!" },
    {
      "resource_id": 125,
      "text": "Ṣé ìmọ̀ ìkọ̀kọ̀ wà ní ọ̀dọ̀ rẹ, tí ó sì ń rí i (pé ẹlòmíìràn l’ó ma bá òun jìyà lọ́run)?"
    },
    {
      "resource_id": 125,
      "text": "Tàbí wọn kò fún un ní ìró ohun tó wà nínú tírà (Ànábì) Mūsā ni,"
    },
    {
      "resource_id": 125,
      "text": "àti (tírà Ànábì) ’Ibrọ̄hīm, ẹni tó mú (òfin Allāhu) ṣẹ,"
    },
    {
      "resource_id": 125,
      "text": "pé dájúdájú ẹlẹ́rù-ẹ̀ṣẹ̀ kan kò níí ru ẹrù-ẹ̀ṣẹ̀ ẹlòmíìràn.1 <sup foot_note=147972>1</sup>"
    },
    {
      "resource_id": 125,
      "text": "Àti pé kò sí kiní kan fún ènìyàn àfi ohun tó ṣe níṣẹ́."
    },
    {
      "resource_id": 125,
      "text": "Àti pé dájúdájú iṣẹ́ rẹ̀, láìpẹ́ wọ́n máa fi hàn án."
    },
    {
      "resource_id": 125,
      "text": "Lẹ́yìn náà, wọ́n máa san án ní ẹ̀san rẹ̀, ní ẹ̀san tó kún jùlọ."
    },
    {
      "resource_id": 125,
      "text": "Àti pé dájúdájú ọ̀dọ̀ Olúwa rẹ ni òpin (ìrìn-àjò ẹ̀dá)."
    },
    {
      "resource_id": 125,
      "text": "Dájúdájú Òun l’Ó ń pa (ẹ̀dá) ní ẹ̀rín. Ó sì ń pa (ẹ̀dá) ní ẹkún."
    },
    {
      "resource_id": 125,
      "text": "Dájúdájú Òun l’Ó ń sọ (ẹ̀dá) di òkú. Ó sì ń sọ (ẹ̀dá) di alààyè."
    },
    {
      "resource_id": 125,
      "text": "Dájúdájú Òun l’Ó dá ẹ̀dá ní oríṣi méjì, ọkùnrin àti obìnrin,1 <sup foot_note=147973>1</sup>"
    },
    {
      "resource_id": 125,
      "text": "láti ara àtọ̀ nígbà tí wọ́n bá dà á sínú àpòlùkẹ́."
    },
    {
      "resource_id": 125,
      "text": "Dájúdájú Òun l’Ó máa ṣe ìṣẹ̀dá ìkẹ́yìn fún àjíǹde,"
    },
    {
      "resource_id": 125,
      "text": "Dájúdájú Òun l’Ó ń fún ẹ̀dá ní ọrọ̀ dúkìá, Ó sì ń ta ẹ̀dá ní òṣì."
    },
    {
      "resource_id": 125,
      "text": "Dájúdájú Òun sì ni Olúwa ìràwọ̀ Ṣi‘rọ̄ (tí wọ́n sọ di òrìṣà)."
    },
    {
      "resource_id": 125,
      "text": "Dájúdájú Òun l’Ó pa ìran ‘Ād rẹ́, àwọn ẹni àkọ́kọ́;"
    },
    { "resource_id": 125, "text": "àti ìran Thamūd, kò sì ṣẹ́ wọn kù;" },
    {
      "resource_id": 125,
      "text": "àti ìjọ Nūh tó ṣíwájú (wọn), dájúdájú wọ́n jẹ́ alábòsí jùlọ, wọ́n sì tayọ ẹnu-ààlà jùlọ;"
    },
    {
      "resource_id": 125,
      "text": "àti ìlú tó dojú bolẹ̀ (ìlú Ànábì Lūt), Allāhu ló yẹ̀ ẹ́ lulẹ̀ (láti òkè)."
    },
    { "resource_id": 125, "text": "Ohun tó bò wọ́n mọ́lẹ̀ bò wọ́n mọ́lẹ̀." },
    {
      "resource_id": 125,
      "text": "Nítorí náà, èwo nínú ìdẹ̀ra Olúwa rẹ ni ìwọ (ènìyàn) ń jà níyàn?"
    },
    { "resource_id": 125, "text": "Èyí ni ìkìlọ̀ kan nínú àwọn ìkìlọ̀ àkọ́kọ́." },
    {
      "resource_id": 125,
      "text": "Ohun tó súnmọ́súnmọ́. <sup foot_note=147974>1</sup>"
    },
    {
      "resource_id": 125,
      "text": "Lẹ́yìn Allāhu, kò sí ẹni tó lè tú gbèdéke Àkókò náà jáde.1 <sup foot_note=147975>1</sup>"
    },
    { "resource_id": 125, "text": "Ṣé ọ̀rọ̀ yìí l’ó ń ṣe yín ní kàyéfì?" },
    { "resource_id": 125, "text": "Ẹ̀ ń rẹ́rìn-ín, ẹ kò sì sunkún!" },
    { "resource_id": 125, "text": "Afọ́nú-fọ́ra ni yín." },
    {
      "resource_id": 125,
      "text": "Nítorí náà, ẹ forí kanlẹ̀ fún Allāhu, kí ẹ jọ́sìn (fún Un)."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "53" }
  }
}
