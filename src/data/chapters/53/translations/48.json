{
  "translations": [
    { "resource_id": 48, "text": "VID den sjunkande stjärnan!" },
    {
      "resource_id": 48,
      "text": "Er landsman har inte gått vilse och han är alls inte besatt."
    },
    { "resource_id": 48, "text": "Och han talar inte av egen drift -" },
    { "resource_id": 48, "text": "nej, [det är] uppenbarelsens ord," },
    { "resource_id": 48, "text": "som en av de allra mäktigaste lär honom," },
    {
      "resource_id": 48,
      "text": "[en ängel] stark och vis. Och han framträdde i sin verkliga skepnad"
    },
    { "resource_id": 48, "text": "över horisonten;" },
    {
      "resource_id": 48,
      "text": "därefter närmade han sig till dess han stod [svävande i luften]"
    },
    {
      "resource_id": 48,
      "text": "på två båglängders avstånd eller ännu närmare."
    },
    {
      "resource_id": 48,
      "text": "Så uppenbarade [Gud] det han ville uppenbara för Sin tjänare."
    },
    { "resource_id": 48, "text": "Hjärtat tog inte miste på vad han såg;" },
    {
      "resource_id": 48,
      "text": "ifrågasätter ni att han såg detta som han såg?"
    },
    { "resource_id": 48, "text": "Ja, han såg honom ännu en gång" },
    {
      "resource_id": 48,
      "text": "vid lotusträdet [nära] den yttersta gränsen,"
    },
    { "resource_id": 48, "text": "intill [den ljuvliga] vilans lustgård;" },
    {
      "resource_id": 48,
      "text": "och lotusträdet badade [i ett bländande ljus]."
    },
    {
      "resource_id": 48,
      "text": "Han tog inte sina ögon [från synen] och inte heller försökte han se mer än vad han såg;"
    },
    {
      "resource_id": 48,
      "text": "han fick ju se några av sin Herres största tecken."
    },
    {
      "resource_id": 48,
      "text": "HAR ni ägnat en tanke åt Al-Lat och Al-Uzza"
    },
    { "resource_id": 48, "text": "och Manat, den tredje [som ni dyrkar]?" },
    {
      "resource_id": 48,
      "text": "Förbehåller ni er alltså manlig, och tillskriver Honom kvinnlig avkomma?"
    },
    { "resource_id": 48, "text": "Det är sannerligen en ojämn fördelning!" },
    {
      "resource_id": 48,
      "text": "Nej, dessa [gudinnor] är ingenting annat än namn som ni och era förfäder har uppfunnit; Gud har aldrig gett tillstånd till detta. - De följer enbart lösa antaganden och vad som faller dem in. Men ändå har vägledningen från deras Herre nått dem."
    },
    {
      "resource_id": 48,
      "text": "Eller skall människan få allt vad hon önskar"
    },
    {
      "resource_id": 48,
      "text": "Nej, [de som anropar krafter som de tror har del i Guds makt, skall veta att] allt i det kommande livet och i denna värld tillhör Gud."
    },
    {
      "resource_id": 48,
      "text": "Hur talrika änglarna i himlen än är, är deras förböner till ingen nytta, om inte Gud har gett Sitt tillstånd; och Han ger det till förmån för den Han vill och som funnit nåd inför Honom."
    },
    {
      "resource_id": 48,
      "text": "De som betraktar änglarna som kvinnliga väsen tror [i själva verket] inte på livet efter detta."
    },
    {
      "resource_id": 48,
      "text": "Om det har de ingen kunskap; de följer bara lösa antaganden, och lösa antaganden kan inte ersätta sanningen."
    },
    {
      "resource_id": 48,
      "text": "Vänd dig därför ifrån dem som försummar att åkalla Oss och vars hela intresse är riktat mot det jordiska livet [och dess fröjder];"
    },
    {
      "resource_id": 48,
      "text": "där ligger summan av deras kunskap. Din Herre vet bäst vem som överger Hans väg och Han vet bäst vem som låter sig vägledas."
    },
    {
      "resource_id": 48,
      "text": "Allt det som himlarna rymmer och allt det som jorden bär tillhör Gud; Han kommer att straffa dem som gör ont med [det som svarar mot] deras handlingar och belöna dem som gör gott med det högsta goda."
    },
    {
      "resource_id": 48,
      "text": "De som avhåller sig från de grövsta synderna och från skamliga handlingar [skall se] - även om de begår mindre felsteg - [att] det inte finns någon gräns för din Herres förlåtelse. Han har full kännedom om er, från det att Han [först] skapade er av jord och från det att ni tog form i moderlivet. Påstå därför inte att ni är rena från synd! Han vet bäst vem som fruktar Honom."
    },
    {
      "resource_id": 48,
      "text": "VAD ANSER du om den som vänder sig ifrån [tron för att ge sig hän åt de jordiska fröjderna]"
    },
    {
      "resource_id": 48,
      "text": "och som ger det minsta [möjliga av det han äger åt andra] och knotar till och med över detta"
    },
    {
      "resource_id": 48,
      "text": "Har han kunskap om den verklighet som är dold för människorna, så att han kan se [in i framtiden]?"
    },
    {
      "resource_id": 48,
      "text": "Eller har han inte fått veta något om Moses uppenbarelser"
    },
    {
      "resource_id": 48,
      "text": "eller hört om Abraham, som troget fullgjorde [allt vad Gud befallde honom]?"
    },
    {
      "resource_id": 48,
      "text": "[Eller hört] att det på ingen bärare av bördor skall läggas en annans börda"
    },
    {
      "resource_id": 48,
      "text": "eller att ingenting skall tillerkännas människan utom det som hon har eftersträvat;"
    },
    {
      "resource_id": 48,
      "text": "och att hon [en Dag] skall få se sina strävanden [i deras rätta ljus]"
    },
    { "resource_id": 48, "text": "och därefter få sin fulla lön;" },
    {
      "resource_id": 48,
      "text": "och att slutpunkten [för allt] är [återkomsten] till din Herre;"
    },
    {
      "resource_id": 48,
      "text": "och att det är Han som ger er orsak att skratta och Han som ger er orsak att gråta;"
    },
    {
      "resource_id": 48,
      "text": "och att det är Han som skänker död och Han som skänker liv;"
    },
    {
      "resource_id": 48,
      "text": "och att Han har skapat de två könen, mankön och kvinnokön,"
    },
    { "resource_id": 48, "text": "av en droppe utgjuten säd," },
    {
      "resource_id": 48,
      "text": "och att Han skall låta det nya livet träda fram;"
    },
    {
      "resource_id": 48,
      "text": "och att det är Han som gör [människan] rik och [Han som] förmår [henne] att nöja sig med det hon har;"
    },
    {
      "resource_id": 48,
      "text": "och att det är Han som är Hundstjärnans Herre;"
    },
    { "resource_id": 48, "text": "och att Han lät det forna Aad gå under" },
    {
      "resource_id": 48,
      "text": "liksom stammen Thamud - [de förintades] till sista man -"
    },
    {
      "resource_id": 48,
      "text": "och före dem Noas folk - de var de syndigaste och mest hårdnackade [av alla] -"
    },
    { "resource_id": 48, "text": "och de [städer] som Han kastade över ända" },
    { "resource_id": 48, "text": "och täckte dem med det som täckte [dem]." },
    {
      "resource_id": 48,
      "text": "Vilken av din Herres välgärningar vill du [människa] sätta i fråga?"
    },
    {
      "resource_id": 48,
      "text": "DENNE [Profet] är en varnare liksom de som varnade i gångna tider."
    },
    {
      "resource_id": 48,
      "text": "[Stunden] som närmar sig kommer allt närmare,"
    },
    {
      "resource_id": 48,
      "text": "[men] ingen annan än Gud kan dra undan [slöjan] som döljer den."
    },
    { "resource_id": 48, "text": "Förvånas ni över dessa ord" },
    {
      "resource_id": 48,
      "text": "Skrattar ni [belåtet] i stället för att gråta,"
    },
    { "resource_id": 48, "text": "och sträcker självsäkert på nacken" },
    { "resource_id": 48, "text": "Fall ned inför Gud och tillbe [Honom]!" }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "53" }
  }
}
