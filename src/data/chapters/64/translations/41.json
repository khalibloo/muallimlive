{
  "translations": [
    {
      "resource_id": 41,
      "text": "Alt som er i himlene og på jorden, priser Gud! Hans er herredømmet og prisen. Han evner alt!"
    },
    {
      "resource_id": 41,
      "text": "Han er det som skapte dere, og noen er vantro, andre troende. Gud er observant for det dere gjør."
    },
    {
      "resource_id": 41,
      "text": "Han skapte himlene og jorden på alvor, og Han formet dere, og formet dere vel. Til Ham går ferden."
    },
    {
      "resource_id": 41,
      "text": "Han vet hva som finnes i himlene og på jord! Han vet hva dere skjuler og hva dere bærer åpent frem. Gud kjenner til det som bor i hjertene."
    },
    {
      "resource_id": 41,
      "text": "Du har vel hørt om dem som var vantro i forgangne tider, og fikk smake følgene av sin adferd og har en smertelig straff i vente?"
    },
    {
      "resource_id": 41,
      "text": "Dette fordi deres sendebud kom til dem med klar beskjed, og så sa de: «Skal alminnelige mennesker lede oss?» Og de fornektet og vendte seg bort. Men Gud er uavhengig. Gud er selvtilstrekkelig, all pris verdig!"
    },
    {
      "resource_id": 41,
      "text": "De som er vantro, påstår at de aldri skal gjenoppvekkes. Si: «Jo, så sannelig, ved Herren! Dere skal gjenoppvekkes! Og så vil dere bli fortalt hva dere bedrev. Dette er lett for Gud.»"
    },
    {
      "resource_id": 41,
      "text": "Så tro på Gud og Hans sendebud, og lyset som vi har nedsendt! Gud er vel underrettet om hva dere gjør."
    },
    {
      "resource_id": 41,
      "text": "Den dag Han samler dere til samlingens dag! Dette er desillusjoneringens dag. Den som tror på Gud og lever rettskaffent, hans misgjerninger vil Han stryke ut, og føre ham inn i paradisets haver, hvor bekker sildrer, for der å være og bli for alltid. Dette er den store seier!"
    },
    {
      "resource_id": 41,
      "text": "Men de som er vantro og fornekter Vårt ord, disse er Ildens folk, og der skal de være og bli. En sørgelig skjebne!"
    },
    {
      "resource_id": 41,
      "text": "Ingen hjemsøkelse rammer uten Guds tillatelse. Om noen tror på Gud, så leder Han hans hjerte. Gud kjenner til alle ting."
    },
    {
      "resource_id": 41,
      "text": "Så adlyd Gud og adlyd Sendebudet. Men om dere vender dere bort, så påligger det Vårt sendebud kun å gi et klart budskap."
    },
    {
      "resource_id": 41,
      "text": "Gud! Det er ingen gud unntatt Ham! På Gud skal de troende forlate seg!"
    },
    {
      "resource_id": 41,
      "text": "Dere som tror, blant deres hustruer og barn finnes fiender for dere. Så pass på overfor dem. Men om dere unnskylder, viser overbærenhet, og tilgir, så er Gud tilgivende, nåderik."
    },
    {
      "resource_id": 41,
      "text": "Deres rikdom og deres barn er bare en prøvelse. Men hos Gud finnes stor lønn."
    },
    {
      "resource_id": 41,
      "text": "Vis gudsfrykt så langt dere kan, og hør og adlyd, og gi gode gaver til deres egen fordel! De som bevares mot sin egen gjerrighet, disse vil det gå godt!"
    },
    {
      "resource_id": 41,
      "text": "Om dere gir Gud et godt lån, vil Han gi dere mangedobbelt igjen og tilgivelse. Gud er full av anerkjennelse, mild,"
    },
    {
      "resource_id": 41,
      "text": "kjenner av det skjulte og det åpenbare, den Mektige, den Vise."
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "64" }
  }
}
