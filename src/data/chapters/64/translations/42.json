{
  "translations": [
    {
      "resource_id": 42,
      "text": "Wysławia Boga to, co jest w niebiosach, i to, co jest na ziemi. Do Niego należy królestwo i do Niego należy chwała! On nad każdą rzeczą jest wszechwładny!"
    },
    {
      "resource_id": 42,
      "text": "On jest Tym, który was stworzył: a wśród was jeden jest niewierzący, a inny jest wierzący. Bóg widzi dobrze to, co wy czynicie!"
    },
    {
      "resource_id": 42,
      "text": "On stworzył niebiosa i ziemię w całej prawdzie. On was ukształtował i pięknie uformował wasze postacie. I do Niego zmierza wędrowanie."
    },
    {
      "resource_id": 42,
      "text": "On wie, co jest w niebiosach i na ziemi. On wie, co ukrywacie i co głosicie jawnie. Bóg zna to, co kryją wasze piersi."
    },
    {
      "resource_id": 42,
      "text": "Czy doszła do was wieść o tych, którzy nie uwierzyli dawniej i zakosztowali szkodliwości swojego postępowania? Dla nich kara będzie bolesna."
    },
    {
      "resource_id": 42,
      "text": "Albowiem kiedy przyszli do nich ich posłańcy z jasnymi dowodami, oni powiedzieli: \"Czyż ludzie mogą nas prowadzić drogą prostą?\" I nie uwierzyli, i odwrócili się. Bóg ich nie potrzebuje. Bóg jest bogaty, godny chwały!"
    },
    {
      "resource_id": 42,
      "text": "Ci, którzy nie wierzą, twierdzą, że nie będą wskrzeszeni. Powiedz: \"Ależ tak! Na mojego Pana! Z pewnością zostaniecie wskrzeszeni! Następnie zostaniecie powiadomieni, z całą pewnością, o tym, co czyniliście! A to dla Boga jest łatwe.\""
    },
    {
      "resource_id": 42,
      "text": "Wierzcie w Boga i w Jego Posłańca; i w światło, które zesłaliśmy! Bóg jest w pełni świadomy tego, co czynicie!"
    },
    {
      "resource_id": 42,
      "text": "Ten Dzień, kiedy On was zgromadzi na Dzień Zgromadzenia, będzie Dniem wzajemnego oszukiwania. I temu, kto wierzy w Boga i pełni dobre uczynki - On odpuści jego złe czyny i wprowadzi go do Ogrodów, gdzie w dole płyną strumyki. Tacy pozostaną tam, nieśmiertelni, na zawsze. To jest osiągnięcie ogromne!"
    },
    {
      "resource_id": 42,
      "text": "A ci, którzy nie uwierzyli i za kłamstwo uznali Nasze znaki - będą mieszkańcami ognia. Oni tam będą przebywać na wieki. Jakże złe to miejsce przybycia!"
    },
    {
      "resource_id": 42,
      "text": "Nikogo nie dosięgnie żadne nieszczęście, jak tylko za zezwoleniem Boga. Bóg pokieruje sercem każdego, kto w Niego wierzy. Bóg o każdej rzeczy jest wszechwiedzący!"
    },
    {
      "resource_id": 42,
      "text": "Słuchajcie Boga i słuchajcie Jego Posłańca! A jeśli się odwrócicie - to wiedzcie, że na Naszym Posłańcu ciąży jedynie przekazanie jasnego obwieszczenia."
    },
    {
      "resource_id": 42,
      "text": "Bóg! Nie ma boga, jak tylko On! Bogu niech zaufają wszyscy wierni!"
    },
    {
      "resource_id": 42,
      "text": "O wy, którzy wierzycie! Zaprawdę, wśród waszych żon i waszych dzieci są wasi wrogowie! Przeto strzeżcie się ich! A jeśli; pobłażając, odpuścicie i wybaczycie - to, zaprawdę, Bóg jest przebaczający, litościwy!"
    },
    {
      "resource_id": 42,
      "text": "Wasze bogactwo i wasze dzieci są tylko pokuszeniem, podczas gdy u Boga jest nagroda ogromna."
    },
    {
      "resource_id": 42,
      "text": "Przeto bójcie się Boga, jeśli jesteście do tego zdolni! Rozdawajcie dla dobra waszych dusz! A ci, którzy się ustrzegą skąpstwa swojej duszy - będą szczęśliwi."
    },
    {
      "resource_id": 42,
      "text": "Jeśli dacie Bogu piękną pożyczkę, to On odda ją wam w dwójnasób i wam przebaczy."
    },
    {
      "resource_id": 42,
      "text": "On zna skryte i jawne. On jest Potężny, Mądry!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "64" }
  }
}
