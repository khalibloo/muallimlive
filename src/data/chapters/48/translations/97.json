{
  "translations": [
    {
      "resource_id": 97,
      "text": "اے نبی ؐ ، ہم نے تم کو کھلی فتح عطا کر دی<sup foot_note=\"187306\">1</sup>"
    },
    {
      "resource_id": 97,
      "text": "تاکہ اللہ تمہاری اگلی پچھلی ہر کوتاہی سے درگزر فرمائے<sup foot_note=\"187307\">1</sup> اور تم پر اپنی نعمت کی تکمیل  کر دے<sup foot_note=\"187308\">2</sup> اور تمھیں سیدھا راستہ دکھائے<sup foot_note=\"187309\">3</sup>"
    },
    {
      "resource_id": 97,
      "text": "اور تم کو زبردست نصرت بخشے۔<sup foot_note=\"187310\">1</sup>"
    },
    {
      "resource_id": 97,
      "text": "وہی ہے جس نے مومنوں کے دلوں میں سکینت نازل فرمائی<sup foot_note=\"187311\">1</sup> تاکہ اپنے ایمان کے ساتھ وہ ایک ایمان اور بڑھا لیں۔<sup foot_note=\"187312\">2</sup> زمین اور آسمانوں کے سب لشکر اللہ کے قبضہٴ  قدرت میں ہیں اور وہ علیم و حکیم ہے۔<sup foot_note=\"187313\">3</sup>"
    },
    {
      "resource_id": 97,
      "text": "(اس نے یہ کام اس لیے کیا ہے)تاکہ مومن مردوں اور عورتوں<sup foot_note=\"187314\">1</sup> کو ہمیشہ رہنے کے لیے ایسی جنّتوں میں داخل فرمائے جن کے نیچے نہریں بہ رہی ہو ں گی اور ان کی برائیاں ان سے دور کر دے۔۔۔۔<sup foot_note=\"187315\">2</sup> اللہ کے نزدیک یہ بڑی کامیابی ہے"
    },
    {
      "resource_id": 97,
      "text": "اور ان منافق مردوں اور عورتوں اور مشرک مردوں اور عورتوں کو سزا دے جو اللہ کے متعلق بُرے گمان رکھتے ہیں۔<sup foot_note=\"187316\">1</sup> بُرائی  کے پھیر  میں وہ خودہی آگئے،<sup foot_note=\"187317\">2</sup> اللہ کا غضب ان پر ہوا اور اس نے ان پر لعنت کی اور ان کے لیے جہنم مہیّا کر دی جو بہت ہی بُرا ٹھکانا ہے"
    },
    {
      "resource_id": 97,
      "text": "زمین اور آسمان کے لشکر اللہ ہی کے قبضہٴ قدرت میں ہیں اور وہ زبردست اور حکیم ہے۔<sup foot_note=\"187318\">1</sup>"
    },
    {
      "resource_id": 97,
      "text": "اے نبیؐ ، ہم نے تم کو شہادت دینے والا،<sup foot_note=\"187319\">1</sup> بشارت دینے والا اور خبر دار کردینے والا<sup foot_note=\"187320\">2</sup> بنا کر بھیجا ہے"
    },
    {
      "resource_id": 97,
      "text": "تاکہ اے لوگو، تم اللہ اور اس کے رسول پر ایمان لاؤ اور اس کا ساتھ دو، اس کی تعظیم و توقیر کرو اور صبح و شام اس کی تسبیح کرتے رہو۔<sup foot_note=\"187321\">1</sup>"
    },
    {
      "resource_id": 97,
      "text": "اے نبیؐ ، جو لوگ تم سے بیعت کر رہے تھے<sup foot_note=\"187322\">1</sup>  وہ دراصل اللہ سے بیعت کر رہے تھے۔ ان کے ہاتھ پر اللہ کا ہاتھ تھا۔<sup foot_note=\"187323\">2</sup> اب جو اس عہد کو توڑے گا اس کی عہد  شکنی کا وبال اس کی اپنی ہی ذات پر ہو گا ، اور جو اس عہد کو وفا کرے گا جو اس نے اللہ سے کیا ہے،<sup foot_note=\"187324\">3</sup> اللہ عنقریب اس کوبڑا  اجر عطا فرمائے گا"
    },
    {
      "resource_id": 97,
      "text": "اے نبیؐ ، بدوی عربوں<sup foot_note=\"187325\">1</sup> میں سے جو لوگ پیچھے چھوڑ دیے گئے تھے اب وہ آکر ضرور تم سے کہیں گے کہ ”ہمیں اپنے اموال اور بال بچّوں کی فکر نے مشغول کر رکھا تھا، آپ ہمارے لیے مغفرت کی دُعا فرمائیں۔“ یہ لوگ اپنی زبانوں سے وہ باتیں کہتے ہیں جو ان کے دلوں میں نہیں  ہوتیں۔<sup foot_note=\"187326\">2</sup> ان سے کہنا”اچھا ، یہی بات ہے تو کون تمہارے معاملہ میں اللہ کے فیصلے کو روک دینے کا کچھ بھی اختیار رکھتا ہے اگر وہ تمہیں کوئی نقصان پہنچانا چاہے یا نفع بخشنا چاہے؟ تمہارے اعمال سے تو اللہ ہی باخبر ہے۔<sup foot_note=\"187327\">3</sup>"
    },
    {
      "resource_id": 97,
      "text": "(مگر اصلہ بات وہ نہیں ہے جو تم کہہ رہے ہو) بلکہ تم نے یوں سمجھا کہ رسول  اور مومنین اپنے گھر والوں میں ہر گز پلٹ کر نہ آسکیں گے  اور یہ خیال تمہارے دلوں کو بہت بھلا لگا<sup foot_note=\"187328\">1</sup> اور تم نے بہت بُرے گمان کیے اور تم سخت بد باطن لوگ ہو۔<sup foot_note=\"187329\">2</sup>“"
    },
    {
      "resource_id": 97,
      "text": "اللہ اور اس  کے رسول پر جو لوگ ایمان نہ رکھتے ہوں ایسے کافروں  کے لیے ہم نے بھڑکتی ہوئی آگ مہیّا  کر رکھی ہے۔<sup foot_note=\"187330\">1</sup>"
    },
    {
      "resource_id": 97,
      "text": "آسمانوں اور زمین کی بادشاہی  کا مالک اللہ ہی ہے۔ جسے چاہے معاف  کرے اور جسے چاہے سزا دے، اور وہ غفورورحیم ہے۔<sup foot_note=\"187331\">1</sup>"
    },
    {
      "resource_id": 97,
      "text": "جب تم مالِ غنیمت حاصل کرنے کے لیے جانے لگو گے تو یہ پیچھے چھوڑے جانے والے لوگ تم سے ضرور کہیں گے کہ ہمیں بھی اپنے ساتھ چلنے دو۔<sup foot_note=\"187332\">1</sup> یہ چاہتے ہیں کہ اللہ کے فرمان کو بدل دیں۔<sup foot_note=\"187333\">2</sup> ان سے صاف کہہ دینا کہ ”تم ہر گز ہمارے ساتھ نہیں چل سکتے ،اللہ پہلے ہی یہ فرما چکا ہے۔“<sup foot_note=\"187334\">3</sup> یہ کہیں گے کہ”نہیں، بلکہ تم لوگ ہم سے حسد کر رہے ہو“۔(حالانکہ بات حسد کی نہیں ہے)بلکہ یہ لوگ صحیح بات کو کم ہی سمجھتے ہیں"
    },
    {
      "resource_id": 97,
      "text": "ان پیچھے چھوڑے جانے والے بدوی عربوں سے کہنا کہ”عنقریب تمہیں ایسے لوگوں سے لڑنے کے لیے بلایا جائے گا جو بڑے زور آور ہیں۔ تم کو ان سے جنگ کرنی ہوگی یا وہ مطیع ہوجائیں گے۔<sup foot_note=\"187335\">1</sup> اس وقت اگر تم نے حکم جہاد کی اطاعت کی تو اللہ تمہیں اچھا اجر دیگا، اور اگر تم پھر اسی طرح منہ موڑ گئے جس طرح پہلے موڑ چکے ہو تو اللہ تم کو درد ناک سزا دے گا"
    },
    {
      "resource_id": 97,
      "text": "اگر اندھا اور لنگڑا اور مریض جہاد کے لیے نہ آئے تو کوئی حرج نہیں۔<sup foot_note=\"187336\">1</sup> جو کوئی اللہ اور اس کے رسول  کی اطاعت کرے گا اللہ اسے ان جنّتوں  میں داخل کرے گا جن کے نیچے نہریں بہ رہی ہو ں گی اور جو منہ پھیرے گا  اسے وہ درد ناک عذاب دے گا“"
    },
    {
      "resource_id": 97,
      "text": "اللہ مومنوں سے خوش ہوگیا جب وہ درخت کے نیچے تم سےبیعت کر رہے تھے۔<sup foot_note=\"187337\">1</sup> ان کے دلوں کا حال اس کو معلوم تھا، اس لیے اس نے ان پر سکینت نازل فرمائی،<sup foot_note=\"187338\">2</sup> ان کو انعام میں قریبی فتح بخشی"
    },
    {
      "resource_id": 97,
      "text": "اور بہت سا مالِ غنیمت انہیں عطا کر دیا جسے وہ (عنقریب) حاصل کریں گے۔<sup foot_note=\"187339\">1</sup> اللہ زبردست اور حکیم ہے"
    },
    {
      "resource_id": 97,
      "text": "اللہ تم سے بکثرت اموالِ غنیمت کاوعدہ کرتا ہے جنہیں تم حاصل کرو گے۔<sup foot_note=\"187340\">1</sup> فوری طور پر تو یہ فتح اس نے تمہیں عطا کر دی<sup foot_note=\"187341\">2</sup> اور لوگوں  کے ہاتھ تمہارے خلاف اٹھنے سے روک دیے،<sup foot_note=\"187342\">3</sup> تاکہ یہ مومنوں کےلیے ایک نشانی بن جائے<sup foot_note=\"187343\">4</sup> اور اللہ سیدھے راستے کی طرف تمہیں ہدایت بخشے۔<sup foot_note=\"187344\">5</sup>"
    },
    {
      "resource_id": 97,
      "text": "اِس کے علاوہ دوسری اور غنیمتوں کا بھی وہ تم سے وعدہ کرتا ہے جن پر تم ابھی  تک قادر نہیں ہوئے ہو  اور اللہ نے ان کو گھیر رکھا ہے،<sup foot_note=\"187345\">1</sup> اللہ ہر چیز پر قادر ہے"
    },
    {
      "resource_id": 97,
      "text": "یہ کافر لوگ اگر اس وقت تم سے لڑگئے ہو تے تو یقیناً پیٹھ پھیر جاتے اور کوئی حامی و مدد گار نہ پاتے۔<sup foot_note=\"187346\">1</sup>"
    },
    {
      "resource_id": 97,
      "text": "یہ اللہ کی سنّت ہے جو پہلے سے چلی آرہی ہے<sup foot_note=\"187347\">1</sup> اور تم اللہ کی سنّت میں کوئی تبدیلی نہ پاؤ گے"
    },
    {
      "resource_id": 97,
      "text": "وہی ہے جس نے مکہ کی وادی میں اُن کے ہاتھ تم سے اور تمہارے ہاتھ اُن سے روک دیے، حالانکہ وہ اُن پر تمہیں غلبہ عطا کر چکا تھا اور جو کچھ تم کر رہے تھے اللہ اسے دیکھ رہا تھا"
    },
    {
      "resource_id": 97,
      "text": "وہی لوگ تو ہیں جنھوں نے کفر کیا اور تم کو مسجد حرام سے روکا اور ہدی کے اونٹوں کو ان کی قربانی کی جگہ نہ پہنچنے دیا۔<sup foot_note=\"187348\">1</sup> اگر (مکّہ میں) ایسے مومن مرد و عورت موجود نہ ہو تے  جنھیں تم نہیں جانتے، اور یہ خطرہ نہ ہوتا کہ نادانستگی میں تم انھیں پامال کر دوگے اور اس سے تم پر حرف آئے گا(تو جنگ نہ روکی جاتی۔ روکی وہ اس لیے گئی)تا کہ اللہ اپنی رحمت میں جس کو چاہے داخل کر لے۔ وہ مومن الگ ہو گئے ہوتے تو (اہل مکّہ میں سے) جو کافر تھے ان کو ہم ضرور سخت سزا دیتے۔<sup foot_note=\"187349\">2</sup>"
    },
    {
      "resource_id": 97,
      "text": "(یہی وجہ ہے کہ) جب ان کافروں نے اپنے دلوں میں جاہلانہ حمیّت بٹھالی <sup foot_note=\"187350\">1</sup>تو اللہ نے اپنے رسول اور مومنوں پر سکینت نازل فرمائی<sup foot_note=\"187351\">2</sup> اور مومنوں کو تقوٰی کی بات کا پابند رکھا کہ وہی اس کے زیادہ حق دار اور اس کے اہل تھے۔ اللہ ہر چیز کا علم رکھتا ہے"
    },
    {
      "resource_id": 97,
      "text": "فی الواقع اللہ نے اپنے رسول کو سچا خواب دکھا یا تھا جو ٹھیک ٹھیک حق کے مطابق تھا۔<sup foot_note=\"187352\">1</sup> اِنشاءاللہ <sup foot_note=\"187353\">2</sup>تم ضرور مسجد حرام میں پورے امن کے ساتھ داخل ہوگے،<sup foot_note=\"187354\">3</sup> اپنے سر منڈواؤ گے اور بال ترشواؤ گے،<sup foot_note=\"187355\">4</sup> اور تمہیں کوئی خوف نہ ہو گا۔ وہ اس بات کو جانتا تھا جسے تم نہ جانتے تھے اس لیے وہ خواب پورا ہونے سے پہلے اس نے یہ قریبی فتح تم کو عطا فرمادی"
    },
    {
      "resource_id": 97,
      "text": "وہ اللہ ہی ہے جس نے اپنے رسول کو ہدایت اور دین حق کے ساتھ بھیجاہے تاکہ اس کو پوری جنسِ دین پر غالب کر دے اور اس حقیقت پر اللہ کی گواہی کافی ہے۔<sup foot_note=\"187356\">1</sup>"
    },
    {
      "resource_id": 97,
      "text": "محمدؐ اللہ کے رسول ہیں، اور جو لوگ ان کے ساتھ ہیں وہ کفار پر سخت<sup foot_note=\"187357\">1</sup>  اور آپس میں رحیم ہیں۔<sup foot_note=\"187358\">2</sup> تم جب دیکھو  گے انہیں رکوع وسجود، اور اللہ کے فضل اور اس کی خوشنودی کی طلب میں مشغول پاؤ گے۔ سجود کے اثرات ان کے چہروں پرموجود ہیں جن سے وہ الگ پہچانے جاتے ہیں۔<sup foot_note=\"187359\">3</sup> یہ ہے ان کی صفت توراة میں۔<sup foot_note=\"187360\">4</sup> اور انجیل  میں ان کی مثال یوں دی گئی ہے<sup foot_note=\"187361\">5</sup> کہ گویا ایک کھیتی ہے جس نے پہلے کونپل نکالی، پھر اس کو تقویت دی ، پھر وہ گدرائی ، پھر اپنے  تنے پر کھڑی ہو گئی۔ کاشت کرنے والوں کو وہ خوش کر تی ہے تا کہ کفار ان کے پھلنے پھولنے پر جلیں۔ اِس گروہ کےلوگ جو ایمان لائے ہیں اور جنہوں نے نیک عمل کیے ہیں اللہ نےان سے مغفرت اور بڑے اجر کا وعدہ فرمایا ہے۔<sup foot_note=\"187362\">6</sup>"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "48" }
  }
}
