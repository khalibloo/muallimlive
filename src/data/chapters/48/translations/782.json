{
  "translations": [
    {
      "resource_id": 782,
      "text": "Noi ţi‑am dat ţie o biruinţă învederat,<sup foot_note=202976>1</sup>"
    },
    {
      "resource_id": 782,
      "text": "Pentru ca Allah să‑ţi ierte păcatele<sup foot_note=202977>1</sup> tale, cele care au fost şi cele care vor veni, să‑şi împlinească binefacerea Sa asupra ta şi să te călăuzească pe un drum drept."
    },
    {
      "resource_id": 782,
      "text": "Şi pentru ca Allah să‑ţi dea un mare ajutor."
    },
    {
      "resource_id": 782,
      "text": "El este Cel care a trimis liniştea în inimile dreptcredincioşilor, pentru a spori credinţa lor cu credinţă – şi ale lui Allah sunt oştirile din ceruri şi de pre pământ<sup foot_note=202978>1</sup>, iar Allah este Atoateştiutor [şi] Înţelept [‘Alim, Hakim],"
    },
    {
      "resource_id": 782,
      "text": "Pentru a‑i face să intre pe dreptcredincioşi şi pe dreptcredincioase în grădini pe sub care curg pâraie şi în care ei vor fi veşnic sălăşluitori şi pentru ca să le ierte păcatele lor cele rele. Şi aceasta este pentru Allah o mare izbândă."
    },
    {
      "resource_id": 782,
      "text": "Şi pentru ca să‑i chinuiască pe cei făţarnici şi pe cele făţarnice, pe politeişti şi pe politeiste, care nutresc gând rău despre Allah. Asupra lor se va abate cercul răului<sup foot_note=202979>1</sup>. Allah s‑a mâniat împotriva lor, i‑a blestemat şi le‑a pregătit lor Gheena. Şi ce soartă rea!"
    },
    {
      "resource_id": 782,
      "text": "Ale lui Allah sunt oştirile din ceruri şi de pre pământ, iar Allah este Puternic [şi] Înţelept [‘Aziz, Hakim]."
    },
    {
      "resource_id": 782,
      "text": "Noi te‑am trimis pe tine ca martor, vestitor de bine şi prevenitor<sup foot_note=202980>1</sup>,"
    },
    {
      "resource_id": 782,
      "text": "Pentru ca voi să credeţi în Allah şi în Trimisul Său şi pentru ca să‑l sprijiniţi şi să‑l cinstiţi [pe Profet] şi să‑L preamăriţi dimineaţa şi seara [pe Allah]<sup foot_note=202981>1</sup>!"
    },
    {
      "resource_id": 782,
      "text": "Cei care fac jurământ de credinţă faţă de tine fac jurământ de credinţă faţă de Allah;<sup foot_note=202982>1</sup> mâna lui Allah este deasupra mâinilor lor. Acela care calcă [jurământul] îl calcă numai în defavoarea lui, iar aceluia care‑şi ţine legământul făcut lui Allah El îi va dărui răsplată mare."
    },
    {
      "resource_id": 782,
      "text": "Aceia dintre arabii beduini care au rămas în urmă<sup foot_note=202983>1</sup> îţi vor spune: „Am fost ocupaţi cu averile noastre şi cu familiile noastre, deci roagă‑te de iertare pentru noi!” Rostesc cu limbile lor ceea ce nu este în inimile lor. Spune: „Cine poate ceva pentru voi la Allah, dacă vă voieşte El un rău sau dacă vă voieşte El un bine? Ba Allah este Bineştiutor a ceea ce faceţi voi."
    },
    {
      "resource_id": 782,
      "text": "Voi vă închipuiţi că Trimisul şi dreptcredincioşii nu se vor mai întoarce nicicând la familiile lor. Şi aceasta a fost împodobită în inimile voastre<sup foot_note=202984>1</sup>. Însă aţi gândit voi gând rău şi aţi fost un neam pierdut”."
    },
    {
      "resource_id": 782,
      "text": "Iar acela care nu crede în Allah şi în Trimisul Său [să ştie că] Noi am pregătit pentru necredincioşi flăcările<sup foot_note=202985>1</sup>."
    },
    {
      "resource_id": 782,
      "text": "A lui Allah este împărăţia cerurilor şi a pământului. El iartă cui voieşte El şi îl pedepseşte pe acela care voieşte El. Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Cei care rămân de obicei în urmă vor zice atunci când voi purcedeţi la prăzi<sup foot_note=202986>1</sup> ca să le luaţi: „Lăsaţi‑ne pe noi să vă urmăm!” Ei voiesc să schimbe cuvântul lui Allah.<sup foot_note=202987>2</sup> Spune: „Voi nu ne veţi urma! Aşa a vestit Allah mai înainte!”<sup foot_note=202988>3</sup> Dar ei vor zice: „Voi ne pizmuiţi!” Însă ei nu au înţeles decât numai puţin."
    },
    {
      "resource_id": 782,
      "text": "Spune arabilor beduini care rămân de obicei în urmă: „Voi sunteţi chemaţi împotriva<sup foot_note=202989>1</sup> unui neam de oameni cu mare putere şi vă veţi lupta cu ei sau se vor supune ei. Şi dacă veţi asculta, vă va da Allah răsplată bună<sup foot_note=202990>2</sup>, iar dacă vă veţi întoarce aşa cum v‑aţi mai întors şi mai înainte<sup foot_note=202991>3</sup>, vă va pedepsi El cu un chin dureros!”"
    },
    {
      "resource_id": 782,
      "text": "Nu este nici un păcat pentru cel orb, nici pentru cel şchiop nu este păcat şi nici pentru cel bolnav nu este păcat.<sup foot_note=202992>1</sup> Însă pe acela care ascultă de Allah şi de Trimisul Său îl va face El să intre în grădini pe sub care curg pâraie, în vreme ce pe acela care se întoarce îl pedepseşte El cu un chin dureros."
    },
    {
      "resource_id": 782,
      "text": "Allah a fost mulţumit de dreptcredincioşi, când ei au făcut legământ cu tine [acolo] sub pom [să moară în lupta pentru cucerirea Mekkăi].<sup foot_note=202993>1</sup> El a ştiut ce a fost în inimile lor şi a făcut să pogoare asupra lor liniştea şi i‑a răsplătit pe ei cu biruinţă apropiată<sup foot_note=202994>2</sup>,"
    },
    {
      "resource_id": 782,
      "text": "Ca şi cu prăzi numeroase<sup foot_note=202995>1</sup>, pe care ei le vor aduna. Allah este Puternic [şi] Înţelept [‘Aziz, Hakim]."
    },
    {
      "resource_id": 782,
      "text": "Allah v‑a făgăduit vouă [alte] prăzi numeroase pe care voi le veţi dobândi şi a grăbit aceasta pentru voi<sup foot_note=202996>1</sup>. Şi a îndepărtat El mâinile oamenilor de la voi, pentru ca să fie un semn pentru dreptcredincioşi şi pentru ca să vă călăuzească pe voi pe un drum drept."
    },
    {
      "resource_id": 782,
      "text": "Şi alte [prăzi mai sunt] asupra cărora voi nu aveţi putere, dar pe care Allah le‑a cuprins<sup foot_note=202997>1</sup>, căci Allah este cu putere peste toate."
    },
    {
      "resource_id": 782,
      "text": "Şi dacă aceia care nu cred ar fi luptat împotriva voastră, ar fi întors spatele şi atunci nu ar mai fi aflat nici ocrotitor şi nici ajutor."
    },
    {
      "resource_id": 782,
      "text": "[Aceasta este] Legea<sup foot_note=202998>1</sup> lui Allah, care a fost şi mai înainte şi nu vei afla schimbare pentru Legea lui Allah."
    },
    {
      "resource_id": 782,
      "text": "El este Cel care a îndepărtat mâinile lor de la voi şi mâinile voastre de la ei, în Valea Mekkăi<sup foot_note=202999>1</sup>, după ce v‑a dat vouă izbândă asupra lor. Şi Allah vede bine ceea ce faceţi voi."
    },
    {
      "resource_id": 782,
      "text": "Ei sunt aceia care nu au crezut şi care v‑au oprit pe voi de la Moscheea Al‑Haram<sup foot_note=203000>1</sup> şi jertfa a fost împiedicată să ajungă la locul de junghiere. Dacă nu ar fi fost [în Mekka] bărbaţi credincioşi şi muieri credincioase, pe care voi nu‑i cunoşteaţi şi pe care voi aţi fi putut să‑i călcaţi în picioare<sup foot_note=203001>2</sup>, fără să ştiţi, aţi fi avut voi parte de păcat. Allah primeşte în îndurarea Sa pe cine voieşte El. Şi de ar fi fost ei despărţiţi, i‑am fi pedepsit Noi pe cei care nu credeau dintre ei cu chin dureros.<sup foot_note=203002>3</sup>"
    },
    {
      "resource_id": 782,
      "text": "Şi când cei care nu credeau purtau în inimile lor furia<sup foot_note=203003>1</sup> – furia neştiinţei –, Allah a pogorât liniştea Sa asupra Trimisului Său şi asupra credincioşilor şi i‑a obligat pe ei la cuvântul evlaviei, pentru că ei au fost cei mai demni şi mai vrednici de el. Allah este a toate ştiutor."
    },
    {
      "resource_id": 782,
      "text": "Allah o va face adevărată viziunea prin care El i‑a vestit Trimisului Său cu tot adevărul: Veţi intra în Moscheea cea Sfântă, cu voia lui Allah, în siguranţă, cu părul ras şi cu părul scurtat, fără să vă temeţi!<sup foot_note=203004>1</sup> Dar pentru că El ştia ceea ce voi nu ştiaţi, a făcut El, înainte de aceasta, o biruinţă apropiată."
    },
    {
      "resource_id": 782,
      "text": "El este Cel care l‑a trimis pe Trimisul Său cu îndreptare şi cu religia Adevărului<sup foot_note=203005>1</sup> pentru ca să o facă să triumfe asupra întregii religii<sup foot_note=203006>2</sup>. Şi Allah este de ajuns ca Martor."
    },
    {
      "resource_id": 782,
      "text": "Muhammed este Trimisul lui Allah. Iar aceia care stau alături de el sunt aspri faţă de necredincioşi şi sunt îndurători între ei<sup foot_note=203007>1</sup>. Îi vezi pe ei aplecaţi şi prosternându‑se, căutând mila lui Allah şi mulţumirea Lui. Semnele prosternării se văd pe chipurile lor. Aceasta este imaginea lor în Tora. Şi imaginea lor în Evanghelie este că ei sunt asemenea tulpinilor din care au odrăslit mlădiţe, pe care le ajută, şi apoi ele se îngroaşă şi se înalţă pe tulpinile lor, spre bucuria semănătorilor. Cu ei, Allah îi umple de ciudă pe necredincioşi. Şi Allah a făgăduit acelora dintre ei care cred şi împlinesc fapte bune, iertare şi mare răsplată."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "48" }
  }
}
