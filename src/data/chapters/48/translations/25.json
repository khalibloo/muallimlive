{
  "translations": [
    {
      "resource_id": 25,
      "text": "Mi smo ti, zaista, dali da pobijediš pobjedom jasnom"
    },
    {
      "resource_id": 25,
      "text": "da bi ti Allah oprostio grijehe koji su prethodili i one koji će poslije doći, da bi blagodat Svoju tebi potpunom učinio da bi te na Pravi put uputio"
    },
    { "resource_id": 25, "text": "i da bi te Allah snažno podržao." },
    {
      "resource_id": 25,
      "text": "On je Onaj Koji je smiraj u srca vjernika spustio da bi vjerovanje na vjerovanje svoje povećali, a vojske nebesa i Zemlje su Allahove; Allah je Onaj Koji sve zna i mudar je,"
    },
    {
      "resource_id": 25,
      "text": "da bi vjernike i vjernice uveo u džennetske bašče, kroz koje rijeke teku, u kojima će vječno boraviti, i da bi prekrio njihova loša djela - a to je u Allaha veliki uspjeh,"
    },
    {
      "resource_id": 25,
      "text": "i da bi kaznio licemjere i licemjerke i višebošce i višeboškinje, koji o Allahu zlo misle. Zlom su oni okruženi! Allah se na njih rasrdio i prokleo ih i pripremio im Džehennem, a grozno je to boravište!"
    },
    {
      "resource_id": 25,
      "text": "Allahove su vojske nebesa i Zemlje; Allah je silan i mudar."
    },
    {
      "resource_id": 25,
      "text": "Mi smo tebe poslali kao svjedoka, i radosnih vijesti donositelja, i upozoritelja,"
    },
    {
      "resource_id": 25,
      "text": "da u Allaha i u Poslanika Njegova vjerujete, i da ga uznosite, i štujete, i da Njega -Allaha ujutro i navečer slavite i veličate."
    },
    {
      "resource_id": 25,
      "text": "Oni koji su ti se zakleli na vjernost - zakleli su se, doista, na vjernost samom Allahu - Allahova ruka je iznad ruku njihovih! Onaj ko prekrši zakletvu krši je na svoju štetu, a ko ispuni ono na što se obavezao Allahu, On će mu dati veliku nagradu!"
    },
    {
      "resource_id": 25,
      "text": "Govorit će ti beduini koji su izostali: \"Zadržali su nas imeci i porodice naše, pa zamoli za nas oprost.“ Oni govore jezicima svojim ono što nije u srcima njihovim. Reci: \"Pa ko vam može išta protiv Allaha pomoći ako vam On hoće nauditi, ili ako vam hoće kakvo dobro učiniti\" Naprotiv! Allah u potpunosti zna ono što radite."
    },
    {
      "resource_id": 25,
      "text": "Čak ste mislili da se Poslanik i vjernici nikada neće vratiti porodicama svojim; vaša su srca bila zadovoljna zbog toga i vi ste zlo mislili, vi ste narod propali."
    },
    {
      "resource_id": 25,
      "text": "A ko god ne vjeruje u Allaha i Poslanika Njegova - pa, Mi smo za nevjernike razbuktali Oganj pripremili!"
    },
    {
      "resource_id": 25,
      "text": "Allahova je vlast na nebesima i na Zemlji, On prašta kome hoće, a kažnjava koga hoće - Allah je Onaj Koji oprašta grijehe i milostiv je."
    },
    {
      "resource_id": 25,
      "text": "Oni koji su izostali sigurno će reći, kada pođete da plijen uzmete: \"Pustite i nas da vas pratimo!\" Oni žele izmijeniti Allahov govor. Reci: \"Vi nas nećete pratiti, to je još prije Allah rekao!\", a oni će reći: \"Nije tako, nego, vi nama zavidite.\" A nije ni to, već oni malo šta shvataju."
    },
    {
      "resource_id": 25,
      "text": "Reci beduinima koji su izostali: \"Bit ćete pozvani protiv naroda žestoke snage, da se protiv njih borite, ili će islam primiti. Pa ako poslušate, Allah će vam lijepu nagradu dati, a ako se okrenete, kao što ste se prije okrenuli, kaznit će vas bolnom patnjom.\""
    },
    {
      "resource_id": 25,
      "text": "Nije grijeh slijepom, ni hromom ni bolesnom! Ko god se pokorava Allahu i Poslaniku Njegovu On će ga u džennetske bašče, kroz koje teku rijeke, uvesti, a onoga ko se okrene, patnjom bolnom će kazniti."
    },
    {
      "resource_id": 25,
      "text": "Allah je zadovoljan onim vjernicima koji su ti se pod drvetom na vjernost zakleli. On je znao šta je u srcima njihovim, pa je spustio smiraj na njih, i nagradit će ih skorom pobjedom."
    },
    {
      "resource_id": 25,
      "text": "I obilnijim plijenom koji će uzeti, a Allah je silan i mudar."
    },
    {
      "resource_id": 25,
      "text": "Allah vam obećava obilni plijen koji ćete uzeti, a s ovim je požurio i ruke ljudi od vas je zadržao - da bi to bio znak za vjernike i da bi vas na Pravi put uputio"
    },
    {
      "resource_id": 25,
      "text": "i drugi, koji niste bili u stanju uzeti - Allah ga je već obujmio, a Allah nad svime ima moć."
    },
    {
      "resource_id": 25,
      "text": "A da su nevjernici s vama borbu zametnuli, sigurno bi se u bijeg dali i poslije ne bi ni zaštitnika ni pomagača našli."
    },
    {
      "resource_id": 25,
      "text": "To je prema Allahovu zakonu koji oduvijek važi, a ti nećeš vidjeti da se Allahov zakon promijeni."
    },
    {
      "resource_id": 25,
      "text": "On je zadržao ruke njihove od vas i vaše od njih usred Mekke, i to nakon što vam je pružio mogućnost da ih pobijedite- a Allah dobro vidi ono što vi radite."
    },
    {
      "resource_id": 25,
      "text": "To su oni koji ne vjeruju i brane vam da pristupite Časnoj džamiji, i da kurbani koje vodite sa sobom do mjesta svojih stignu. I da nije bilo muškaraca vjernika i žena vjernica, koje vi ne poznajete, pa da ih iz neznanja pobili ne biste, te bi vas zbog njih neugodnost zadesila - Mi bismo vam ih prepustili. A nismo ih prepustili zato da bi Allah u milost Svoju uveo onoga koga hoće. A da su oni bili odvojeni, doista bismo bolnom patnjom kaznili one među njima koji nisu vjerovali."
    },
    {
      "resource_id": 25,
      "text": "Kad su nevjernici srca svoja punili žarom, žarom paganskim, Allah je spustio smiraj Svoj na Poslanika Svoga i na vjernike i obavezao ih na Riječ bogobojaznosti - a oni bijahu najdostojniji nje i bijahu nje vrijedni - a Allah sve zna."
    },
    {
      "resource_id": 25,
      "text": "Allah će obistiniti san Poslanika Svoga da ćete doista u Časnu džamiju ući sigurni - ako Allah bude htio - neki obrijanih glava, a neki podrezanih kosa, bez straha. On je ono što vi niste znali znao i zato vam je, prije toga, nedavno pobjedu dao."
    },
    {
      "resource_id": 25,
      "text": "On je poslao Poslanika Svoga s Uputom i vjerom Istine da bi je uzdigao iznad svih vjera. A Allah je dovoljan Svjedok!"
    },
    {
      "resource_id": 25,
      "text": "Muhammed je Allahov poslanik, a njegovi su sljedbenici strogi prema nevjernicima a samilosni među sobom; vidiš ih kako ruku' i sedždu čine, želeći od Allaha obilje i zadovoljstvo - na licima su im znaci, tragovi od padanja na sedždu. Tako su opisani u Tevratu. A u Indžilu: oni su kao biljka kad izdanak svoj izbaci pa ga onda učvrsti, i on ojača, i uspravi se na svojoj stabljici izazivajući divljenje sijača - da bi On s vjernicima najedio nevjernike. Onima koji vjeruju i dobra djela čine Allah obećava oprost i nagradu veliku."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "48" }
  }
}
