{
  "translations": [
    {
      "resource_id": 106,
      "text": "Каф-хIа-йа-Iайн-сод<sup foot_note=113094>1</sup>."
    },
    {
      "resource_id": 106,
      "text": "Шен лех Закарийах хьан Кхиош-кхобучо /бина болу/ къинхетам хьехор /ду хIара/."
    },
    {
      "resource_id": 106,
      "text": "Хьахаде! Цо кхайкхира шен Кхиош-кхобучуьнга къайлаха кхайкхарца."
    },
    {
      "resource_id": 106,
      "text": "Элира: \"Сан Кхиош-кхобург (сан везан Дела)! Баккъалла, сан даьIахкийн г1ора дайна /со къанваларца/‚ /сан/ корта буьзна къоьжачу чоьша‚ со ца хилира Хьоьга кхайкхарехь‚ /везан/ Дела‚ декъазниг (Ахь сан доIина жоп ца луш ца вуьтура со – жоп лōхьа суна хIинца а)."
    },
    {
      "resource_id": 106,
      "text": "Со кхоьру сол тIаьхьа буьсучу сан гергарчарах<sup foot_note=113095>1</sup>/цара Хьан дин дIатасарна/‚ зуда а хили сан бер ца хуьлуш‚ лōхьа суна Хьайгара /дика/ доьзалхо."
    },
    {
      "resource_id": 106,
      "text": "Сан ирс оьцур цо‚ ЯIкъубан доьзалан ирс а оьцур цо‚ Ахь хилийталахь иза‚ со кхиош-кхобуш волу сан Дела‚ /Хьо шена/ реза волуш\"."
    },
    {
      "resource_id": 106,
      "text": "\"ХIай Закарийа! Оха кхаъ боккху хьуна кIантаца‚ шен цIе Яхья йолчу. Ца хилийтина Оха цул хьалха и цIе ерг\"."
    },
    {
      "resource_id": 106,
      "text": "Цо элира: \"Со Кхиош-кхобург‚ мичара хир вара суна кIант?! Сан зуда а бер ца хуьлуш ма ю‚ со а воккхаллехь дукха тишвелла\"."
    },
    {
      "resource_id": 106,
      "text": "/Делан малико/ элира: \"Иштта аьлла хьан Кхиош-кхобучо: \"И Суна /дукха/ атта ду‚ хьо а кхоьллина Ас хьалха‚ хьо хIумма а ма яцара\"."
    },
    {
      "resource_id": 106,
      "text": "Цо (Закарийас) элира: \"Со Кхиош-кхобуш волу сан Дела‚ цхьа билгало хилийтахь суна!\" Элира: \"Хьуна билгало ю-кх ахь нахе нийсса кхаа буьйсанна хабар цадийцар\"."
    },
    {
      "resource_id": 106,
      "text": "ТIаккха шен нах болчу аравелира иза михьраба<sup foot_note=113096>1</sup>чуьра‚ цо цаьрга хаийтира ишар ярца: \"Тасбахь делаш /Далла/ Iуьйранца а‚ суьйранца а\"‚−аьлла."
    },
    {
      "resource_id": 106,
      "text": "/Дала элира/: \"ХIай Яхья! Схьаэца жайна ницкъица!\" Оха делира цуьнга хьукам и жима<sup foot_note=113097>1</sup>кIант волуш."
    },
    {
      "resource_id": 106,
      "text": "Тхоьгара къахетар а‚ цIеналла а<sup foot_note=113098>1</sup>/дара иза/. И хилира /Делах/ кхоьруш а,"
    },
    {
      "resource_id": 106,
      "text": "Дена-нанна дика а /хилира и/‚ и вацара /нахана/ ницкъ бийриг а‚ Iеса верг а."
    },
    {
      "resource_id": 106,
      "text": "Салам ду цунна и дуьнена ваьллачу дийнахь а‚ и лийр волчу дийнахь а‚ и юха /гIаттийна/ денвийр волчу дийнахь а."
    },
    {
      "resource_id": 106,
      "text": "Ахь хьахае жайна чохь Марьям. Жимма генаелира иза шен нахах малхбалечу меттиге."
    },
    {
      "resource_id": 106,
      "text": "ТIаккха цо лецира шена царна дуьхьал пардо<sup foot_note=113099>1</sup>. Оха дахийтира цунна тIе Тхан Са<sup foot_note=113100>2</sup>‚ и тарделира цунна нийса долчу адамах."
    },
    {
      "resource_id": 106,
      "text": "Цо (Марьяма) элира: \"Со Къинхетам болчуьнца /Делаца) ларло хьох‚ хьо /Делах/ кхоьруш хиллехь<sup foot_note=113101>1</sup>\"."
    },
    {
      "resource_id": 106,
      "text": "Цо (Джабраил малико) элира: \"Со хьан Кхиош-кхобучун элча ву‚ хьуна цIена кIант вала веана\"."
    },
    {
      "resource_id": 106,
      "text": "Цо (Марьяма) элира: \"Мичара хир ву суна кIант! Сох адам а хьакха ца делла‚ со нахаца лелаш а ца хилла\"."
    },
    {
      "resource_id": 106,
      "text": "Цо элира: \"Иштта аьлла хьан Кхиош-кхобучо: \"И суна атта ду\". И (Iиса пайхамар дуьненчу вāлар) хуьлуьйтур ду Оха нахана делил а‚ Тхайгара къинхетам а. ГIуллакх кхочушхилла\"."
    },
    {
      "resource_id": 106,
      "text": "И цунах<sup foot_note=113102>1</sup>берах йисира‚ тIаккха и цуьнца генаелира генарчу меттиге."
    },
    {
      "resource_id": 106,
      "text": "Бер деш лазар дāро и ялийра хурман диттан гIад долчу‚ цо элира: \"Елла елахьара со хIокхул хьалха, – йицъелла яьлла хир яра со!\""
    },
    {
      "resource_id": 106,
      "text": "Цо (Джабраил малико) цуьнга кхайкхира цуьнан (хурман дитта) кIелара: \"ГIайгIане ма йожа‚ хьан Кхиош-кхобучо хьуна бухахь /хин/ татол хилийтина."
    },
    {
      "resource_id": 106,
      "text": "ДIасаластаде хьайна хурман диттан гIад‚ цо егор ю хьуна мадъелла тIеда хурманаш."
    },
    {
      "resource_id": 106,
      "text": "Даа‚ мала‚ йоккхае (йоккха еда). Хьайна нахах милла гахь а‚ āла: \"Со Къинхетам болчунна (Дала) марха лаца ваIда йина ю‚ со тахана йист хир яц цхьанна адаме \"."
    },
    {
      "resource_id": 106,
      "text": "ТIаккха и яхара цуьнца (бераца Iийсаца) шен нах болчу‚ ша и хьош /шен карахь/‚ цара элира: \"ХIай Марьям‚ ма тамаше хIума деана ахь!\""
    },
    {
      "resource_id": 106,
      "text": "\"ХIай ХIарунан йиша! Хьан да ма ца хилла вон стаг‚ хьан нана а ма ца хилла нахаца лелаш\"."
    },
    {
      "resource_id": 106,
      "text": "Цо (Марьямо) цуьнгахьа (шен кIант Iийсагахьа) ишар йира. Цара элира: \"Тхо муха дист хуьлу ша аганчохь долчу бере?\""
    },
    {
      "resource_id": 106,
      "text": "Цо (жимчу берас-Iийсас) элира: \"Со Делан лай ву. Цо соьга жайна делла‚ Цо сох пайхамар хилийтина."
    },
    {
      "resource_id": 106,
      "text": "Цо со беркате хилийтина со миччахь велахь а. Суна весет дина Цо ламаз а‚ закат а, со дийна мел лаьтта,"
    },
    {
      "resource_id": 106,
      "text": "Сан нанна дика хилар а. Цо ца хилийтина со /нахана/ ницкъбийриг а‚ декъазниг а."
    },
    {
      "resource_id": 106,
      "text": "Салам ду суна дуьнена ваьллачу дийнахь а‚ лийр волчу дийнахь а‚ юха /гIаттийна/ денвийр волчу дийнахь!\""
    },
    {
      "resource_id": 106,
      "text": "Иза ву Iийса‚ Марьяман кIант – бакъонан дош‚ цара шена чохь шеко еш долу."
    },
    {
      "resource_id": 106,
      "text": "Далла ца хилла /там болуш/ цхьа а доьзалхо лāца. Вонах цIена ву Иза. Ша цхьа гIуллакх кхочушдеш‚ Цо цуьнга олу: \"Хила!\" – иза хуьлу."
    },
    {
      "resource_id": 106,
      "text": "\" Баккъалла а, АллахI – Дела сан Кхиош-кхобург ву‚ шун Кхиош-кхобург а ву‚ Цунна Iибадат дейша. ХIара бу нийса некъ\"<sup foot_note=113103>1</sup>."
    },
    {
      "resource_id": 106,
      "text": "Оцарах тобаний юккъехь хилпалонаш<sup foot_note=113104>1</sup>хилира: бāла бу ца тешаш хиллачарна деза-доккхачу /къемат/ дийнахь гур долчух."
    },
    {
      "resource_id": 106,
      "text": "Ма билгала хозур ду царна, ма къаьггина гур ду царна шаьш Тхуна тIедаьхкинчу /къемат/ дийнахь! Делахь а, зуламхой тахана билгалчу тилар чохь ма бу."
    },
    {
      "resource_id": 106,
      "text": "Кхерам таса царна баланан /къемат/ дийнаца‚ гIуллакх кхочушхилла уьш тидама чохь боцуш‚ уьш ца тешаш болуш."
    },
    {
      "resource_id": 106,
      "text": "Баккъалла а, Оха ирсана оьцу латта а‚ цунна тIехь мел верг а‚ Тхуна тIе юхаберзор болуш бу уьш а."
    },
    {
      "resource_id": 106,
      "text": "Хьахаве жайна чохь ИбрахIим. Баккъалла а, иза хилла т1ех бакълуьйш верг а‚ пайхамар а."
    },
    {
      "resource_id": 106,
      "text": "Хьахаде! Цо аьллера шен дега: \"Дада‚ ахь хIунда Iибадат до шена /х1умма а/ ца хозучунна‚ шена /х1умма а/ ца гучунна‚ ша хьо цхьана а хIуманах кIелхьарвоккхур воцчунна?"
    },
    {
      "resource_id": 106,
      "text": "Дада‚ соьга деана Iилманах хьоьга цадеънарг‚ суна тIаьхьахIотта – ас нийсачу новкъа вуьллур ву хьо."
    },
    {
      "resource_id": 106,
      "text": "Дада‚ шайтIанна Iибадат ма дехьа. Баккъалла а, шайтIа Къинхетам болчунна (Далла) Iеса хилла."
    },
    {
      "resource_id": 106,
      "text": "Дада‚ со кхоьру Къинхетам болчуьнгара Iазапо хьо схьалацарна – тIаккха хьо шайтIанан доттаг1 хир ма ву\"."
    },
    {
      "resource_id": 106,
      "text": "Цо (ИбрахIиман дас) элира: \"Ткъа хьо къаьхка сан делех‚ хIай ИбрахIим? Хьо ца сацахь‚ ас хьуна деттане а тIулгаш деттар ма ду. Генавала суна цхьана ханна!\""
    },
    {
      "resource_id": 106,
      "text": "Цо (ИбрахIима) элира: \"Салам ду хьуна. Ас гечдар доьхур ду хьуна сан Кхиош-кхобучуьнга. Баккъалла а, Иза хилла соьца дукха дика."
    },
    {
      "resource_id": 106,
      "text": "Шух а дIакъаьста со‚ аш‚ Дела а витина‚ шена Iибадат дечух а. Ас Iибадат до сан Кхиош-кхобучунна‚ со ца хила тарло сан Кхиош-кхобучунна Iибадат дарца декъазниг\"."
    },
    {
      "resource_id": 106,
      "text": "Иза царах а‚ Дела а витина‚ цара шена Iибадат дечух а дIакъаьстича‚ Оха цунна велира Исхьакъ а‚ ЯIкъуб а – хIораннах хилийтира Оха пайхамар."
    },
    {
      "resource_id": 106,
      "text": "Оха делира царна Тхан къинхетамах /даьхни а‚ доьзал а/‚ Оха хилийтира царна бакъдолчун мотт лекхачу даржехь<sup foot_note=113105>1</sup>."
    },
    {
      "resource_id": 106,
      "text": "Хьахаве жайнахь Муса. Баккъалла а, иза вара /Дала Шена/ къастинарг‚ иза вара элча а‚ пайхамар а."
    },
    {
      "resource_id": 106,
      "text": "Оха цуьнга кхайкхира ламанан<sup foot_note=113106>1</sup>аьтту агIорхьара‚ гергавалийра иза къайлахчу къамелана."
    },
    {
      "resource_id": 106,
      "text": "Оха Тхан къинхетамах /совг1атна/ велира цунна шен ваша ХIарун пайхамар хилла."
    },
    {
      "resource_id": 106,
      "text": "Хьахаве жайнахь ИсмаIил. Баккъалла а, иза вара ваIда бакъйеш верг‚ и вара элча а‚ пайхамар а."
    },
    {
      "resource_id": 106,
      "text": "Иза хуьлура шен охIланна омра деш ламазций‚ закатций‚ и вара шен Кхиош-кхобучунна гергахь шена /Иза/ реза верг."
    },
    {
      "resource_id": 106,
      "text": "Хьахаве жайнахь Идрис<sup foot_note=113107>1</sup>. Баккъалла а, иза вара т1ех бакълуьйш верг а‚ пайхамар а."
    },
    {
      "resource_id": 106,
      "text": "Оха хьалаваьккхира иза лекхачу меттиге<sup foot_note=113108>1</sup>."
    },
    {
      "resource_id": 106,
      "text": "Уьш бу Āдаман зуьрретах болу Оха Нухьаца лелийначарах а‚ ИбрахIиман а‚ Исраилан а зуьрретах а‚ Оха шаьш нисбинчарах а‚ хаьржинчарах а болчу пайхамарех Дала шайна ниIмат делларш. Шайна Къинхетам болчун аяташ дешча, – гора гIора уьш сужд дарций‚ белхарций."
    },
    {
      "resource_id": 106,
      "text": "Царал тIаьхьа цхьа тIаьхье хилира ша ламаз дойуш‚ /дег1ан/ шовкъашна тIаьхьахIуьттуш. Т1аьхьа бегар бу уьш тилар чу /и бахьанехь дуьненахь а, эхартахь а бекхам хир бу царна/."
    },
    {
      "resource_id": 106,
      "text": "Тōба динарг а‚ ийман диллинарг а‚ дика Iамал йинарг а воцург. Уьш ялсамани чу гIур бу‚ царна хIумма зулам дийр дац."
    },
    {
      "resource_id": 106,
      "text": "Iаднан бошмашна чу‚ Къинхетам болчо Шен лешна /цара и шайна/ гуш а йоцуш /цунна 1амал ярна/ ваIда йина йолчу. Баккъалла а, Иза вара Шен ваIда кхочушхир йолуш."
    },
    {
      "resource_id": 106,
      "text": "Царна цу чохь деса хабар хезар дац‚ \"Салам\"<sup foot_note=113109>1</sup>бен‚ царна шайн рицкъ хир ду цу чохь Iуьйранна а‚ суьйранна а."
    },
    {
      "resource_id": 106,
      "text": "И ялсамани ю Оха ирсана луш Тхан лех /Делах/ кхоьруш хиллачунна."
    },
    {
      "resource_id": 106,
      "text": "\"Тхо охьа ца дуссу<sup foot_note=113110>1</sup>хьан Кхиош-кхобучун омраца бен. Цуьнан ду вайн хьалхахь дерг а‚ вайн тIехьахь дерг а‚ оцарна юккъехь дерг а. Ца хилла хьан Кхиош-кхобург вицлуш<sup foot_note=113111>2</sup>\"."
    },
    {
      "resource_id": 106,
      "text": "Стигланийн а‚ лаьттан а‚ царна юккъехь мел долчун а Кхиош-кхобург ву иза‚ Цунна Iибадат де‚ Цунна Iибадат дарна тIехь собар а де. Хьуна вевзий Цуьнан цIерхо<sup foot_note=113112>1</sup>?"
    },
    {
      "resource_id": 106,
      "text": "Адамо<sup foot_note=113113>1</sup>олу: \"Со велча, тIаьхьа денвина аравоккхур ву?\""
    },
    {
      "resource_id": 106,
      "text": "Ойла ца йо-те адамна Оха ша кхоьллина хилар хьалха – и хIумма ма яцара?"
    },
    {
      "resource_id": 106,
      "text": "Хьан Кхиош-кхобучух дуй боу /Ас/‚ Оха гулбийр ма бу уьш а‚ шайтIанаш а‚ тIаккха жоьжахатина гонаха балор ма бу горабахана."
    },
    {
      "resource_id": 106,
      "text": "ТIаккха Оха схьавоккхур ву хIор тобанах Къинхетам болчунна дуьхьало ярца уггар чIогIа верг<sup foot_note=113114>1</sup>."
    },
    {
      "resource_id": 106,
      "text": "ТIаккха Тхо дика хууш ду шаьш цу чохь бāга там берш."
    },
    {
      "resource_id": 106,
      "text": "Шух ма вац цу чу гIуш верг<sup foot_note=113115>1</sup>бен. Хьан Кхиош-кхобучун и хилла сацам боллуш кхочушхилларг."
    },
    {
      "resource_id": 106,
      "text": "ТIаккха Оха кIелхьарбохур бу шаьш /Делах/ кхоьруш хилларш‚ зуламхой буьтур бу Оха цу чохь горабахана."
    },
    {
      "resource_id": 106,
      "text": "Шайна билгала долу Тхан аяташ дешча‚ цатешачара элира ийман диллинчаьрга: \"/Вайх/ шиннах муьлха тоба ю дика бахамца‚ вовшашца цхьанакхетарца хаза?\""
    },
    {
      "resource_id": 106,
      "text": "Мел хIаллакйина Оха царал хьалха тIаьхьенаш‚ оцарал вуно хаза йолуш хьолаца а‚ гарца а!"
    },
    {
      "resource_id": 106,
      "text": "Ахь āла /хIай Мухьаммад/: \"Милла хиллехь а тилар чохь‚ Къинхетамболчо яхйо цунна хан /балане ца лоцуш/ и шена ваIда йинарг: /дуьненан/ Iазап‚ я сахьт<sup foot_note=113116>1</sup>шен б1аьргий хьалха х1отталц – тIаккха хуур ду царна‚ мила ву вон верг меттигаца‚ уггар ледар верг эскарца."
    },
    {
      "resource_id": 106,
      "text": "Совбоху Дала нисбалагIертарш нийсачу некъаца. Бухаюьсуш йолу дика Iамалш тоьлу хьан Кхиош-кхобучун гергахь мēлаца‚ тоьлу духадерзор долчуьнца<sup foot_note=113117>1</sup>а."
    },
    {
      "resource_id": 106,
      "text": "Хьуна гирий и Тхан аятех цатешнарг? Цо<sup foot_note=113118>1</sup>элира: \"Суна ланне а лур бу бахам а‚ доьзал а\"."
    },
    {
      "resource_id": 106,
      "text": "Къайлахдолчунна т1екхиъна- те иза, я Къинхетамболчуьнгара<sup foot_note=113119>1</sup>ваIда эцна-те цо?\""
    },
    {
      "resource_id": 106,
      "text": "ХIан-хIа! Оха яздийр ду цо бохург‚ яхйийр ю цунна Iазапан хан яхйарца."
    },
    {
      "resource_id": 106,
      "text": "Оха схьаоьцур ду ирсана цо бохург (цуьнан бахам а, цуьнан доьзал а и х1аллаквинчул т1аьхьа)‚ Тхуна тIе вогIур ву иза цхьа /даьхни а‚ доьзал а боцуш/."
    },
    {
      "resource_id": 106,
      "text": "Цара лаьцна Дела воцург /кхин/ делий‚ шайна царах сий хилархьама."
    },
    {
      "resource_id": 106,
      "text": "ХIан-хIа! Церан Iибадатна керстаналла дийр ду цара‚ царна мостагIий хир бу царах /къематдийнахь/."
    },
    {
      "resource_id": 106,
      "text": "Хьуна ца хиъна‚ Оха шайтIанаш дахийтина керстанашна тIе цара уьш луьйра къиношна тIекхойкхуш (уьш царна хаздеш)?"
    },
    {
      "resource_id": 106,
      "text": "Сих ма ло царна. Оха царна дагардеш ду /денош/ дагардарца<sup foot_note=113120>1</sup>."
    },
    {
      "resource_id": 106,
      "text": "Оцу /къемат/дийнахь Оха гулбийр бу /Делах/ кхоьрурш Къинхетамболчунна тIе тIехевшина<sup foot_note=113121>1</sup>."
    },
    {
      "resource_id": 106,
      "text": "Оха д1алохкур бу къинош динарш жоьжахате гIаш<sup foot_note=113122>1</sup>."
    },
    {
      "resource_id": 106,
      "text": "ШапаIатан<sup foot_note=113123>1</sup>да хир вац ша Къинхетамболчуьнгара ваIда эцнарг а бен."
    },
    {
      "resource_id": 106,
      "text": "Цара элира: \"Къинхетамболчо доьзалхо лаьцна /шена/\""
    },
    {
      "resource_id": 106,
      "text": "Ирча хIума деана аш<sup foot_note=113124>1</sup>."
    },
    {
      "resource_id": 106,
      "text": "Стигланаш этIарна герга ду цунах<sup foot_note=113125>1</sup>‚ латта дадарна‚ лаьмнаш доьхна дегарна /герга ду/"
    },
    {
      "resource_id": 106,
      "text": "Цара Къинхетамболчунна доьзалхо кхайкхар бахьанехь."
    },
    { "resource_id": 106, "text": "Там бац Къинхетам болчунна доьзалхо лāца." },
    {
      "resource_id": 106,
      "text": "Массо а стигланашкахь а‚ лаьттахь а мел верг ма вац Къинхетам болчунна тIе лай хилла вогIур волуш бен."
    },
    {
      "resource_id": 106,
      "text": "Цо церан хьесап дина‚ багарбина уьш багарбарца."
    },
    {
      "resource_id": 106,
      "text": "Уьш массо а Цунна тIе богIур бу къематдийнахь шаьш-шаьш."
    },
    {
      "resource_id": 106,
      "text": "Баккъалла а, ийман диллинарш а‚ дика Iамалш йинарш а – царна Къинхетамболчо безам хуьлуьйтур бу."
    },
    {
      "resource_id": 106,
      "text": "Баккъалла а, Оха атта дина и (Къуръан), хьан<sup foot_note=113126>1</sup>маттахь хьоьга /Делах/ кхоьручарна цуьнца кхаъ баккхийта‚ луьрачу къомана цуьнца кхерам тасийта."
    },
    {
      "resource_id": 106,
      "text": "Мел хIаллакйина Оха царал хьалха тIаьхьенаш! Хаалой хьуна царах цхьа а‚ я хезий хьуна церан тата а?"
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "19" }
  }
}
