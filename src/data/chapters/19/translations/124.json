{
  "translations": [
    { "resource_id": 124, "text": "Kâf. Hâ. Yâ. Ayn. Sâd." },
    {
      "resource_id": 124,
      "text": "(Bu) Rabbinin, Zekeriyya kuluna rahmetinin anılmasıdır."
    },
    {
      "resource_id": 124,
      "text": "Hani o, gizli bir sesle Rabbine niyaz etmişti:"
    },
    {
      "resource_id": 124,
      "text": "Rabbim! dedi, benden (vücudumdan), kemiklerim zayıfladı, saçım başım ağardı ve ben, Rabbim, sana (ettiğim) dua sayesinde hiç bedbaht olmadım."
    },
    {
      "resource_id": 124,
      "text": "\"Doğrusu ben, (din hususunda üzerlerine düşeni yapmayacaklarından) arkamdan gelecek ve işin başına geçecek olan yakınlarımdan  korkuyorum. Karım da kısırlaştı. Sen kendi katından bana (yerime geçecek) bir oğul ver."
    },
    {
      "resource_id": 124,
      "text": "Ki o bana vâris olsun; Ya’kub hanedanına da vâris olsun. Rabbim, onu rızana lâyık kıl!"
    },
    {
      "resource_id": 124,
      "text": "(Allah şöyle buyurdu:) Ey Zekeriyya! Biz sana bir oğul müjdeleriz ki, onun adı Yahya’dır. Daha önce ona kimseyi adaş yapmadık."
    },
    {
      "resource_id": 124,
      "text": "Zekeriyya: Rabbim! dedi, karım kısır olduğu, ben de ihtiyarlığın son sınırına vardığım halde, benim nasıl oğlum olabilir?"
    },
    {
      "resource_id": 124,
      "text": "Allah: Öyledir, dedi; Rabbin: O bana kolaydır. Daha önce, sen hiçbir şey değilken seni de yaratmıştım, buyurdu."
    },
    {
      "resource_id": 124,
      "text": "O: Rabbim! dedi, (çocuğum olacağına dair) bana bir işaret ver. Allah: Sana işaret, sapasağlam olduğun halde üç gün insanlarla konuşamamandır, buyurdu."
    },
    {
      "resource_id": 124,
      "text": "Bunun üzerine Zekeriyya, mabetten kavminin karşısına çıkarak onlara: «Sabah akşam tesbihte bulunun» diye işaret verdi."
    },
    {
      "resource_id": 124,
      "text": "«Ey Yahya! Kitab'a (Tevrat'a) vargücünle sarıl!» (dedik) ve henüz çocuk iken ona (ilim ve) hikmet verdik."
    },
    {
      "resource_id": 124,
      "text": "Tarafımızdan ona kalp yumuşaklığı ve temizlik de (verdik). O, çok sakınan bir kimse idi."
    },
    {
      "resource_id": 124,
      "text": "Anababasına çok iyi davranırdı; o, isyankar bir zorba değildi ."
    },
    {
      "resource_id": 124,
      "text": "Doğduğu gün, öleceği gün ve diri olarak kabirden kaldırılacağı gün ona selam olsun!"
    },
    {
      "resource_id": 124,
      "text": "(Rasûlüm!) Kitapta Meryem'i de an. Hani o, ailesinden ayrılarak doğu tarafında bir yere çekilmişti."
    },
    {
      "resource_id": 124,
      "text": "Meryem, onlarla kendi arasına bir perde çekmişti. Derken, biz ona ruhumuzu gönderdik de o, kendisine tastamam bir insan şeklinde göründü."
    },
    {
      "resource_id": 124,
      "text": "Meryem ona şöyle demişti: Eğer Allah'tan sakınan bir kimse isen, senden Rahmân'a sığınırım."
    },
    {
      "resource_id": 124,
      "text": "Melek: Ben, yalnızca, sana tertemiz bir erkek çocuk bağışlamam için Rabbinin bir elçisiyim, dedi."
    },
    {
      "resource_id": 124,
      "text": "Meryem: Bana bir insan eli değmediği, iffetsiz de olmadığım halde benim nasıl çocuğum olabilir? dedi."
    },
    {
      "resource_id": 124,
      "text": "Melek: Öyledir, dedi; (zira) Rabbin buyurdu ki: Bu bana kolaydır. Çünkü biz, onu insanlara bir delil ve kendimizden bir rahmet kılacağız. Bu, hüküm ve karara bağlanmış (ezelde olup bitmiş) bir iş idi."
    },
    {
      "resource_id": 124,
      "text": "Meryem ona hamile kaldı. Bunun üzerine onunla (karnındaki çocukla) uzak bir yere çekildi."
    },
    {
      "resource_id": 124,
      "text": "Doğum sancısı onu bir hurma ağacına (dayanmaya) sevketti. «Keşke, dedi, bundan önce ölseydim de unutulup gitseydim!»"
    },
    {
      "resource_id": 124,
      "text": "Aşağısından (İsa yahut melek) ona şöyle seslendi: «Tasalanma! Rabbin senin alt yanında bir su arkı vücuda getirmiştir.»"
    },
    {
      "resource_id": 124,
      "text": "«Hurma dalını kendine doğru silkele ki, üzerine taze, olgun hurma dökülsün.»"
    },
    {
      "resource_id": 124,
      "text": "«Ye, iç. Gözün aydın olsun! Eğer insanlardan birini görürsen de ki: Ben, Rahmân'a oruç adadım; artık bugün hiçbir insanla konuşmayacağım.»"
    },
    {
      "resource_id": 124,
      "text": "Nihayet onu (kucağında) taşıyarak kavmine getirdi. Dediler ki: Ey Meryem! Hakikaten sen iğrenç bir şey yaptın!"
    },
    {
      "resource_id": 124,
      "text": "Ey Harun'un kız kardeşi! Senin baban kötü bir insan değildi; annen de iffetsiz değildi."
    },
    {
      "resource_id": 124,
      "text": "Bunun üzerine Meryem çocuğu gösterdi. «Biz, dediler, beşikteki bir çocuk ile nasıl konuşuruz?»"
    },
    {
      "resource_id": 124,
      "text": "Çocuk şöyle dedi: «Ben, Allah'ın kuluyum. O, bana Kitab'ı verdi ve beni peygamber yaptı.»"
    },
    {
      "resource_id": 124,
      "text": "«Nerede olursam olayım, O beni mübarek kıldı; yaşadığım sürece bana namazı ve zekâtı emretti.»"
    },
    {
      "resource_id": 124,
      "text": "«Beni anneme saygılı kıldı; beni bedbaht bir zorba yapmadı.»"
    },
    {
      "resource_id": 124,
      "text": "«Doğduğum gün, öleceğim gün ve diri olarak kabirden kaldırılacağım gün selâmet (esenlik) banadır.»"
    },
    {
      "resource_id": 124,
      "text": "İşte Meryem oğlu İsa budur; şüphe ettikleri hususta biz bunu gerçek bir söz olarak söylüyoruz."
    },
    {
      "resource_id": 124,
      "text": "Allah'ın bir evlât edinmesi, olur şey değildir. O, bundan münezzehtir. Bir işe hükmettiği zaman, ona sadece «Ol!» der ve hemen olur."
    },
    {
      "resource_id": 124,
      "text": "(İsa şunu da söyledi:) Muhakkak ki Allah, benim de Rabbim, sizin de Rabbinizdir. Öyle ise O'na kulluk ediniz. İşte doğru yol budur."
    },
    {
      "resource_id": 124,
      "text": "Sonra gruplar kendi aralarında ayrılığa düştüler. Büyük güne şahit olunduğu zamanda vay o kâfirlerin haline!"
    },
    {
      "resource_id": 124,
      "text": "Onlar, bizim huzurumuza çıkacakları gün (başlarına gelecek olanları) ne iyi duyarlar ve ne iyi görürler (bir görsen)! Fakat o zalimler bugün açık bir sapıklık içindedirler. "
    },
    {
      "resource_id": 124,
      "text": "(Rasûlüm!) Sen onları pişmanlık ve üzüntü günü hakkında uyar. Çünkü onlar bir gafletin içine dalmış oldukları halde ve henüz iman etmemişken (bakarsın) iş olup bilmiştir."
    },
    {
      "resource_id": 124,
      "text": "Yeryüzüne ve onun üzerindekilere ancak biz vâris oluruz (her şey gider, biz kalırız) ve onlar ancak bize döndürülürler."
    },
    {
      "resource_id": 124,
      "text": "Kitap'ta İbrahim'i an. Zira o, sıdkı bütün bir peygamberdi."
    },
    {
      "resource_id": 124,
      "text": "Bir zaman o babasına dedi ki: Babacığım! Duymayan, görmeyen ve sana hiçbir fayda sağlamayan bir şeye niçin taparsın?"
    },
    {
      "resource_id": 124,
      "text": "Babacığım! Hakikaten sana gelmeyen bir ilim bana geldi. Öyle ise bana uy ki, seni doğru yola çıkarayım."
    },
    {
      "resource_id": 124,
      "text": "Babacığım! Şeytana kulluk etme! Çünkü şeytan, Rahmân'a (çok merhametli olan Allah'a) âsi oldu."
    },
    {
      "resource_id": 124,
      "text": "\"Ey babacığım! Ben, Rahmân'dan gelecek bir azabın sana da dokunmasından korkuyorum. Bu takdirde Cehennem'de de şeytana dost olursun."
    },
    {
      "resource_id": 124,
      "text": "Babası ise, ona şöyle demişti: \"Ey İbrâhim! Benim ilâhlarımdan yüz mü çeviriyorsun? Eğer bundan vazgeçmezsen seni muhakkak taşlarım. Benden uzun bir müddet uzaklaş.\""
    },
    {
      "resource_id": 124,
      "text": "İbrahim: Selâm sana (esen kal) dedi, Rabbimden senin için mağfiret dileyeceğim. Çünkü O bana karşı çok lütufkârdır."
    },
    {
      "resource_id": 124,
      "text": "Sizden de, Allah'ın dışında taptığınız şeylerden de uzaklaşıyor ve Rabbime yalvarıyorum. Umulur ki (senin için) Rabbime dua etmemle bedbaht (emeği boşa gitmiş) olmam."
    },
    {
      "resource_id": 124,
      "text": "Nihayet İbrahim onlardan ve Allah'tan başka taptıkları şeylerden uzaklaşıp bir tarafa çekildiği zaman biz ona İshak ve Yâ’kub’u bağışladık ve her birini peygamber yaptık."
    },
    {
      "resource_id": 124,
      "text": "Onlara rahmetimizden bağışta bulunduk ve onlar için üstün güzel övgüler kıldık."
    },
    {
      "resource_id": 124,
      "text": "(Rasûlüm!) Kitap'ta Musa'yı da an. Gerçekten o ihlâs sahibi idi ve hem rasûl, hem de nebî idi."
    },
    {
      "resource_id": 124,
      "text": "Ona Tûr'un sağ tarafından seslendik ve onu, fısıldaşan kimse kadar (kendimize) yaklaştırdık."
    },
    {
      "resource_id": 124,
      "text": "Rahmetimizin bir sonucu olarak ona kardeşi Harun'u bir peygamber olarak armağan ettik."
    },
    {
      "resource_id": 124,
      "text": "(Rasûlüm!) Kitap'ta İsmail'i de an. Gerçekten o, sözüne sâdıktı, rasûl ve nebî idi."
    },
    {
      "resource_id": 124,
      "text": "Ailesine namazı ve zekâtı emrederdi; Rabbi nezdinde de hoşnutluk kazanmış bir kimse idi."
    },
    {
      "resource_id": 124,
      "text": "Kitapta İdris’i de an. Hakikaten o, pek doğru bir insan, bir peygamberdi."
    },
    { "resource_id": 124, "text": "Biz, onu üstün bir makama yükseltmiştik." },
    {
      "resource_id": 124,
      "text": "İşte bunlar, Allah'ın kendilerine nimetler verdiği peygamberlerden, Âdem'in soyundan, Nuh ile birlikte (gemide) taşıdıklarımızdan, İbrahim ve İsrail (Ya'kub) 'in soyundan, doğruya ulaştırdığımız ve seçkin kıldığımız kimselendendir. Onlara, çok merhametli olan Allah'ın âyetleri okunduğunda ağlayarak secdeye kapanırlardı."
    },
    {
      "resource_id": 124,
      "text": "Nihayet onların peşinden öyle bir nesil geldi ki, bunlar namazı bıraktılar; nefislerinin arzularına uydular. Bu yüzden ileride sapıklıklarının cezasını çekecekler."
    },
    {
      "resource_id": 124,
      "text": "Ancak tevbe eden, iman eden ve iyi davranışta bulunan kimseler hariçtir. Bunlar, hiçbir haksızlığa uğratılmaksızın cennete,"
    },
    {
      "resource_id": 124,
      "text": "çok merhametli olan Allah'ın, kullarına gıyaben vâdettiği Adn cennetlerine girecekler. Şüphesiz O'nun vaadi yerini bulacaktır."
    },
    {
      "resource_id": 124,
      "text": "Orada boş söz değil, hoş söz duyarlar. Ve orada, sabah akşam kendilerine ait rızıkları vardır."
    },
    {
      "resource_id": 124,
      "text": "Kullarımızdan, takvâ sahibi kimseleri mirasçı kıldığımız cennet işte budur."
    },
    {
      "resource_id": 124,
      "text": "Biz ancak Rabbinin emri ile ineriz. Önümüzde, arkamızda ve bunlar arasında olan her şey O'na aittir. Senin Rabbin unutkan değildir. "
    },
    {
      "resource_id": 124,
      "text": "(O) göklerin, yerin ve ikisi arasındaki şeylerin Rabbidir. Şu halde O'na kulluk et; O’na kulluk etmek için sabırlı ve metânetli ol. O'nun bir adaşı (benzeri) olduğunu biliyor musun? (Asla benzeri yoktur)."
    },
    {
      "resource_id": 124,
      "text": "İnsan der ki: «Öldüğüm zaman sahi diri olarak (kabrimden) çıkarılacak mıyım?»"
    },
    {
      "resource_id": 124,
      "text": "İnsan düşünmez mi ki, daha önce o hiçbir şey olmadığı halde biz kendisini yaratmışızdır ?"
    },
    {
      "resource_id": 124,
      "text": "Öyle ise, Rabbine andolsun ki, muhakkak surette onları şeytanlarla birlikte mahşerde toplayacağız; sonra onları diz üstü çökmüş vaziyette cehennemin çevresinde hazır bulunduracağız."
    },
    {
      "resource_id": 124,
      "text": "Sonra her milletten, Rahman olan Allah'a en çok âsi olanlar hangileri ise çekip ayıracağız."
    },
    {
      "resource_id": 124,
      "text": "Sonra, orayı boylamaya daha çok müstahak olanları elbette biz daha iyi biliriz."
    },
    {
      "resource_id": 124,
      "text": "İçinizden, oraya uğramayacak hiçbir kimse yoktur. Bu, Rabbin için kesinleşmiş bir hükümdür."
    },
    {
      "resource_id": 124,
      "text": "Sonra biz, Allah'tan sakınanları kurtarırız; zalimleri de diz üstü çökmüş olarak orada bırakırız ."
    },
    {
      "resource_id": 124,
      "text": "Kendilerine âyetlerimiz ayan beyan okunduğu zaman inkâr edenler, iman edenlere: İki topluluktan hangisinin (hangimizin) mevki ve makamı daha iyi, meclis ve topluluğu daha güzeldir? dediler."
    },
    {
      "resource_id": 124,
      "text": "Onlardan önce de, eşya ve görünüş bakımından daha güzel olan nice nesiller helâk ettik."
    },
    {
      "resource_id": 124,
      "text": "(Ey Muhammed!) De ki: \"Sapıklık içinde olan bir kimseye, Rahman, belirli bir süre tanısa bile, kendilerine vadolunanı ya azâp, ya da kıyamet olarak gördükleri zaman, kimin yerinin daha kötü ve kimin taraftarının daha zayıf olduğunu öğreneceklerdir.\""
    },
    {
      "resource_id": 124,
      "text": "Oysa doğru yolda olanların hidayetini Allah daha da artıracaktır. Sevabı kalacak olan iyi ameller, Rabbın katında sevâb yönünden daha hayırlıdır; netice olarak da daha iyidir."
    },
    {
      "resource_id": 124,
      "text": "(Rasûlüm!) Âyetlerimizi inkâr eden ve «Muhakkak suretle bana mal ve evlât verilecek» diyen adamı gördün mü?"
    },
    {
      "resource_id": 124,
      "text": "O, gaybı mı bildi, yoksa Allah’ın katından bir söz mü aldı?"
    },
    {
      "resource_id": 124,
      "text": "Kesinlikle hayır! Biz onun söylediğini yazacağız ve azabını uzattıkça uzatacağız."
    },
    {
      "resource_id": 124,
      "text": "Onun dediğine biz vâris oluruz, (malı ve evlâdı bize kalır); kendisi de bize yapayalnız gelir."
    },
    {
      "resource_id": 124,
      "text": "Onlar, kendilerine bir itibar ve kuvvet (vesilesi) olsun diye Allah’tan başka tanrılar edindiler."
    },
    {
      "resource_id": 124,
      "text": "Hayır, hayır! (Taptıkları), onların ibadetlerini tanımayacaklar ve onlara hasım olacaklar."
    },
    {
      "resource_id": 124,
      "text": "(Rasûlüm!) Görmedin mi? Biz, kâfirlerin üzerine, kendilerini iyice (isyankârlığa) sevkeden şeytanları gönderdik."
    },
    {
      "resource_id": 124,
      "text": "Öyle ise onlar hakkında acele etme. Biz onlar için (günlerini) teker teker sayıyoruz."
    },
    {
      "resource_id": 124,
      "text": "Takvâ sahiplerini heyet halinde çok merhametli olan Allah’ın huzurunda topladığımız,"
    },
    {
      "resource_id": 124,
      "text": "günahkârları da susuz olarak cehenneme sürdüğümüz gün,"
    },
    {
      "resource_id": 124,
      "text": "Rahmân nezdinde söz ve izin alandan başkalarının şefâata güçleri yetmeyecektir."
    },
    { "resource_id": 124, "text": "«Rahmân çocuk edindi» dediler." },
    {
      "resource_id": 124,
      "text": "Hakikaten siz, pek çirkin bir şey ortaya attınız."
    },
    {
      "resource_id": 124,
      "text": "Bundan dolayı, neredeyse gökler çatlayacak, yer yarılacak, dağlar yıkılıp düşecektir!"
    },
    {
      "resource_id": 124,
      "text": "Rahmân'a çocuk isnadında bulunmaları yüzünden."
    },
    {
      "resource_id": 124,
      "text": "Halbuki çocuk edinmek Rahmân’ın şanına yakışmaz."
    },
    {
      "resource_id": 124,
      "text": "Göklerde ve yerde olan herkes istisnasız kul olarak Rahmân’a gelecektir."
    },
    {
      "resource_id": 124,
      "text": "O, bunların hepsini kuşatmış ve sayılarını tesbit etmiştir."
    },
    {
      "resource_id": 124,
      "text": "Bunların hepsi de kıyamet gününde O'nun huzuruna tek başına (yapayalnız) gelecektir."
    },
    {
      "resource_id": 124,
      "text": "İman edip de sâlih ameller işleyenlere gelince, onlar için Rahmân (çok merhametli olan Allah), (gönüllerde) bir sevgi yaratacaktır."
    },
    {
      "resource_id": 124,
      "text": "(Ey Muhammed!) Allah'tan sakınanları müjdelemen ve düşman bir kavmi de korkutman için Kur'an'ı senin dilinde indirerek kolaylaştırdık."
    },
    {
      "resource_id": 124,
      "text": "Biz, onlardan önce nice nesilleri helâk ettik. Sen, onlardan herhangi birinden (bir varlık emâresi) hissediyor veya onlara ait cılız bir ses işitiyor musun?"
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "19" }
  }
}
