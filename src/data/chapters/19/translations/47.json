{
  "translations": [
    { "resource_id": 47, "text": "Kaf Ha Ja’ A’jn Sadë!" },
    {
      "resource_id": 47,
      "text": "(ky është) Përkujtim i mëshirës së Zotit tënd ndaj robit të vet Zekeriait,"
    },
    {
      "resource_id": 47,
      "text": "Kur ai iu lut Zotit të vet me një zë të ulët, e"
    },
    {
      "resource_id": 47,
      "text": "Tha: “Zoti im! Vërtet, mia më janë dobësuar eshtrat, më janë përhapur thinjat në kokën time, e me lutjen time ndaj Teje o Zoti im, asnjëherë nuk kam qenë i dëshpëruar”."
    },
    {
      "resource_id": 47,
      "text": "Unë ua kam frikë pasardhësve të mi pas meje (kushërinjve se do ta humbnin fenë), ndërsa gruaja ime është sterile, pra më falë nga ajo mirësia Jote një pasardhës (një fëmijë)."
    },
    {
      "resource_id": 47,
      "text": "Të më trashëgojnë mua dhe t’i trashëgojë ata nga familja e Jakubit, dhe bërë atë, o Zoti, të këndshëm! (të vyeshëm)!”"
    },
    {
      "resource_id": 47,
      "text": "O Zekëria, Ne po të përgëzojmë ty me një djalë, emri i të cilit është Jahja, e që askush para tij nuk u emërtua me këtë emër."
    },
    {
      "resource_id": 47,
      "text": "Ai tha: “Zoti im, si do të kemë unë djalë kur gruaja ime ishte që nuk lind, e unë kam arritur pleqëri të thellë?”"
    },
    {
      "resource_id": 47,
      "text": "Tha: “Ja, kështu Zoti yt ka thënë: se ajo për Mua është lehtë; Unë të krijova më parë ty, që nuk ishe fare!”"
    },
    {
      "resource_id": 47,
      "text": "Ai (Zekeriai) tha: Zoti im, më jep mua një shenjë (që të di)!” Ai (All-llahu) tha: “Shenja jote është se, (duke qenë shëndoshë e mirë), nuk do të mund t’u flasesh njerëzve tri net (e tri ditë)”."
    },
    {
      "resource_id": 47,
      "text": "Dhe ai doli prej faltores para popullit të vet dhe u dha shenjë adhuroni (All-llahun) mëngjes e mbrëmje."
    },
    {
      "resource_id": 47,
      "text": "O Jahja, merre librin me shumë kujdes, dhe ashtu, dhe ashtu Ne i dhamë atij urtësi kur ishte fëmijë."
    },
    {
      "resource_id": 47,
      "text": "Dhe nga ana jonë i mundësuam të jetë i butë, i pastër dhe respektues (i dëgjueshëm)."
    },
    {
      "resource_id": 47,
      "text": "Edhe i sjellshëm ndaj prindërve të vet, nuk ishte kryelartë e i padëgjueshëm."
    },
    {
      "resource_id": 47,
      "text": "Dhe selam (prej nesh) atij ditën kur u lind, ditën kur vdes dhe ditën kur do të ngritet i gjallë (e përshëndetën dhe i garantuam)!"
    },
    {
      "resource_id": 47,
      "text": "E, përmendju në këtë libër (tregimin për) Merjemen kur ajo u largua prej familjes së saj në një vend në lindje."
    },
    {
      "resource_id": 47,
      "text": "Ajo, vuri një perde ndaj tyre, e Ne ia dërguam asaj Xhebrilin, e ai iu paraqit asaj njeri në tërësi."
    },
    {
      "resource_id": 47,
      "text": "Ajo tha: “Unë i mbështetem të Gjithëmëshirëshmit prej teje, nëse je që frikësohesh Atij (pra më le të lirë)!”"
    },
    {
      "resource_id": 47,
      "text": "Ai (Xhibrili) tha: “Unë jam vetëm i dërguar (melek) i Zotit tënd për të dhuruar ty një djalë të pastër (pejgamber)”."
    },
    {
      "resource_id": 47,
      "text": "Ajo tha: “Si do të kem unë djalë, kur mua nuk më është afruar njeri (nuk jam e martuar), e as nuk kamë qenë e pamoralshme”."
    },
    {
      "resource_id": 47,
      "text": "Ai (Xhibrili) tha: “Ja, kështu ka thënë Zoti yt; ajo për Mua është lehtë, e për ta bërë atë (djalin e krijuar pa babë) argument për njerëzit e edhe mëshirë nga ana e Jonë. Kjo është çështje e kryer!”"
    },
    {
      "resource_id": 47,
      "text": "Ajo e barti atë (Isain), andaj (me të në bark) u izolua në një vend të largët."
    },
    {
      "resource_id": 47,
      "text": "E dhembja (e lindjes) e mbështeti atë te një trup i hurmës. Ajo tha: “Ah sa mirë ka qenë për mua të kisha vdekur para kësaj e të isha e harruar që moti!”"
    },
    {
      "resource_id": 47,
      "text": "E prej së poshtmi atë e thirri (Xhibrili): “Mos u brengos, Zoti yt bëri pranë teje një përrockë (uji)”."
    },
    {
      "resource_id": 47,
      "text": "E ti shkunde trupin e hurmës se do të bijnë ty hurma të freskëta."
    },
    {
      "resource_id": 47,
      "text": "Ti pra, ha pi e qetësou, dhe nëse sheh ndonjë prej njerëzve thuaj: “Unë ka vendsur heshtje për hir të Gjitëhmëshirshmit, andaj asnjë njeriu sot nuk i flas!”"
    },
    {
      "resource_id": 47,
      "text": "Dhe duke e bartur ngryk shkoj me të te të afërmit e vet ata i thanë: “Oj Merjeme, ke bërë një punë shumë tëkeqe!”"
    },
    {
      "resource_id": 47,
      "text": "Oj motra e Harunit, babai yt nuk ishte njeri i prishur e as nëna jote nuk ka qenë e pamoralshme!"
    },
    {
      "resource_id": 47,
      "text": "Atëherë ajo u dha shenjë kah (Isai). Ata thanë: “Si t’i flasim atij që ëshë foshnjë në djep?”"
    },
    {
      "resource_id": 47,
      "text": "Ai (Isai) tha: “Unë jam rob i All-llahut, mua më ka dhënë (ka caktuar të më japë) librin dhe më ka bërë Pejgamber."
    },
    {
      "resource_id": 47,
      "text": "Më ka bërë dobiprurës kudo që të jem dhe më ka porositur me namaz (falje) e zeqatë për sa të jemë gjallë!"
    },
    {
      "resource_id": 47,
      "text": "Më ka bërë të mirësjellshëm ndaj nënës sime, e nuk më ka bërë kryelartë as të padëgjueshëm!"
    },
    {
      "resource_id": 47,
      "text": "Selami (shpëtim prej All-llahut) është me mua ditën kur u linda, ditën kur të vdes dhe ditën kur të dal (prej varrit) i gjallë!”"
    },
    {
      "resource_id": 47,
      "text": "Kjo është (fjalë) e vërtetë, rreth Isait, birit të Merjemes në të cilin ata shkaktojnë dyshime."
    },
    {
      "resource_id": 47,
      "text": "Nuk i takoi (nuk ka nevojë) All-llahu të ketë ndonjë fëmijë, i pastër është Ai, kur dëshiron një send Ai vetëm i thotë atij: Bëhu!”. Ai menjëherë bëhet."
    },
    {
      "resource_id": 47,
      "text": "(Isai i tha popullit të vet) Dhe se All-llahu është Zoti im dhe Zoti juaj, pra adhuronie Atë, kjo është rrugë (fe) e drejtë."
    },
    {
      "resource_id": 47,
      "text": "Po, grupet u kundërshtuan mes vete (rreth Isait). Të mjerët ata që nuk besuan se çka kanë për të parë ditën e madhe!"
    },
    {
      "resource_id": 47,
      "text": "Ditën kur do të na paraqiten neve, sa mirë do të dëgjojnë edhe shohin (ose njerëzit do të dëgjojnë e shohin çka i gjen ata), por tash për tash (në këtë jetë) zullumqarët janë të humbur qartë."
    },
    {
      "resource_id": 47,
      "text": "Ti tërhiqu atyre vërejtjen për ditën e dëshprimit, kur të marrë fund çështja (e përgjejgësisë e dikush në xhehet, dikush në zjarr), se ata (sot) janë të painformuar, dhe ata nuk janë duke besuar."
    },
    {
      "resource_id": 47,
      "text": "S’ka dyshim se Ne e trashëgojmë (na mbetet) tokën dhe çka ka në të, dhe të Ne do të jetë e ardhmja e tyre."
    },
    {
      "resource_id": 47,
      "text": "Përkujtoju (lexoju idhujtarëve e të tjerëve) në Libër (në Kur’an) Ibrahimin. Ai vërtet ishte shumë i drejtë dhe pejgamber."
    },
    {
      "resource_id": 47,
      "text": "Kur babait të vet i tha: “O babai im, pse adhuron atë që as nuk dëgjon, as nuk sheh, e as nuk ke asgjë prej tij?"
    },
    {
      "resource_id": 47,
      "text": "O babai im, mua më është dhënë nga dituria çka ty nuk të është dhënë, andaj më dëgjo se unë të udhëzoj në rrugë të drejtë."
    },
    {
      "resource_id": 47,
      "text": "O babai im, mos adhuro djallin, sepse djalli është kundërshtar i Mëshiruesit."
    },
    {
      "resource_id": 47,
      "text": "O babai im, unë kam frikë se do të godet ndonjë dënim prej të Gjithmëshirshmit e do të jesh shok i djallit!”"
    },
    {
      "resource_id": 47,
      "text": "Ai (babai) tha: “A ti, Ibrahim, i refuzon zotat e mi? Nëse nuk ndalesh (së fyeri ndaj zotave të mi), unë do të gurëzoj, ndaj largohu prej meje për një kohë të gjatë!”"
    },
    {
      "resource_id": 47,
      "text": "Ai (Ibrahimi) tha: “Qofsh i lirë prej meje! Unë do ta lus Zotin tim për të falur ty, pse ai (babai) shte i kujdsshëm ndaj meje."
    },
    {
      "resource_id": 47,
      "text": "Unë po largohem prej jush dhe prej çka adhuroni ju pos All-llahut, e shpresoj se me adhurimin ndaj Zotit tim nuk do të jem i humbur!”"
    },
    {
      "resource_id": 47,
      "text": "E pasi u largua prej tyre dhe prej çka adhuronin ata pos All-llahut, Ne i dhuruam atij Is-hakun dhe Jakubin dhe që të dy i bëmë pejgamberë."
    },
    {
      "resource_id": 47,
      "text": "Dhe atyre (të gjithëve) u dhamë (të mira) nga mëshira Jonë, edhe i bëmë që të jenë të përmendur për të mirë (ndër njerëz)."
    },
    {
      "resource_id": 47,
      "text": "Përmendju në Libër (tregimin për) Musain! ai ishte i zgjedhur (prej Zotit) dhe ishte i dërguar, pejgamber."
    },
    {
      "resource_id": 47,
      "text": "Dhe Ne e thirrëm nga ana e djathtë e kodrës Tur, e afruam për t’i folur (të dëgjojë bisedën tonë)."
    },
    {
      "resource_id": 47,
      "text": "Nga mëshira Jonë i dhamë vëllain e tij Harunin, Pejgamber."
    },
    {
      "resource_id": 47,
      "text": "Përkujtoju në këtë Libër Ismailin! Ai ka qenë shumë besnik (premtoi të bëhet kurban) dhe i dërguar, pejgamber."
    },
    {
      "resource_id": 47,
      "text": "Ai urdhëronte familjen e vet me faljen e namazit dhe me zeqatë, dhe ishte dhumë i pranishëm te Zoti i tij."
    },
    {
      "resource_id": 47,
      "text": "Përkujtoju në libër edhe Idrisin! Ai ishte shumë i drejtë dhe pejgamber."
    },
    {
      "resource_id": 47,
      "text": "Ne e ngriëm atë në një vend të Lartë (ia ngritëm lart famën)."
    },
    {
      "resource_id": 47,
      "text": "Këta (të përmendur) ishin që All-llahu i gradoi nga pejgamberët pasardhës të Ademit, prej pasardhësve të atyre që i patëm bartur (në anije) bashkë me Nuhun, prej pasardhësve të Ibrahimit dhe të Jakubit (Israilët), dhe prej atyre që i udhëzuam dhe i bëmë të zgjedhur; kur u lexoheshin atyre ajetet e Zotit, binin në sexhde dhe qanin."
    },
    {
      "resource_id": 47,
      "text": "E pas tyre (të mirëve) erdhën pasardhës të këqij, që e lanë namazin e u dhanë pas kënaqësive (trupore), e më vonë do të hidhen në çdo gjë të keqe (ose në Gaja)."
    },
    {
      "resource_id": 47,
      "text": "Me pëjashtim të atij që pendohet dhe beson e bën vepra të mira, të tillët do të hyjnë në Xhennet dhe atyre nuk u bëhet padrejtë."
    },
    {
      "resource_id": 47,
      "text": "Ato janë Xhennetet e Adnit. që Mëshiruesi u pat premtuar robve të vet, pa i parë ata (i besuan pa i parë), e premtimi i Tij është i kryer."
    },
    {
      "resource_id": 47,
      "text": "Aty nuk dëgjojnë fjalë boshe, por vetëm përshëndetje. Aty manë ushqimin e vet (të llojllojshëm) mëngjes e mbrëmje."
    },
    {
      "resource_id": 47,
      "text": "Ato janë Xhennetet që do t’ua trashëgojnë robve Tanë që ishin të ruajtur."
    },
    {
      "resource_id": 47,
      "text": "Ne (engjënt, thotë Xhibrili) nuk zbresim (nuk vijmë) vetëm me urdhërin e Zotit tënd. Vetëm Atij i takon e tërë çështja e tashme e ardhme dhe mes tyre, e Zoti yt nuk është që harron."
    },
    {
      "resource_id": 47,
      "text": "Ai është Zoti i qiejve dhe i tokës dhe çka ka në mes tyre, pra Atë adhuroje, e në adhurim ndaj Tij bëhu i qëndrueshëm. A di për Të ndonjë emnak (adash)!"
    },
    {
      "resource_id": 47,
      "text": "E njeriu thota: “A njëmed pasi të vdes do të nxirrem i gjallë (do të ringja;;en)?”"
    },
    {
      "resource_id": 47,
      "text": "Po, a nuk po mendon njeriu se Ne e krijuam atë më parë kur ai nuk ishte asgjë?"
    },
    {
      "resource_id": 47,
      "text": "Pasha Zotin tënd, Ne do t’i tubojmë (pas ringjalljes) ata bashkë më djajtë dhe do t’i afrojmë ata rreth Xhehennemit të gjunjësuar."
    },
    {
      "resource_id": 47,
      "text": "Pastaj, nga secili grup do t’i kapim ata që kishin qenë më jorespektues ndaj të Gjithmëshirshmit."
    },
    {
      "resource_id": 47,
      "text": "E Ne e dujmë më së miri se cili prej tyre ka më meritë të hudhet në të."
    },
    {
      "resource_id": 47,
      "text": "Dhe nuk ka asnjë prej jush që nuk do t’i afrohet atij. Ky (kontaktim i Xhehennemit) është vendim i kryer i Zotit tënd."
    },
    {
      "resource_id": 47,
      "text": "Pastaj, (pas kalimit pran tij) do t’i shpëtojmë ata që ishin ruajtur (mëkateve), e zullumqarët do t’i lëmë aty të gjunjëzuar."
    },
    {
      "resource_id": 47,
      "text": "E kur u lexoheshin atyre ajetet tona të argumentuara, ata që nuk kshin besuar u thoshin atyre që kishin besuar: “Cili grup (ne ose ju) ka vend jete më të mirë dhe kuvend më autoritativ?”"
    },
    {
      "resource_id": 47,
      "text": "E, sa e sa gjenerata kemi shkatërruar para tyre e që ishin më të pajisur dhe më të dukshëm."
    },
    {
      "resource_id": 47,
      "text": "Thuaj: “Atij që është në humbje (në mosbesim), le t’ia vazhdojë atij i Gjithfuqishmi për një kohë, e kur do ta shohin atë që po u premtohet: ose dënimin (në këtë jetë) ose kijametin, atëherë do ta kuptojnë se kush do të jetë në pozitë më të keqe dhe më i dobët në përkrahje!”"
    },
    {
      "resource_id": 47,
      "text": "E All-llahu u shton besimi atyre që u udhëzuan, e veprat e mira të pëjetshme, janë shprblim më i dobishëm te Zoti yt, dhe përfundim me i mirë."
    },
    {
      "resource_id": 47,
      "text": "77-78. A je i njoftyar për atë që mohoi argumentet Tona e tha: “Mua githqysh do të më jepet pasuri e fëmijë (në botën tjetër)?”"
    },
    {
      "resource_id": 47,
      "text": "77-78. A je i njoftyar për atë që mohoi argumentet Tona e tha: “Mua githqysh do të më jepet pasuri e fëmijë (në botën tjetër)?”"
    },
    {
      "resource_id": 47,
      "text": "Jo, nuk është ashtu, po Ne do të shënojmë atë që po e thotë ai, dhe do të vazhdojmë atij dënim pas dënimi."
    },
    {
      "resource_id": 47,
      "text": "Dhe Ne e trashëgojmë atë (në pasuri e fëmijë) që të thotë ai, e ai ka për të na ardhur i vetmuar."
    },
    {
      "resource_id": 47,
      "text": "Dhe kur ata në vend të All-llahut adhuruan zota tjerë për t’u krenuar me ta."
    },
    {
      "resource_id": 47,
      "text": "Përkundrazi, ata (idhujt) do të tërhiqen prej adhurimit të atyre dhe do të bëhen armiq të tyre."
    },
    {
      "resource_id": 47,
      "text": "A nuk e di ti se Ne i kemi lëshuar djajt kundër jobesimtarëve, e ata nxisin pa ndërpreë në vepra të këqija."
    },
    {
      "resource_id": 47,
      "text": "Pra, ti mos u ngut kundër tyre, se Ne jemi duke ua numëruar atyre (jetën në ditë, frymëmarrje etj. )."
    },
    {
      "resource_id": 47,
      "text": "Ditën kur do t’i tubojmë të devotshmit te i Gjithëmëshirshmi si musafirë të ftuar."
    },
    {
      "resource_id": 47,
      "text": "Ndërsa mëkatarëve u grahim në Xhehennem të etshëm."
    },
    {
      "resource_id": 47,
      "text": "Nuk ka të drejtë ndërmjetësim askush, përveç atij që ka lejuar i Gjithëfuqishmi."
    },
    { "resource_id": 47, "text": "Ata thanë: “I Gjithëfuqishmi ka fëmijë”." },
    {
      "resource_id": 47,
      "text": "Ju (jobesimtarë) vërtet sollët një fjalë shumë të shëmtuar."
    },
    {
      "resource_id": 47,
      "text": "Aq të shëmtuar sa gati u copëtuan qiejt, gati pëlciti toka dhe gati u shembën kodra nga ajo (fjalë)."
    },
    {
      "resource_id": 47,
      "text": "Për atë se të Gjithëmëshirshmit i përshkruan fëmijë."
    },
    {
      "resource_id": 47,
      "text": "E të Gjithëmëshirshmit nuk i takon të ketë fëmijë."
    },
    {
      "resource_id": 47,
      "text": "Nuk ka tjeër, vetëm se githë çka është në qiej e në tokë ka për t’iu paraqitur Zotit si rob."
    },
    {
      "resource_id": 47,
      "text": "Ai me diturinë e vet i ka përfshirë të githë, dhe ka numëruar e evidntuar çdo gjë të tyre në mënyrë të saktësishme."
    },
    {
      "resource_id": 47,
      "text": "Dhe në ditën e kijametit secili do t’i paraqitet Atij i vetëmuar."
    },
    {
      "resource_id": 47,
      "text": "Nuk ka dshim se ata që bënë vepra të mira, atyre i Gjithëmëshirshmi do t’u krijojë (në zemrat e tyre) dashuri."
    },
    {
      "resource_id": 47,
      "text": "Ne e bëmë atë (Kur’anin) të lehtë me gjuhën tënde vetëm që me të t’i përgëzosh të devotshmit, dhe me të t’i tëheqish vërejtjen një populli që ëshë kryeneç."
    },
    {
      "resource_id": 47,
      "text": "Sa shumë brezni kemi shkatërruar para tyre. A po vëreni ndonjë prej tyre, ose a po dëgjon zërin e ulët të tyre (nuk u ndihet zëri)?"
    }
  ],
  "meta": {
    "translation_name": "Albanian",
    "author_name": "Albanian",
    "filters": { "resource_id": 47, "chapter_number": "19" }
  }
}
