{
  "translations": [
    { "resource_id": 126, "text": "Kāf Hā Jā Ajīn Sād." },
    {
      "resource_id": 126,
      "text": "Kazivanje o milosti Gospodara tvoga prema robu Njegovu Zekerijjau,"
    },
    { "resource_id": 126, "text": "kad je on Gospodara svoga tiho zovnuo," },
    {
      "resource_id": 126,
      "text": "i rekao: \"Gospodaru moj, kosti su mi oronule i glava osijedjela, a nikada nisam, kad sam Ti, Gospodaru moj, molbu uputio, nesretan ostao."
    },
    {
      "resource_id": 126,
      "text": "Bojim se rođaka svojih po krvi poslije mene, a žena mi je nerotkinja, zato mi pokloni od Sebe sina"
    },
    {
      "resource_id": 126,
      "text": "da naslijedi mene i porodicu Jakubovu, i učini, Gospodaru moj, da budeš s njim zadovoljan.\""
    },
    {
      "resource_id": 126,
      "text": "\"O Zekerijja, javljamo ti radosnu vijest da će ti se dječak roditi, ime će mu Jahja biti, nikome prije njega to ime nismo htjeli dati.\""
    },
    {
      "resource_id": 126,
      "text": "\"Gospodaru moj\" – reče on – \"kako ću imati sina kad mi je žena nerotkinja, a već sam duboku starost doživio?\""
    },
    {
      "resource_id": 126,
      "text": "\"Eto tako!\" – reče. \"Gospodar tvoj je rekao: 'To je Meni lahko, i tebe sam ranije stvorio, a nisi ništa bio.'\""
    },
    {
      "resource_id": 126,
      "text": "\"Gospodaru moj\" – reče – \"daj mi neki znak!\" – \"Znak će ti biti to što tri noći nećeš s ljudima razgovarati, a zdrav ćeš biti.\""
    },
    {
      "resource_id": 126,
      "text": "I on iziđe iz hrama u narod svoj i znakom im dade na znanje: \"Hvalite Ga ujutro i navečer!\""
    },
    {
      "resource_id": 126,
      "text": "\"O Jahja, prihvati Knjigu odlučno!\" – a dadosmo mu mudrost još dok je dječak bio"
    },
    { "resource_id": 126, "text": "i nježnost i čednost, i čestit je bio" },
    {
      "resource_id": 126,
      "text": "i roditeljima svojima bio je dobar, i nije bio drzak i nepristojan."
    },
    {
      "resource_id": 126,
      "text": "I neka je mir njemu na dan kada se rodio i na dan kada je umro i na dan kad bude iz mrtvih ustao!"
    },
    {
      "resource_id": 126,
      "text": "I spomeni u Knjizi Merjemu: kada se od ukućana svojih na istočnu stranu povukla"
    },
    {
      "resource_id": 126,
      "text": "i jedan zastor da se od njih zakloni uzela, Mi smo k njoj meleka Džibrila poslali i on joj se prikazao u liku savršeno stvorena muškarca."
    },
    {
      "resource_id": 126,
      "text": "\"Utječem se Milostivom od tebe, ako se Njega bojiš!\" – uzviknu ona."
    },
    {
      "resource_id": 126,
      "text": "\"A ja sam upravo izaslanik Gospodara tvoga\" – reče on – \"da ti poklonim dječaka čista!\""
    },
    {
      "resource_id": 126,
      "text": "\"Kako ću imati dječaka\" – reče ona – \"kad me nijedan muškarac dodirnuo nije, a ja nisam nevaljalica!\""
    },
    {
      "resource_id": 126,
      "text": "\"To je tako!\" – reče on. \"Gospodar tvoj je rekao: 'To je Meni lahko', i zato da ga učinimo znamenjem ljudima i znakom milosti Naše. Tako je unaprijed određeno!\""
    },
    {
      "resource_id": 126,
      "text": "I ona zanese i bremenita se skloni daleko negdje."
    },
    {
      "resource_id": 126,
      "text": "I porođajni bolovi prisiliše je da dođe do stabla jedne palme. \"Kamo sreće da sam ranije umrla i da sam potpuno u zaborav pala!\" – uzviknu ona."
    },
    {
      "resource_id": 126,
      "text": "I melek je, koji je bio niže nje, zovnu: \"Ne žalosti se, Gospodar tvoj je dao da niže tebe potok poteče."
    },
    {
      "resource_id": 126,
      "text": "Zatresi palmino stablo, posuće po tebi datule svježe,"
    },
    {
      "resource_id": 126,
      "text": "pa jedi i pij i budi vesela! A ako vidiš čovjeka kakva, ti reci: 'Ja sam se zavjetovala Milostivom da ću šutjeti, i danas ni s kim neću govoriti.'\""
    },
    {
      "resource_id": 126,
      "text": "I dođe ona s njim porodici svojoj, noseći ga. \"O Merjemo\" – rekoše oni – \"učinila si nešto nečuveno!"
    },
    {
      "resource_id": 126,
      "text": "Ej ti, koja u čednosti ličiš Harunu, otac ti nije bio nevaljao, a ni mati tvoja nije bila nevaljalica.\""
    },
    {
      "resource_id": 126,
      "text": "A ona im na njega pokaza. \"Kako da govorimo djetetu u bešici?\" – rekoše."
    },
    {
      "resource_id": 126,
      "text": "\"Ja sam Allahov rob\" – ono reče – \"meni će On Knjigu dati i vjerovjesnikom me učiniti"
    },
    {
      "resource_id": 126,
      "text": "i učiniće me, gdje god budem, blagoslovljenim, i narediće mi da dok sam živ molitvu obavljam i milostinju udjeljujem,"
    },
    {
      "resource_id": 126,
      "text": "i da majci svojoj budem dobar, a neće mi dopustiti da budem drzak i nepristojan."
    },
    {
      "resource_id": 126,
      "text": "I neka je mir nada mnom na dan kada sam se rodio i na dan kada budem umro i na dan kada budem iz mrtvih ustajao!\""
    },
    {
      "resource_id": 126,
      "text": "To je Isa, sin Merjemin – to je prava istina o njemu – onaj u koga oni sumnjaju."
    },
    {
      "resource_id": 126,
      "text": "Nezamislivo je da Allah ima dijete, hvaljen neka je On! Kad nešto odluči, On za to rekne samo: \"Budi!\" – i ono bude."
    },
    {
      "resource_id": 126,
      "text": "Allah je, uistinu, i moj i vaš Gospodar, zato se klanjajte samo Njemu! To je Pravi put."
    },
    {
      "resource_id": 126,
      "text": "I sljedbenici Knjige su se o njemu u mišljenju podvojili, pa teško onima koji ne vjeruju kada budu na Danu velikom prisutni!"
    },
    {
      "resource_id": 126,
      "text": "Kako će dobro čuti i kako će dobro vidjeti onoga Dana kad pred Nas stanu! A nevjernici su sada u očitoj zabludi!"
    },
    {
      "resource_id": 126,
      "text": "I opomeni ih na Dan tuge kada će biti s polaganjem računa završeno, a oni su ravnodušni bili i nisu vjerovali."
    },
    {
      "resource_id": 126,
      "text": "Mi ćemo Zemlju i one koji žive na njoj naslijediti i Nama će se oni vratiti."
    },
    {
      "resource_id": 126,
      "text": "Spomeni, u Knjizi, Ibrahima! On je bio istinoljubiv, vjerovjesnik."
    },
    {
      "resource_id": 126,
      "text": "Kada je rekao ocu svome: \"O oče moj, zašto se klanjaš onome koji niti čuje niti vidi, niti ti može od ikakve koristi biti?"
    },
    {
      "resource_id": 126,
      "text": "O oče moj, meni dolazi znanje, a ne tebi; zato mene slijedi, i ja ću te na Pravi put uputiti;"
    },
    {
      "resource_id": 126,
      "text": "o oče moj, ne klanjaj se šejtanu, šejtan je Milostivome uvijek neposlušan;"
    },
    {
      "resource_id": 126,
      "text": "o oče moj, bojim se da te od Milostivog ne stigne kazna, pa da budeš šejtanu drug\" –"
    },
    {
      "resource_id": 126,
      "text": "otac njegov je rekao: \"Zar ti mrziš božanstva moja, o Ibrahime? Ako se ne okaniš, zbilja ću te kamenjem potjerati, zato me za dugo vremena napusti!\""
    },
    {
      "resource_id": 126,
      "text": "\"Mir tebi!\" – reče Ibrahim. \"Moliću Gospodara svoga da ti oprosti, jer On je vrlo dobar prema meni."
    },
    {
      "resource_id": 126,
      "text": "I napustiću i vas i sve one kojima se mimo Allaha klanjate i klanjaću se Gospodaru svome; nadam se da neću biti nesretan u klanjanju Gospodaru svome.\""
    },
    {
      "resource_id": 126,
      "text": "I pošto napusti njih i one kojima su se, mimo Allaha, klanjali, Mi mu Ishaka i Jakuba darovasmo, i obojicu vjerovjesnicima učinismo"
    },
    {
      "resource_id": 126,
      "text": "i darovasmo im svako dobro i učinismo da budu hvaljeni i po dobru spominjani."
    },
    {
      "resource_id": 126,
      "text": "I spomeni u Knjizi Musaa! On je bio iskren i bio je poslanik, vjerovjesnik."
    },
    {
      "resource_id": 126,
      "text": "Mi smo ga s desne strane Tura zovnuli i Sebi ga približili da čuje riječi Naše,"
    },
    {
      "resource_id": 126,
      "text": "i darovali smo mu milošću Našom kao vjerovjesnika brata njegova Haruna."
    },
    {
      "resource_id": 126,
      "text": "I spomeni u Knjizi Ismaila! On je ispunjavao dato obećanje i bio poslanik, vjerovjesnik,"
    },
    {
      "resource_id": 126,
      "text": "i tražio je od čeljadi svoje da molitvu obavljaju i da milostinju udjeljuju, i Gospodar njegov je bio njima zadovoljan."
    },
    {
      "resource_id": 126,
      "text": "I spomeni u Knjizi Idrisa! On je bio istinoljubiv i vjerovjesnik,"
    },
    { "resource_id": 126, "text": "i Mi smo ga na visoko mjesto digli." },
    {
      "resource_id": 126,
      "text": "To su ti vjerovjesnici koje je Allah blagodatima obasuo, potomci Ademovi i onih koje smo sa Nuhom nosili, i potomci Ibrahimovi i Israilovi, i onih koje smo uputili i odabrali. Kad bi im se ajeti Milostivog čitali, oni bi licem na tle padali i plakali."
    },
    {
      "resource_id": 126,
      "text": "A njih smijeniše zli potomci, koji molitvu napustiše i za požudama pođoše; oni će sigurno zlo proći;"
    },
    {
      "resource_id": 126,
      "text": "ali oni koji su se pokajali, i vjerovali, i dobro činili, njima se neće nikakva nepravda učiniti, oni će u Džennet ući,"
    },
    {
      "resource_id": 126,
      "text": "u edenske vrtove koje je Milostivi robovima Svojim obećao zato što su u njih vjerovali, a nisu ih vidjeli – a obećanje Njegovo će se doista ispuniti –"
    },
    {
      "resource_id": 126,
      "text": "u njima prazne besjede neće slušati, već samo: \"Mir!\" i u njima će i ujutro i navečer opskrbljeni biti."
    },
    {
      "resource_id": 126,
      "text": "Daćemo da takav Džennet naslijedi onaj od robova Naših koji se bude grijeha klonio."
    },
    {
      "resource_id": 126,
      "text": "\"Mi smo u Džennet ušli samo dobrotom Gospodara tvoga, On je vladar svega, On zna budućnost našu i prošlost našu i ono što je između toga\" – govoriće. Gospodar tvoj ne zaboravlja."
    },
    {
      "resource_id": 126,
      "text": "On je Gospodar nebesa i Zemlje i onoga što je između njih, zato se samo Njemu klanjaj i u tome budi istrajan! Znaš li da ime Njegovo ima iko?"
    },
    {
      "resource_id": 126,
      "text": "Čovjek kaže: \"Zar ću, kad umrem, zbilja biti oživljen?\""
    },
    {
      "resource_id": 126,
      "text": "A zar se čovjek ne sjeća da smo ga još prije stvorili, a da nije bio ništa?"
    },
    {
      "resource_id": 126,
      "text": "I tako mi Gospodara tvoga, Mi ćemo i njih i šejtane sakupiti, zatim ćemo ih dovesti da oko Džehennema na koljenima kleče,"
    },
    {
      "resource_id": 126,
      "text": "a onda ćemo iz svake skupine izdvojiti one koji su prema Milostivome najdrskiji bili,"
    },
    {
      "resource_id": 126,
      "text": "jer Mi dobro znamo one koji su najviše zaslužili da u njemu gore."
    },
    {
      "resource_id": 126,
      "text": "I svaki od vas će do njega stići! Gospodar tvoj se, sigurno, tako obavezao!"
    },
    {
      "resource_id": 126,
      "text": "Zatim ćemo one koji su se grijeha klonili spasiti, a nevjernike ćemo da u njemu na koljenima kleče ostaviti."
    },
    {
      "resource_id": 126,
      "text": "Kad su im se Naši jasni ajeti kazivali, onda su oni koji nisu vjerovali govorili onima koji su vjerovali: \"Ili smo mi ili vi u boljem položaju i ko ima više pobornika?\""
    },
    {
      "resource_id": 126,
      "text": "A koliko smo Mi prije njih naroda uništili koji su blagom i izgledom divljenje izazivali!"
    },
    {
      "resource_id": 126,
      "text": "Reci: \"Onome ko je u zabludi, neka Milostivi dug život dâ!\" – Ali kad takvi dožive da se opomene ostvare, bilo kazna, bilo Smak svijeta, zbilja će saznati ko je u gorem položaju i ko ima pobornika manje –"
    },
    {
      "resource_id": 126,
      "text": "i Allah će pomoći onima koji su na Pravome putu! A dobra djela koja vječno ostaju – od Gospodara tvoga biće bolje nagrađena i ljepše uzvraćena."
    },
    {
      "resource_id": 126,
      "text": "Zar nisi vidio onoga koji u dokaze Naše ne vjeruje i govori: \"Zacijelo će mi biti dato bogatstvo i djeca!\""
    },
    {
      "resource_id": 126,
      "text": "Ili je on budućnost prozreo ili je od Milostivog obećanje primio?"
    },
    {
      "resource_id": 126,
      "text": "Nijedno! Mi ćemo ono što on govori zapisati i patnju mu veoma produžiti,"
    },
    {
      "resource_id": 126,
      "text": "a ono što smo mu dali – naslijediti, i sam samcat će Nam se vratiti."
    },
    {
      "resource_id": 126,
      "text": "I oni mimo Allaha prihvataju božanstva da im budu snaga."
    },
    {
      "resource_id": 126,
      "text": "A ne valja tako! Božanstva ta će poreći da su im se klanjali, i biće im protivnici."
    },
    {
      "resource_id": 126,
      "text": "Zar ne vidiš da Mi nevjernike šejtanima prepuštamo da ih što više na zlo navraćaju?"
    },
    {
      "resource_id": 126,
      "text": "Zato ne traži da što prije stradaju, Mi im polako dane odbrajamo!"
    },
    {
      "resource_id": 126,
      "text": "Onoga Dana kada čestitē kao uzvanike pred Milostivim sakupimo,"
    },
    {
      "resource_id": 126,
      "text": "a kad u Džehennem žedne grješnike potjeramo,"
    },
    {
      "resource_id": 126,
      "text": "niko se ni za koga neće moći zauzimati, osim onoga kome Milostivi dopusti."
    },
    {
      "resource_id": 126,
      "text": "Oni govore: \"Milostivi je uzeo dijete!\" –"
    },
    { "resource_id": 126, "text": "Vi, doista, nešto krupno govorite!" },
    {
      "resource_id": 126,
      "text": "Gotovo da se nebesa raspadnu, a Zemlja provali i planine zdrobe"
    },
    { "resource_id": 126, "text": "što Milostivom pripisuju dijete." },
    {
      "resource_id": 126,
      "text": "A Svemilosnom ne treba to da uzima dijete!"
    },
    {
      "resource_id": 126,
      "text": "ta svi će oni, i oni na nebesima i oni na Zemlji, kao robovi u Milostivog tražiti utočište!"
    },
    {
      "resource_id": 126,
      "text": "On ih je sve znanjem obuhvatio i svakoga napose izbrojio,"
    },
    {
      "resource_id": 126,
      "text": "i svi će Mu na Sudnjem danu doći pojedinačno."
    },
    {
      "resource_id": 126,
      "text": "One koji su vjerovali i dobra djela činili Milostivi će, sigurno, voljenim učiniti."
    },
    {
      "resource_id": 126,
      "text": "Mi smo Kur'an učinili lahkim, na tvome jeziku, da bi njime one koji se Allaha boje i grijeha klone obradovao, a inadžije nepopustljive opomenuo."
    },
    {
      "resource_id": 126,
      "text": "A koliko smo samo naroda prije njih uništili! Da li ijednog od njih vidiš i da li i najslabiji glas njihov čuješ?"
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "19" }
  }
}
