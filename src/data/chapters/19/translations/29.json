{
  "translations": [
    { "resource_id": 29, "text": "کهیعص (کاف. ها. یا. عین. صاد)." },
    {
      "resource_id": 29,
      "text": "(این) بیان رحمت پروردگارت (نسبت) به بنده‌اش زکریا است."
    },
    {
      "resource_id": 29,
      "text": "چون پروردگارش را به ندایی پنهان (به دعا) خواند."
    },
    {
      "resource_id": 29,
      "text": "گفت: «پروردگارا! به‌راستی که استخوانم سست شده، و شعلۀ پیری سرم را فرا گرفته (و موهایم سفید گشته است) و من (هرگز) در دعای تو، ای پروردگارم! محروم نبوده‌ام."
    },
    {
      "resource_id": 29,
      "text": "و به‌راستی که من بعد از (مرگ) خودم از وارثانم بیمناکم، و همسرم نازا (و عقیم) است، پس از نزد خویش وارثی به من عطا فرما."
    },
    {
      "resource_id": 29,
      "text": "که وارث من و (نیز) وارث آل یعقوب باشد، و پروردگارا! او را پسندیده قرار ده»."
    },
    {
      "resource_id": 29,
      "text": "(الله فرمود:) «ای زکریا! همانا ما تو را به پسری بشارت می‌دهیم که نامش یحیی است، (که) پیش از این همنامی برای او قرار نداده‌ایم»."
    },
    {
      "resource_id": 29,
      "text": "(زکریا) گفت: «پروردگارا! چگونه برای من پسری خواهد بود؟! درحالی‌که همسرم نازا است، و من (نیز) از شدت پیری به ناتوانی رسیده‌ام!»"
    },
    {
      "resource_id": 29,
      "text": "(فرشته) گفت: «این گونه است، پروردگارت فرموده است: این بر من آسان است، و به‌راستی پیش از این تو را آفریدم در حالی‌که چیزی نبودی»."
    },
    {
      "resource_id": 29,
      "text": "(زکریا) گفت: «پروردگارا! برای من نشانه‌ای قرار ده» فرمود: «نشانۀ تو این است که سه شبانه (روز) در حالی‌که (تندرست و) سالمی؛ نتوانی با مردم سخن بگویی»."
    },
    {
      "resource_id": 29,
      "text": "پس (او) از محراب (= جایگاه عبادتش) بر قومش بیرون آمد، آنگاه به آن‌ها اشاره کرد که: صبح و شام (الله را) تسبیح گویید»."
    },
    {
      "resource_id": 29,
      "text": "(الله فرمود:) ای یحیی! کتاب (تورات) را با قوت (و جدیت) بگیر، و در کودکی به او دانش (و نبوت) دادیم."
    },
    {
      "resource_id": 29,
      "text": "و (نیز به او) شفقت و پاکیزگی از جانب خود (عطا کردیم). و (او) پرهیزگار بود."
    },
    {
      "resource_id": 29,
      "text": "و (او) نسبت به پدر و مادرش نیکو کار بود، و سرکش (و) نافرمان نبود."
    },
    {
      "resource_id": 29,
      "text": "و سلام بر او باد، روزی‌که متولد شد، و روزی‌که می‌میرد، و روزی‌که زنده برانگیخته می‌شود."
    },
    {
      "resource_id": 29,
      "text": "و در (این) کتاب (قرآن) مریم را یاد کن، هنگامی‌که از خانواده‌اش کناره گرفت، (و در) ناحیۀ شرقی (بیت المقدس) مستقر شد."
    },
    {
      "resource_id": 29,
      "text": "پس میان خود و آن‌ها پرده‌ای کشید، آنگاه (ما) روح خود (= جبر ئیل) را به سوی او فرستادیم، پس به هیئت انسانی کامل بر او ظاهر شد."
    },
    {
      "resource_id": 29,
      "text": "(مریم) گفت: «همانا من از (شر) تو، به (الله) رحمان پناه می‌برم، اگر تو پرهیزگار هستی»."
    },
    {
      "resource_id": 29,
      "text": "(فرشته) گفت: «یقیناً من فرستادۀ پروردگار تو هستم، تا پسر پاکیزه‌ای به تو ببخشم»."
    },
    {
      "resource_id": 29,
      "text": "(مریم) گفت: «چگونه ممکن است مرا پسری باشد در حالی‌که تاکنون انسانی با من تماس نداشته است، و هرگز (زن) بدکاره‌ای (هم) نبوده‌ام؟!»."
    },
    {
      "resource_id": 29,
      "text": "(فرشته) گفت: «این گونه است، پروردگارت فرموده است: این (کار) بر من آسان است، و او را برای مردم نشانه‌ای قرار می‌دهیم، و (نیز) رحمتی از سوی ماست، و این امری است انجام یافته»."
    },
    {
      "resource_id": 29,
      "text": "پس (مریم) به او باردار شد، آنگاه با او به جایی دور دستی (رفت و از مردم) کناره گرفت."
    },
    {
      "resource_id": 29,
      "text": "پس درد زایمان او را به سوی تنۀ (درخت) خرمایی کشاند، گفت: «ای کاش پیش از این مرده بودم، و به‌کلی از یادها رفته (و فراموش شده) بودم»."
    },
    {
      "resource_id": 29,
      "text": "ناگهان از (سمت) پایینش (فرشته یا عیسی) او را صدا زد که: «غمگین مباش، به راستی پروردگارت زیر (پای) تو چشمه‌ای (جاری) قرار داده است."
    },
    {
      "resource_id": 29,
      "text": "و (این) تنۀ (درخت) خرما را به طرف خود تکان بده، (که) رطب تازه‌ای بر تو فرو می‌ریزد."
    },
    {
      "resource_id": 29,
      "text": "پس (از آن) بخور و (از آب چشمه) بنوش، و دیدگان را (به این مولود) روشن دار، پس اگر کسی از انسان‌ها را دیدی (با اشاره) بگو: «همانا من برای (الله) رحمان روزه (سکوت) نذر کرده‌ام، لذا امروز با هیچ بشری سخن نمی‌گویم»."
    },
    {
      "resource_id": 29,
      "text": "پس (مریم) در حالی‌که او (= عیسی) را برداشته بود، نزد قومش آمد، گفتند: «ای مریم! به راستی کاری (بسیار) زشت (و شگفت انگیزی) انجام داده‌ای!"
    },
    {
      "resource_id": 29,
      "text": "ای خواهر هارون! پدرت مرد بدی نبود، و مادرت (نیز) زن بدکاره‌ای نبود!»."
    },
    {
      "resource_id": 29,
      "text": "پس (مریم) به او (=عیسی) اشاره کرد، گفتند: «چگونه با کسی‌که کودکی است در گهواره، سخن بگوییم؟!»"
    },
    {
      "resource_id": 29,
      "text": "(عیسی) گفت: «من بندۀ الله هستم، به من کتاب داده، و مرا پیامبر قرار داده است."
    },
    {
      "resource_id": 29,
      "text": "و مرا هر جا که باشم پر برکت و فرخنده قرار داده، و تا زنده‌ام مرا به نماز و زکات سفارش کرده است."
    },
    {
      "resource_id": 29,
      "text": "و (مرا) نسبت به مادرم نیکو کار (قرار داده) و مرا سرکش (و) بدبخت قرار نداده است."
    },
    {
      "resource_id": 29,
      "text": "و سلام بر من، روزی‌که متولد شدم، و روزی‌که می‌میرم، و روزی‌که زنده برانگیخته شوم»"
    },
    {
      "resource_id": 29,
      "text": "این است (حکایت) عیسی پسر مریم، گفتار راستی که در آن تردید (و اختلاف) می‌کنند."
    },
    {
      "resource_id": 29,
      "text": "(هرگز) شایسته الله نیست که فرزندی برگیرد، او منزه است، هرگاه کاری را فرمان دهد (و بخواهد)، فقط به آن می‌گوید: «موجود شو» پس (بی‌درنگ) موجود می‌شود."
    },
    {
      "resource_id": 29,
      "text": "و (عیسی به قومش گفت:) «یقیناً الله پروردگار من و پروردگار شماست، پس او را پرستش کنید، (که) راه راست این است»."
    },
    {
      "resource_id": 29,
      "text": "آنگاه گروه‌های (یهود و نصاری) در میان خود اختلاف کردند، پس وای بر کسانی‌که کافر شدند، از حضور (در آن) روز بزرگ (قیامت)."
    },
    {
      "resource_id": 29,
      "text": "(آن) روزی‌که نزد ما می‌آیند، چه خوب شنوا و چه خوب بینا هستند، لیکن ستمکاران امروز در گمراهی آشکارند."
    },
    {
      "resource_id": 29,
      "text": "و (ای پیامبر!) آن‌ها را از روز حسرت بترسان، آنگاه که کار پایان پذیرد، و آن‌ها (همچنان) در غفلت‌اند و ایمان نمی‌آورند."
    },
    {
      "resource_id": 29,
      "text": "همانا ماییم که زمین و کسانی را که بر آن هستند، به ارث می‌بریم، و (همگی) به‌سوی ما باز گردانده می‌شوند."
    },
    {
      "resource_id": 29,
      "text": "و (ای پیامبر!) در (این) کتاب ابراهیم را یاد کن، بی‌گمان او پیامبری راستگو بود."
    },
    {
      "resource_id": 29,
      "text": "هنگامی‌که به پدرش گفت: «ای پدر جان! چرا چیزی را پرستش می‌کنی که نه می‌شنود و نه می‌بیند، و نه هیچ نیازی از تو برآورده می‌سازد؟!"
    },
    {
      "resource_id": 29,
      "text": "ای پدر جان! یقیناً (از جانب الله) دانشی برای من آمده که برای تو نیامده است، پس از من پیروی کن، تا تو را به راه راست هدایت کنم."
    },
    {
      "resource_id": 29,
      "text": "ای پدر جان! شیطان را پرستش نکن، زیرا که شیطان نسبت به (الله) رحمان نافرمان بود."
    },
    {
      "resource_id": 29,
      "text": "ای پدر جان! من از این می‌ترسم که از (سوی الله) رحمان عذابی به تو برسد، آنگاه از دوستان شیطان (و هم‌نشینان او در آتش) باشی»."
    },
    {
      "resource_id": 29,
      "text": "(پدرش) گفت: «ای ابراهیم! آیا تو از معبود‌های من روی گردانی؟ اگر باز نیایی، قطعاً تو را سنگسار می‌کنم، و برای مدت طولانی از من دور شو»."
    },
    {
      "resource_id": 29,
      "text": "(ابراهیم) گفت: «سلام بر تو! به‌زودی از پروردگارم برای تو طلب آمرزش خواهم کرد، بی‌گمان او نسبت به من مهربان است."
    },
    {
      "resource_id": 29,
      "text": "و از شما و آنچه به جای الله می‌خوانید، کناره‌گیری می‌کنم، و پروردگارم را می‌خوانم، امید است که در خواندن پروردگارم محروم نباشم»."
    },
    {
      "resource_id": 29,
      "text": "پس چون از آن‌ها و آنچه به جای الله می‌پرستیدند کناره‌گیری کرد، اسحاق و یعقوب را به او بخشیدیم، و هر یک (از آنان) را پیامبر گردانیدیم."
    },
    {
      "resource_id": 29,
      "text": "و از رحمت خود به آن‌ها عطا کردیم، و برایشان (در میان امت‌ها) ذکر خیر بلند آوازه‌ای قرار دادیم."
    },
    {
      "resource_id": 29,
      "text": "و (ای پیامبر!) در (این) کتاب موسی را یاد کن، به‌راستی او مخلص بود، و فرستاده‌ای پیامبر بود."
    },
    {
      "resource_id": 29,
      "text": "و (ما) او را از طرف راست (کوه) طور نِدا دادیم، و رازگویان او را (به خود) نزدیک ساختیم."
    },
    {
      "resource_id": 29,
      "text": "و (ما) از رحمت خود برادرش هارون را - که پیامبر بود - به او عطا کردیم."
    },
    {
      "resource_id": 29,
      "text": "و در (این) کتاب اسماعیل را یاد کن، بی‌گمان او راست وعده، و فرستاده‌ای پیامبر بود."
    },
    {
      "resource_id": 29,
      "text": "و (او همواره) خانواده‌اش را به نماز و زکات فرمان می‌داد، و نزد پروردگارش پسندیده بود."
    },
    {
      "resource_id": 29,
      "text": "و در (این) کتاب ادریس را یاد کن بی‌شک او پیامبری راستگو بود."
    },
    { "resource_id": 29, "text": "و (ما) او را به جایگاهی بلند فرا بردیم." },
    {
      "resource_id": 29,
      "text": "اینان کسانی از پیامبران بودند که الله بر آنان انعام کرده بود، از فرزندان آدم و از کسانی‌که با نوح (بر کشتی) سوار کردیم، و از فرزندان ابراهیم و اسرائیل (= یعقوب) و از کسانی‌که آن‌ها را هدایت کردیم و بر گزیدیم. چون آیات (الله) رحمان بر آن‌ها تلاوت می‌شد، سجده‌کنان و گریان (به خاک) می‌افتادند."
    },
    {
      "resource_id": 29,
      "text": "آنگاه پس از آنان (فرزندان) ناخلفانی جانشین شدند که نماز را (ضایع و) ترک کردند و از شهوات پیروی کردند، پس به‌زودی (کیفر) گمراهی (خود) را خواهند یافت."
    },
    {
      "resource_id": 29,
      "text": "مگر آن که توبه کرد و ایمان آورد، و کار شایسته انجام داد، پس اینان به بهشت داخل می‌شوند، و بر آنان هیچ ستمی نخواهد شد."
    },
    {
      "resource_id": 29,
      "text": "باغ‌های (بهشتی) جاودانی است که (الله) رحمان به غیب (= نادیده) بندگانش را به آن وعده داده است، مسلماً وعدۀ او فرا خواهد رسید."
    },
    {
      "resource_id": 29,
      "text": "در آنجا سخن بیهوده نمی‌شنوند، جز سلام (می‌شنوند) و برای آن‌ها (هر) صبح و شام روزی‌شان (در بهشت آماده) است."
    },
    {
      "resource_id": 29,
      "text": "این همان بهشتی است که از (میان) بندگانمان (به) آن کسی‌که (در دنیا) پرهیزگار بوده به ارث می‌دهیم."
    },
    {
      "resource_id": 29,
      "text": "و (جبرئیل به پیامبر عرض کرد:) (ما فرشتگان) جز به فرمان پروردگارت نازل نمی‌شویم، (آگاهی از) آنچه پیش روی ما، و آنچه پشت سرما، و آنچه میان این دو است، (همه) از آنِ اوست، و پروردگارت هرگز فراموش‌کار نیست."
    },
    {
      "resource_id": 29,
      "text": "(همان) پروردگار آسمان‌ها و زمین، و آنچه میان آن دو است، پس او را پرستش کن، و بر عبادتش شکیبا (و پایدار) باش. آیا (مانند و) هم‌نامی برای او می‌شناسی؟"
    },
    {
      "resource_id": 29,
      "text": "و انسان (کافر) می‌گوید: «آیا زمانی که بمیریم، زنده (از گور) بیرون آورده خواهم شد؟!»"
    },
    {
      "resource_id": 29,
      "text": "آیا انسان به یاد نمی‌آورد که ما پیش از این او را آفریدیم در حالی‌که هیچ چیز نبود؟!"
    },
    {
      "resource_id": 29,
      "text": "پس سوگند به پروردگارت که محققاً (همۀ) آن‌ها را با شیاطین محشور خواهیم کرد، سپس (همۀ) آن‌ها را به زانو در آمده پیرامون جهنم حاضر می‌سازیم."
    },
    {
      "resource_id": 29,
      "text": "آنگاه از هر گروه، کسانی را که در برابر (فرمان الله) رحمان (از همه) سرکش‌تر (و پرجرأت‌تر) بوده‌اند، جدا خواهیم کرد."
    },
    {
      "resource_id": 29,
      "text": "سپس ما به (حال) کسانی‌که (برای سوختن) در آتش (جهنم) سزاوارترند؛ دانا‌تریم."
    },
    {
      "resource_id": 29,
      "text": "و هیچ یک از شما نیست؛ مگر آن که وارد آن (= جهنم) شود، این (وعده) بر پروردگارت فرمانی حتمی (و شدنی) است."
    },
    {
      "resource_id": 29,
      "text": "سپس کسانی را که تقوا پیشه کردند از آن رهایی می‌بخشیم، و ستمکاران را به زانو در آمده در آن رها می‌کنیم."
    },
    {
      "resource_id": 29,
      "text": "و هنگامی‌که آیات روشن ما بر آن‌ها تلاوت شود، کسانی‌که کافر شدند به کسانی‌که ایمان آوردند؛ می‌گویند: «کدام‌یک از دو گروه (ما و شما) در جایگاه (و مقام) بهتر، و از لحاظ محفل، (محفل‌شان) نیکو‌تر است»."
    },
    {
      "resource_id": 29,
      "text": "چه بسیار نسل‌ها را پیش از آنان نابود کردیم که آن‌ها از لحاظ ثروت از این‌ها بهتر بودند و ظاهرشان (نیز) آراسته‌تر بود."
    },
    {
      "resource_id": 29,
      "text": "(ای پیامبر!) بگو: «کسی‌که در گمراهی است، پس (الله) رحمان (از روی استدراج) او را به فزونی مهلت دهد، تا زمانی‌که آنچه را به آن وعده داده شده‌اند؛ یا عذاب و یا قیامت را ببینند، آنگاه به زودی خواهند دانست چه کسی جایگاهش بدتر، و سپاهش ناتوان‌تر است."
    },
    {
      "resource_id": 29,
      "text": "و کسانی‌که هدایت یافته‌اند، الله بر هدایت‌شان می‌افزاید، و (آثار و) نیکی‌های شایسته‌ای ماندگار در نزد پروردگارت پاداش بهتر، و عاقبت خوب‌تر دارد."
    },
    {
      "resource_id": 29,
      "text": "آیا کسی را دیده‌ای به آیات ما کافر شد، و گفت: «قطعاً مال و فرزند (فراوانی) به من داده خواهد شد»؟!"
    },
    {
      "resource_id": 29,
      "text": "آیا بر غیب آگاهی یافته است، یا نزد (الله) رحمان عهدی گرفته است؟!"
    },
    {
      "resource_id": 29,
      "text": "(هرگز) چنین نیست، (ما) به‌زودی آنچه را می‌گوید خواهیم نوشت، و بر عذاب او بسیار می‌افزاییم."
    },
    {
      "resource_id": 29,
      "text": "و آنچه را می‌گوید از او می‌گیریم، و تنها نزد ما می‌آید."
    },
    {
      "resource_id": 29,
      "text": "و (آن‌ها) به جای الله معبودانی را (برای خود) بر گزیدند، تا سبب عزت‌شان باشد."
    },
    {
      "resource_id": 29,
      "text": "چنین نیست، (بلکه) به زودی (معبودها) عبادت آنان را انکار خواهند کرد، و بر ضدشان برخیزند."
    },
    {
      "resource_id": 29,
      "text": "(ای پیامبر!) آیا ندیدی که ما شیاطین را بر کافران فرستادیم (و مسلط نبودیم) تا آن‌ها را سخت بر انگیزند."
    },
    {
      "resource_id": 29,
      "text": "پس (ای پیامبر!) دربارۀ آن‌ها شتاب نکن، ما با دقت (اجل و اعمال) آن‌ها را می‌شماریم."
    },
    {
      "resource_id": 29,
      "text": "روزی‌که پرهیزگاران را (دسته‌جمعی) - به صورت مهمان - به سوی (الله) رحمان گرد آوریم."
    },
    { "resource_id": 29, "text": "و مجرمان را تشنه‌کام به سوی جهنم برانیم." },
    {
      "resource_id": 29,
      "text": "آن‌ها مالک شفاعت نیستند؛ مگر کسی‌که نزد (الله) رحمان عهدی گرفته باشد."
    },
    {
      "resource_id": 29,
      "text": "و (مشرکان) گفتند: «(الله) رحمان فرزندی (برای خود) برگزیده است»."
    },
    {
      "resource_id": 29,
      "text": "به راستی چیزی بسیار زشت (و زننده‌ای، در میان) آوردید."
    },
    {
      "resource_id": 29,
      "text": "نزدیک است آسمان‌ها از این (سخن) از هم متلاشی گردد، و زمین شکافته شود، و کوه‌ها درهم شکافته فرو ریزند."
    },
    {
      "resource_id": 29,
      "text": "(از این رو) که برای (الله) رحمان فرزندی ادعا کرده‌اند."
    },
    {
      "resource_id": 29,
      "text": "و هرگز برای (الله) رحمان سزاوار نیست که فرزندی برگزیند."
    },
    {
      "resource_id": 29,
      "text": "هیچ چیز در آسمان‌ها و زمین نیست؛ مگر این‌که به بندگی سوی (الله) رحمان بیاید."
    },
    {
      "resource_id": 29,
      "text": "یقیناً (الله همۀ) آن‌ها را سر‌شماری کرده، و به دقت شمرده است،"
    },
    {
      "resource_id": 29,
      "text": "و همۀ آن‌ها روز قیامت، تنها نزد او حاضر می‌شوند."
    },
    {
      "resource_id": 29,
      "text": "بی‌گمان کسانی‌که ایمان آوردند و کارهای شایسته انجام دادند، (الله) رحمان برای آن‌ها محبتی (در دل‌ها) قرار می‌دهد."
    },
    {
      "resource_id": 29,
      "text": "پس همانا (ای پیامبر!) ما آن (= قرآن) به زبان تو آسان نمودیم، تا پرهیزگاران را با آن بشارت دهی، و گروه ستیزه‌گران (سرسخت) را با آن هشدار دهی."
    },
    {
      "resource_id": 29,
      "text": "و چه بسیار نسل‌ها که پیش از آن‌ها بودند هلاک کردیم، آیا کسی از آن‌ها را احساس می‌کنی، یا کمترین صدایی از آن‌ها می‌شنوی؟!"
    }
  ],
  "meta": {
    "translation_name": "Hussein Taji Kal Dari",
    "author_name": "Hussein Taji Kal Dari",
    "filters": { "resource_id": 29, "chapter_number": "19" }
  }
}
