{
  "translations": [
    {
      "resource_id": 38,
      "text": "Ha, Mim. (So Allah i Matao ko paka-aantapan Iyan on.)"
    },
    {
      "resource_id": 38,
      "text": "Initoron so kitab a phoon ko Allah a Mabagr, a Mawngangn."
    },
    {
      "resource_id": 38,
      "text": "Mataan! a zisii ko manga langit ago so lopa, so titho a manga tanda ko miyamaratiyaya;"
    },
    {
      "resource_id": 38,
      "text": "Go zisii ko kiyaadna rkano, go so ipphayapat Iyan a manga baraniyawa, so manga tanda ko pagtaw a khitotomangkd;"
    },
    {
      "resource_id": 38,
      "text": "Go (zisii ko) gii kapakazambi o gagawii ago so dawndaw, go so kiyapakatorona o Allah phoon ko kawang ko (oran a) pagpr, na inoyag Iyan sa sabap rkaniyan so lopa ko oriyan o kiyapatay niyan, go so kapkhaalin o manga ndo, - sa manga tanda a rk o pagtaw a pnggdagdaan iran."
    },
    {
      "resource_id": 38,
      "text": "Giyoto man so manga ayat o Allah, a pmbatiyaan Ami rka oto sii ko bnar: Na antonaa i tothol ko oriyan o (katharo o) Allah go so manga ayat Iyan i pharatiyayaan iran?"
    },
    {
      "resource_id": 38,
      "text": "Sangat a siksa a bagian o oman i bokhag, a baradosa:"
    },
    {
      "resource_id": 38,
      "text": "Pphamakin´gn iyan so manga ayat o Allah a pmbatiyaan on, oriyan iyan na idadayon iyan dn so dosa, a mananakabor, ka maniyan oto a da man´g: Na pphanotholang ka on so siksa, a malipds!"
    },
    {
      "resource_id": 38,
      "text": "Na igira a adn a miyasowa iyan ko manga ayat Ami a mayto bo, na balowin iyan oto a kasandagan: Siran man na adn a bagian iran a siksa a phakahina."
    },
    {
      "resource_id": 38,
      "text": "Sii ko kasasangoran iran so naraka Jahannam: Go da a milinding kiran o miyasokat iran a mayto bo, go da a (milinding kiran o) nganin a kinowa iran a salakaw ko Allah a manga panarigan: Go adn a bagian iran a siksa a mala."
    },
    {
      "resource_id": 38,
      "text": "Giyaya na toroan: Na so miyamangongkir ko manga ayat o Kadnan iran, na adn a bagian iran a siksa a pd ko sangat a siksa a malipds."
    },
    {
      "resource_id": 38,
      "text": "So Allah so piyakaphasiyonot Iyan rkano so kalodan, ka an pphamakaktas so manga kapal ko liyawaw niyan sabap sa sogoan Iyan, go ang kano gii makambabanog ko kakawasaan Iyan, go ang kano makapanalamat."
    },
    {
      "resource_id": 38,
      "text": "Go piyakaphasiyonot Iyan rkano so nganin a zisii ko manga langit ago so nganin a zisii ko lopa: Sa kalangolangowan iyan a phoon Rkaniyan; mataan! a matatago roo man so titho a manga tanda a rk o pagtaw a pphamimikirann iran."
    },
    {
      "resource_id": 38,
      "text": "Tharoang ka ko siran a miyamaratiyaya: Napi iran so siran a di iran ikhalk so manga gawii o Allah: Ka imbadal Iyan ko pagtaw so pinggalbk iran."
    },
    {
      "resource_id": 38,
      "text": "Sa taw a nggalbk sa mapiya, na rk o ginawa niyan; na sa taw a nggalbk sa marata, na phakatana on. Oriyan iyan na sii kano bo ko Kadnan iyo phamakandoda."
    },
    {
      "resource_id": 38,
      "text": "Na sabnsabnar a inibgay Ami ko manga moriyataw o Israil so kitab, go so ongangn, go so kananabii; go inipagpr Ami kiran so manga pipiya; go inilbi Ami siran ko manga kaadn (ko masa iran)."
    },
    {
      "resource_id": 38,
      "text": "Go bigan Ami siran sa manga rarayag a karina a pd ko sogoan: Na da siran zoransorang inonta ko oriyan o kiyapakawma kiran o katao, ka dngki ran; mataan! a so Kadnan ka na khokomn Iyan siran ko alongan a qiyamah sii ko miyabaloy siran on a zosoransorang."
    },
    {
      "resource_id": 38,
      "text": "Oriyan iyan na piyakathakna Ami ska ko okit a pd ko sogoan: Na Kdgang ka oto, na ding ka pagonoti so manga n´nga o siran a di manga tatao."
    },
    {
      "resource_id": 38,
      "text": "Mataan! a siran na da dn a milinding iran rka ko Allah a mayto bo: Na mataan! a so manga darowaka na so sabaad kiran i manga panarigan o sabaad: Na so Allah i Panarigan o khipanananggila."
    },
    {
      "resource_id": 38,
      "text": "Giya Qor´an aya na manga osayan a rk o manga manosiya, go toroan go limo ko pagtaw a khitotomangkd."
    },
    {
      "resource_id": 38,
      "text": "Ba tatarimaa o siran a miyamakasogok ko manga rarata sa balowin Ami siran a lagid o siran a miyamaratiyaya, - go pinggalbk iran so manga pipiya, a makaplagid so kawyagoyag iran - ago so kapatay ran? Miyakaratarata so ipkhokom iran."
    },
    {
      "resource_id": 38,
      "text": "Na inadn o Allah so manga langit ago so lopa sii ko bnar, go an mibalas ko oman i ginawa so pinggalbk iyan, a siran na di siran kasalimbotan."
    },
    {
      "resource_id": 38,
      "text": "Ay gda a ka ko taw a biyaloy niyan a katohanan iyan so n´nga iyan? Go diyadag skaniyan o Allah sii ko katao, go piyarkat Iyan so kan´g iyan go so poso iyan, go tiyagoan Iyan so kaylay niyan sa pils? Na antawaa i makanggonanao ron ko oriyan o Allah? Ino kano di phananadm?"
    },
    {
      "resource_id": 38,
      "text": "Na pitharo iran: \"Da a salakaw saya a rowar ko kawyagoyag tano ko doniya; pphamatay tano go pphangaooyag (so manga wata) tano, go da a pphakabinasa rktano a rowar ko masa\". Na da a rk iran roo a katao: Da ko siran inonta na pphagarangan siran:"
    },
    {
      "resource_id": 38,
      "text": "Na igira a pphangadian kiran so manga ayat Ami a manga rarayag, na da a miyabaloy a rason iran a rowar sa kiyatharoa iran sa: \"Pakagmawa niyo so manga loks Ami, o skano i manga bnar!\""
    },
    {
      "resource_id": 38,
      "text": "Tharoang ka a: \"So Allah na phagoyagn kano Niyan, go phagimatayn kano Niyan; oriyan iyan na thimoon kano Niyan ko alongan a qiyamah, a da a sangka a madadalm on\": Na ogaid na so kadaklan ko manga manosiya na di iran katawan."
    },
    {
      "resource_id": 38,
      "text": "Na rk o Allah so kapaar ko manga langit ago so lopa, na sii ko gawii a kapakatindg o bangkit, - na sa alongan oto na malogi so minggagalbk sa ribat!"
    },
    {
      "resource_id": 38,
      "text": "Na maylaing ka so oman i isa ka tindg a malilimod a khipakatitikoro: Oman i isa ka tindg na itawag on so daptar iyan: \"Sa alongan nai na imbalas rkano so pinggolawla niyo!\""
    },
    {
      "resource_id": 38,
      "text": "\"Giyaya so daptar Ami a ptharoang kano niyan sa bnar: Mataan! a Skami i pndaptar ko pinggolawla niyo.\""
    },
    {
      "resource_id": 38,
      "text": "Na so miyamaratiyaya, go pinggalbk iran so manga pipiya, na phakasoldn siran o Kadnan iran ko limo Iyan (ko sorga): Giyoto man na skaniyan so daag a mala."
    },
    {
      "resource_id": 38,
      "text": "Na so miyamangongkir (na tharoon kiran): \"Ba da mabaloy so manga ayat Akn a kapphangadian rkano? Na mimaratabat kano, go mimbaloy kano a pagtaw a manga sala!\""
    },
    {
      "resource_id": 38,
      "text": "Na igira a pitharo a mataan! a so diyandi o Allah na bnar, go so bangkit na da a sangka a madadalm on, na tharoon iyo: \"Di ami katawan o antonaa i bangkit: da a pikir ami (ron) a rowar sa arangan, go kna a ba kami khipakatatangkd.\""
    },
    {
      "resource_id": 38,
      "text": "Na mapayag kiran so manga rarata ko pinggolawla iran, go katangkalan siran o piyamagrgan iran oto (a siksa)!"
    },
    {
      "resource_id": 38,
      "text": "Na adn a tharo a: \"Sa alongan nai na pakalilipatan Ami skano lagid o kiyalipati niyo ko kimbaratmowaan sa alongan iyo wai! Na darpa iyo so naraka, go da a bagian iyo a phamakatabang!\""
    },
    {
      "resource_id": 38,
      "text": "\"Giyoto man na sabap sa mataan! a skano na biyaloy niyo so manga ayat o Allah a kasandagan, go miyalimpang kano o kawyagoyag ko doniya\": Na sa alongan aya na di siran roo pamakaawaan, go di siran pakapangnin sa rila."
    },
    {
      "resource_id": 38,
      "text": "Na rk o Allah so podi, a Kadnan o manga langit go Kadnan o lopa, - a Kadnan o manga kaadn!"
    },
    {
      "resource_id": 38,
      "text": "Go rk Iyan so kabsaran ko manga langit ago so lopa: Go Skaniyan so Mabagr, a Mawngangn!"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "45" }
  }
}
