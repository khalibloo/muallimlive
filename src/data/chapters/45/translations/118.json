{
  "translations": [
    { "resource_id": 118, "text": " حا، ميم" },
    {
      "resource_id": 118,
      "text": " د كتاب نازلول د الله له جانبه دي چې ډېر غالب، ښه حكمت والا دى"
    },
    {
      "resource_id": 118,
      "text": " بېشكه په اسمانونو او ځمكه كې د مومنانو لپاره یقینًا ډېرې نښې  دي"
    },
    {
      "resource_id": 118,
      "text": " او ستاسو په پیدا كولو كې او په  هغه څه كې چې ده هر  قسمه خوځنده خواره كړي دي ؛ د هغه قوم لپاره نښې دي چې یقین كوي"
    },
    {
      "resource_id": 118,
      "text": " او د شپې او ورځې په اختلاف كې او په هغه كې چې الله له اسمان (بره) نه رزق (باران) نازل كړى دى، بیا يې په هغه سره ځمكه د هغې له مرګ نه پس راژوندۍ كړې ده او د هواګانو په بدلولو رابدلولو كې د هغو خلقو لپاره نښې دي چې له عقل نه كار اخلي"
    },
    {
      "resource_id": 118,
      "text": " دغه د الله دلیلونه دي چې مونږ يې په حقه سره په تا لولو، نو دوى به د  الله او د هغه  له ایتونو نه وروسته په كومې خبرې ایمان راوړي؟"
    },
    {
      "resource_id": 118,
      "text": " د هر سخت دروغ تړونكي، سخت مجرم لپاره هلاكت دى"
    },
    {
      "resource_id": 118,
      "text": " د الله ایتونه اوري چې په ده لوستل كېږي،  بیا ښه كلكېږي، په داسې حال كې چې تكبر كوونكى وي، ګویاكې ده دا (ایتونه) نه دي اورېدلي، نو ده ته د ډېر دردوونكي عذاب زېرى وركړه"
    },
    {
      "resource_id": 118,
      "text": " او كله چې دى زمونږ له ایتونو نه څه معلوم كړي، نو  هغه مسخره ونيسي، دغه كسان (چې دي) د دوى لپاره سپكوونكى عذاب دى"
    },
    {
      "resource_id": 118,
      "text": " د دوى مخې ته جهنم دى او د دوى كړي عملونه به د دوى هېڅ په كار رانشي او نه هغه چې دوى له الله نه غیر كارسازان نیولي وو او د دوى لپاره ډېر لوى عذاب دى"
    },
    {
      "resource_id": 118,
      "text": " دا (قرآن) هدایت دى او هغه كسان چې د خپل رب په ایتونو كافران شوي دي؛ د هغوى لپاره د ډېر دردوونكي عذاب سزا ده"
    },
    {
      "resource_id": 118,
      "text": " الله هغه ذات دى چې تاسو لپاره يې سمندر تابع كړى دى، د دې لپاره چې په ده كې كشتۍ د ده په حكم سره روانې شي او د دې لپاره چې تاسو د هغه له فضله لټون وكړئ او د دې لپاره چې تاسو شكر وباسئ"
    },
    {
      "resource_id": 118,
      "text": " او تاسو لپاره يې په كار لګولي دي هر هغه  څه چې په اسمانونو كې دي او هر هغه څه چې په ځمكه كې دي، په داسې حال كې چې دا ټول د هغه له جانبه (مسخر) دي، بېشكه په دغو كې د هغه قوم لپاره یقینًا ډېرې نښې دي چې غور فكر كوي"
    },
    {
      "resource_id": 118,
      "text": " (اى نبي!) ته هغو كسانو ته ووایه چې ایمان راوړى دى چې هغو كسانو ته دې بخښنه كوي چې د الله د ورځو (حوادثو) امېد نه لري، د دې لپاره چې دى (الله پخپله) یوې ډلې ته د هغوى د كړيو كارونو بدله وركړي"
    },
    {
      "resource_id": 118,
      "text": " هر څوك چې نېك عمل وكړي، نو د خپل ځان لپاره يې دى، او څوك چې بد وكړي، نو په  همده يې ضرر دى، بیا به خاص خپل رب ته تاسو بېرته بیول كېږئ"
    },
    {
      "resource_id": 118,
      "text": " او یقینًا یقینًا مونږ بني اسرائیلو ته كتاب او حكم او نبوت وركړى و او دوى ته مو پاكیزه څیزونه روزي كړي وو او مونږ دوى ته (د خپلې زمانې) په خلقو  فضیلت وركړى و"
    },
    {
      "resource_id": 118,
      "text": " او مونږه دوى ته (د دين) په كار كې ښكاره دلیلونه وركړي وو، نو دوى اختلاف ونه كړ مګر وروسته له دې چې دوى ته علم راغى، د خپل مینځي ضد (او حسد) په وجه، بېشكه ستا رب به د قیامت په ورځ  د دوى په مینځ كې په هغو خبرو كې فیصله كوي چې دوى  به په هغو كې اختلاف كاوه"
    },
    {
      "resource_id": 118,
      "text": " بیا مونږ ته (د دين) په معامله كې په واضحه لاره باندې ودرولې، نو ته د دې پیروي كوه او ته د هغو خلقو د خواهشاتو پیروي مه كوه چې نه پوهېږي"
    },
    {
      "resource_id": 118,
      "text": " بېشكه دوى  به د الله په مقابله كې ستا هېڅ په كار رانشي او بېشكه ظالمان (چې دي) د دوى ځینې د ځینو نورو دوستان دي او الله د پرهېزګارانو ملګرى دى "
    },
    {
      "resource_id": 118,
      "text": " دا (قرآن) د خلقو لپاره ښكاره دلیلونه دي او هدایت او رحمت دى د هغه قوم لپاره چې یقین كوي"
    },
    {
      "resource_id": 118,
      "text": " ایا هغو كسانو چې جرمونه يې كړي دي؛ دا ګمان كړى چې مونږ به دوى د هغو كسانو په شان وګرځوو چې ایمان يې راوړى دى او نېك عملونه يې كړي دي، په داسې حال كې چې د دوى ژوند او د دوى مرګ به یو برابر وي، بده ده هغه فیصله چې دوى يې كوي"
    },
    {
      "resource_id": 118,
      "text": " او الله اسمانونه او ځمكه په حقه سره پیدا كړي دي او د دې لپاره چې هر نفس ته د هغه عمل بدله وركړى شي چې ده كړى دى، په داسې حال كې  چې په دوى به ظلم نه كولى شي "
    },
    {
      "resource_id": 118,
      "text": " ایا نو تا هغه كس لیدلى دى چې خپل معبود يې خپل خواهش ګرځولى دى او الله هغه په علم باندې ګمراه كړ او د هغه په غوږونو او د هغه په زړه يې مهر ولګاوه، او د هغه په سترګو يې پرده واچوله، نو ده ته به له الله نه بعد څوك هدایت وكړي، ایا نو تاسو پند نه اخلئ!"
    },
    {
      "resource_id": 118,
      "text": " او دوى وايي: دغه (ژوندون) نشته مګر زمونږ دنيايي ژوند چې مړه كېږو او ژوندي كېږو او مونږ نه هلاكوي مګر زمانه او دوى ته په دې خبره هېڅ علم نشته، دوى يواځې ګمانونه چلوي"
    },
    {
      "resource_id": 118,
      "text": " او كله چې دوى ته زمونږ ایتونه تلاوت كولى شي، چې ښه واضح دي، (نو) د دوى دلیل نه وي مګر دا چې وايي: تاسو زمونږ (مړه) پلرونه راولئ كه تاسو رښتيني يئ"
    },
    {
      "resource_id": 118,
      "text": " ته دوى ته ووایه: الله تاسو ژوندي كوي، بیا هغه تاسو مړه كوي بیا هغه تاسو  د قیامت ورځې ته راجمع كوي چې په هغې كې هېڅ شك نشته او لېكن د خلقو اكثریت نه پوهېږي"
    },
    {
      "resource_id": 118,
      "text": " او خاص الله لپاره د اسمانونو او ځمكې باچايي ده او په هغه ورځ كې چې قیامت به قايم شي، په دغه ورځ  كې به باطل پرستان تاوانیان شي"
    },
    {
      "resource_id": 118,
      "text": " او ته به هر امت په ځنګنونو  پروت وینې، هر امت به خپل كتاب (اعمالنامې) ته راوبللى  شي، نن ورځ به تاسو ته د هغو عملونو بدله دركولى شي چې تاسو به كول"
    },
    {
      "resource_id": 118,
      "text": " دا زمونږ كتاب دى چې پر تاسو  باندې په حقه سره ګواهي كوي، بېشكه مونږ هغه عملونه لیكل چې تاسو به (په دنیا كې) كول"
    },
    {
      "resource_id": 118,
      "text": " نو هر چې هغه كسان دي چې ایمان يې راوړى دى او نېك  عملونه يې كړي دي، نو خپل رب به دوى په خپل رحمت كې داخل كړي، هم دغه ښكاره كامیابي ده"
    },
    {
      "resource_id": 118,
      "text": " او پاتې شو هغه كسان چې كافران شوي دي (نو دوى ته به وویل شي:) ایا نو تاسو ته زما ایتونه نه لوستل كېدل، بیا تاسو تكبر وكړ او تاسو مجرمان خلق وئ"
    },
    {
      "resource_id": 118,
      "text": " او كله چې به (تاسو ته) وویل شو چې بېشكه د الله وعده حقه ده او قیامت (چې دى) په ده كې هېڅ شك نشته، تاسو به ویل: مونږ نه پوهېږو قیامت څه شى دى؟ مونږ خو بس یو ګمان كوو، ګمان كول او مونږ له سره یقین كوونكي نه یو"
    },
    {
      "resource_id": 118,
      "text": " او دوى ته به د خپلو عملونو بدۍ ښكاره شي او دوى به ګېر كړي هغه (عذاب) چې دوى به په هغه پورې استهزا كولې"
    },
    {
      "resource_id": 118,
      "text": " او وبه ویل شي نن ورځ مونږ تاسو هېروو، لكه چې تاسو د خپلې دې ورځې ملاقات هېر كړى و او ستاسو استوګنه اور دى او تاسو لپاره هیڅوك مدد كوونكي نشته"
    },
    {
      "resource_id": 118,
      "text": " دا په دې سبب چې یقینًا تاسو د الله ایتونه مسخره ګرځولي وو او تاسو دنيايي ژوند غره (دوكه) كړي وئ ، نو  نن ورځ به له دغه (دوزخ) نه دوى نه ایستل كېږي او نه به له دوى نه د توبې كولو مطالبه كېږي"
    },
    {
      "resource_id": 118,
      "text": " نو ټول د كمال صفتونه خاص هغه الله لره دي چې د اسمانونو رب دى او د ځمكې رب دى، د عالمونو رب دى"
    },
    {
      "resource_id": 118,
      "text": " او خاص ده لره په اسمانونو او ځمكه كې لويي ده او هم دى ښه غالب، ښه حكمت والا دى"
    }
  ],
  "meta": {
    "translation_name": "Zakaria Abulsalam",
    "author_name": "Zakaria Abulsalam",
    "filters": { "resource_id": 118, "chapter_number": "45" }
  }
}
