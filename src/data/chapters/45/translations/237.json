{
  "translations": [
    { "resource_id": 237, "text": "Ха. Мим." },
    {
      "resource_id": 237,
      "text": "Низпославането на Книгата е от Аллах, Всемогъщия, Премъдрия."
    },
    {
      "resource_id": 237,
      "text": "На небесата и на земята има знамения за вярващите."
    },
    {
      "resource_id": 237,
      "text": "И във вашето сътворяване, и в това на тварите, пръснати [по земята], има знамения за хора убедени."
    },
    {
      "resource_id": 237,
      "text": "И промяната на нощта и деня, и онова, което Аллах изсипва от небето за препитание, и съживява с него земята след нейната смърт, и смяната на ветровете, са знамения за хора проумяващи."
    },
    {
      "resource_id": 237,
      "text": "Това са знаменията на Аллах. Четем ти ги според истината. Тогава в кое слово след Словото на Аллах и Неговите знамения ще повярват?"
    },
    { "resource_id": 237, "text": "Горко на всеки лъжец, грешник!" },
    {
      "resource_id": 237,
      "text": "Чува той знаменията на Аллах да му се четат, после надменно упорства, сякаш че не ги е чул. Възвести го за болезнено мъчение!"
    },
    {
      "resource_id": 237,
      "text": "И щом узнае нещо от Нашите знамения, той им се подиграва. За тези ще има унизително мъчение."
    },
    {
      "resource_id": 237,
      "text": "Пред тях е Адът. И не ще ги избави с нищо онова, което са придобили, нито онова, което са взели за покровител вместо Аллах. За тях има огромно мъчение."
    },
    {
      "resource_id": 237,
      "text": "Този [Коран] е напътствие. А за онези, които не вярват в знаменията на своя Господ, за тях има изтезание - болезнено мъчение."
    },
    {
      "resource_id": 237,
      "text": "Аллах е, Който подчини за вас морето, за да плават там корабите според Неговата повеля и за да търсите от Неговото обилие. И за да сте признателни."
    },
    {
      "resource_id": 237,
      "text": "И подчини Той за вас всичко на небесата и всичко на земята - всичко е от Него. В това има знамения за хора мислещи."
    },
    {
      "resource_id": 237,
      "text": "Кажи на вярващите да прощават на онези, които не очакват дните на Аллах, но Той ще въздаде на всички хора, каквото са придобили!"
    },
    {
      "resource_id": 237,
      "text": "Който върши праведни дела, то е за самия него, а който върши злини, то е в негов ущърб. После при вашия Господ ще бъдете върнати."
    },
    {
      "resource_id": 237,
      "text": "И дадохме на синовете на Исраил Писанието и отсъждането, и пророчеството, и им дарихме от благата, и ги предпочетохме над народите [тогава]."
    },
    {
      "resource_id": 237,
      "text": "И им дадохме ясни знаци за [съдбовната] повеля. Но те изпаднаха в разногласие от завист помежду им, щом при тях дойде знанието. В Деня на възкресението твоят Господ ще отсъди между тях за онова, по което са били в разногласие."
    },
    {
      "resource_id": 237,
      "text": "После ти отредихме [о, Мухаммад] да си на правия път в повелята. Следвай него, а не следвай страстите на онези, които не знаят!"
    },
    {
      "resource_id": 237,
      "text": "Те не могат да те избавят от Аллах с нищо. Угнетителите са покровители един на друг. А Аллах е Покровителят на богобоязливите."
    },
    {
      "resource_id": 237,
      "text": "Този [Коран] е прозрение за хората и напътствие, и милост за убедените."
    },
    {
      "resource_id": 237,
      "text": "Нима онези, които вършат злини, смятат, че в живота им и в смъртта им ще ги сторим равни с онези, които вярват и вършат праведни дела? Колко лошо отсъждат!"
    },
    {
      "resource_id": 237,
      "text": "И сътвори Аллах небесата и земята с мъдрост, и за да се въздаде на всяка душа, каквото е придобила, и не ще бъдат угнетени."
    },
    {
      "resource_id": 237,
      "text": "Не виждаш ли онзи, който взима за божество своите страсти? И го остави Аллах в заблуда, знаейки, и запечата слуха и сърцето му, и сложи преграда пред погледа му. Кой ще го напъти подир Аллах? Не ще ли се поучите?"
    },
    {
      "resource_id": 237,
      "text": "И казват: “Съществува само земният ни живот. Умираме и живеем, и само времето ни погубва.” А те нямат знание за това и само предполагат."
    },
    {
      "resource_id": 237,
      "text": "И когато им бъдат четени ясните Ни знамения, техният довод е само да рекат: “Елате с предците ни, ако говорите истината!”"
    },
    {
      "resource_id": 237,
      "text": "Кажи: “Аллах ви съживява, после ви умъртвява, после ще ви събере в Деня на възкресението, за който няма съмнение. Ала повечето хора не знаят.”"
    },
    {
      "resource_id": 237,
      "text": "На Аллах принадлежи владението на небесата и на земята. И в Деня, когато Часът настъпи, в този Ден измамниците ще загубят."
    },
    {
      "resource_id": 237,
      "text": "И ще видиш всяка общност на колене. Всяка общност ще бъде призована към своята книга: “Днес ще ви се въздаде за вашите дела."
    },
    {
      "resource_id": 237,
      "text": "Това е Нашата Книга. Тя говори истината за вас. Ние сме записали вашите дела.”"
    },
    {
      "resource_id": 237,
      "text": "Онези, които вярват и вършат праведни дела, техният Господ ще ги въведе в Своята милост. Това е явното спасение."
    },
    {
      "resource_id": 237,
      "text": "А на онези, които не вярват [ще се каже]: “Не ви ли бяха четени Моите знамения? Но се възгордяхте и бяхте хора-престъпници."
    },
    {
      "resource_id": 237,
      "text": "И когато се каза, че обещанието на Аллах е истинно, и че няма съмнение за Часа, рекохте: “Не знаем какво е Часът - само предполагаме, но не сме убедени.”"
    },
    {
      "resource_id": 237,
      "text": "И ще се появят пред тях злините, които те извършиха, и ще ги обгради онова, на което се подиграваха."
    },
    {
      "resource_id": 237,
      "text": "И ще се рече: “Днес ще ви забравим, както и вие забравихте срещата в този свой Ден. Мястото ви е Огънят и не ще има за вас закрилници."
    },
    {
      "resource_id": 237,
      "text": "Това е, защото се подигравахте със знаменията на Аллах и ви изкуси земният живот.” А Днес не ще бъдат изведени оттук и не ще им бъде позволено покаяние."
    },
    {
      "resource_id": 237,
      "text": "Прославата е за Аллах - Господа на небесата и Господа на земята, Господа на световете."
    },
    {
      "resource_id": 237,
      "text": "Негово е величието на небесата и на земята. Той е Всемогъщия, Премъдрия."
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "45" }
  }
}
