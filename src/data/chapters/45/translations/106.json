{
  "translations": [
    { "resource_id": 106, "text": "Хьа-мūм<sup foot_note=113985>1</sup>." },
    {
      "resource_id": 106,
      "text": "Жайна охьадоссор /ду хIара/ веза волчу‚ хьукам /нийса/ деш волчу Делера."
    },
    {
      "resource_id": 106,
      "text": "Баккъалла а, стигланашкахь а‚ лаьттахь а делилш ма ду муъмин нахана."
    },
    {
      "resource_id": 106,
      "text": "Шу кхолларехь а‚ /массо а лаьттахула/ даьржинчу дийнатехь а делилш ду ша /ч1ог1а/ тешаш долчу къомана."
    },
    {
      "resource_id": 106,
      "text": "Буьйса-де хийцадаларехь а‚ Дала стиглара охьадоссинчу рицкъехь а (догIехь а), Ша цуьнца деллачул тIаьхьа латта дендина долчу‚ мох хьийзарехь а делилш ма ду хьекъале болчу нахана."
    },
    {
      "resource_id": 106,
      "text": "ХIорш Делан аяташ ду‚ Оха дуьйцу уьш хьуна бакъдолчуьнца. Муьлхачу хабарех Делал а‚ Цуьнан аятел тIаьхьа теша уьш?"
    },
    {
      "resource_id": 106,
      "text": "/Боккха/ бāла<sup foot_note=113986>1</sup>бу массо а къа деш /чIогIа/ харцлуьйш волчунна."
    },
    {
      "resource_id": 106,
      "text": "Ша ладугIуш волчу шена тIехь доьшуш долчу Делан аяташка тIаккха чIагIлуш волчу /шен къиношкахь/, кураваьлла шена уьш ца хозучух /ца хезаш санна/ − ахь кхаъ баккха цунна<sup foot_note=113987>1</sup>лазош долчу Iазапаца."
    },
    {
      "resource_id": 106,
      "text": "Шена Тхан аятех цхьа хIума хиъча, − иза схьалоцу цо белам а бой. Уьш (Ан-Надар а, и саннарш а) шайна сийсаза долу Iазап хир дерш бу."
    },
    {
      "resource_id": 106,
      "text": "Церан хьалхахь<sup foot_note=113988>1</sup>жоьжахати ю. Цара карадинчо а‚ Дела а витина, цара лаьцначу доладийраша а хIумма а кIелхьардоккхур дац царах. Царна деза-доккха Iазап ду."
    },
    {
      "resource_id": 106,
      "text": "ХIара бу нийса некъ. Шайн Кхиош-кхобучун аяташ керстадинарш − /уьш бу/ шайна лазош долчух уггар чIогIа Iазап хир дерш."
    },
    {
      "resource_id": 106,
      "text": "Дела ву Ша хIорд шуна муьтIахь бинарг цу чухула кема лелийта а Шен омраца‚ шуьга лехийта Цуьнан комаьршаллех /хIордан ниIматаш − чIера‚ маржанаш…/‚ шуьга баркалла алийта /Ша деллачу ниIматашна/."
    },
    {
      "resource_id": 106,
      "text": "Шуна муьтIахь дина Цо стигланашкахь мел дерг а‚ лаьттахь мел дерг а − массо а Шегара. Баккъалла а, цу чохь делилш ма ду ойла еш болчу нахана."
    },
    {
      "resource_id": 106,
      "text": "Ахь āла ийман диллинчаьрга гечдойла цара Делан деношка дог дохушбоцучарна<sup foot_note=113989>1</sup>Цуьнга бекхам байтархьама нахана шаьш /дуьненахь/ карадеш хиллачуьнца."
    },
    {
      "resource_id": 106,
      "text": "Милла велахь дика дина, − цунна шена ду иза‚ милла велахь вон дина, − цунна шена дуьхьал ду иза а. ТIаккха шайн Кхиош-кхобучунна тIе дIадерзор ду шу."
    },
    {
      "resource_id": 106,
      "text": "Оха делира Исраилан кIенташка<sup foot_note=113990>1</sup> жайна а<sup foot_note=113991>2</sup>‚ хьукам а‚ пайхамаралла а‚ рицкъ делира царна цIена долчух‚ Оха базбийра уьш Iаламел<sup foot_note=113992>3</sup>."
    },
    {
      "resource_id": 106,
      "text": "Оха елира царна /динан/ гIуллакхан билгалонаш<sup foot_note=113993>1</sup>. Церан хилпало ма ца хилира шайга Iилма деъначул тIаьхьа бен вовший юккъехь хьагI хиларна. Баккъалла а, хьан Кхиош-кхобучо кхиэл йийр ю царна юккъехь къематдийнахь шайн шеца хилпало хиллачохь."
    },
    {
      "resource_id": 106,
      "text": "ТIаккха хьо /я Мухьаммад/ хилийтина Оха /динан/ гIуллакхан бакъонехь<sup foot_note=113994>1</sup>− цунна тIаьхьахIотта‚ ца хууш болчеран дезаршна тIаьхьа ма хIотта."
    },
    {
      "resource_id": 106,
      "text": "Баккъалла а, цара Делера хIумма а кIелхьардоккхур дац хьуна. Баккъалла а, зуламхой - церан цхьаберш вукхарийн гIоьнчий бу хьуна. Дела ву /Шех/ кхоьруш болчеран гIоьнча."
    },
    {
      "resource_id": 106,
      "text": "ХIара − билгалонаш ю /бIаьрг беллош/ нахана‚ нийса некъ а бу‚ къинхетам а бу /ч1ог1а/ тешаш долчу къомана."
    },
    {
      "resource_id": 106,
      "text": "Къинош летийначарна моьттина-те Оха шаьш ийман диллинчаьрца‚ дика Iамалш йиначаьрца цхьанийсса хуьлуьйтур ду − шайн денбалар а‚ балар а? Вон хили цара деш долу хьукам."
    },
    {
      "resource_id": 106,
      "text": "Дала кхоьллина стигланаш а‚ латта а бакъдолчуьнца‚ хIор синна ша карадинчуьнца бекхам хилийтархьама а‚ царна /цхьанна а цадинарг бахьанехь/ зулам дийр дац."
    },
    {
      "resource_id": 106,
      "text": "Хьуна гой и шена дезарг шен дела лаьцнарг? Дала тилавала витина иза шен хаарца<sup foot_note=113995>1</sup>‚ Цо мухIар тоьхна цуьнан хазарна а‚ дагна а тIе‚ цуьнан бIаьрсана тIе кирхьа диллина Цо. ТIаккха иза хьан нисвийр ву Делал тIаьхьа? Аш ойла ца йо?"
    },
    {
      "resource_id": 106,
      "text": "Цара элира: \"ХIара вайн дуьненан дахар бен кхин дахар дац. Ло /вайн цхьаберш/‚ дуьнен чу бовла /цхьаберш/‚ вай хIаллакдийр ма дац замано бен\". Церан ма дац цуьнца цхьа а Iилма. Уьш /беккъа иштта/ моьттуш бу."
    },
    {
      "resource_id": 106,
      "text": "Царна тIехь Тхан билгала долу аяташ дешча‚ церан делил ма ца хилира цара алар бен: \"Схьабалабе тхан дай, шу бакълуйш хиллехь\"."
    },
    {
      "resource_id": 106,
      "text": "Ахь āла: \"Дала дендийр ду шу‚ тIаккха Цо долуьйтур ду шу‚ тIаккха гулдийр ду шу къематдийне<sup foot_note=113996>1</sup>‚ шена чохь шеко йоцчу\"‚ делахь а, дукхах болчу нахана ца хаьа-кх."
    },
    {
      "resource_id": 106,
      "text": "Делан ду-кх стигланийн а‚ лаьттан а паччахьалла. Сахьт хIоттинчу дийнахь − оцу дийнахь оьшур ма бу харцберш."
    },
    {
      "resource_id": 106,
      "text": "Хьуна гур ма ду массо а уммат горх1оьттина<sup foot_note=113997>1</sup>. ХIор уммат кхойкхур ма ду шен жайна тIе − тахана шуна бекхам бийр ма бу аш деш хиллачуьнца."
    },
    {
      "resource_id": 106,
      "text": "ХIара ду Тхан жайна, тешалла дийр долуш шуна т1ехь бакъдолчуьнца. Баккъалла а, Тхо хилира дIаяздеш аш деш хилларг."
    },
    {
      "resource_id": 106,
      "text": "Ийман диллинарш а‚ дика Iамал йинарш а − уьш буьхкур бу шайн Кхиош-кхобучо Шен къинхетамна чу. Иза билгала болу толам бу-кх!"
    },
    {
      "resource_id": 106,
      "text": "Ткъа цатешнарш- /цаьрга эр ду/: \"Сан аяташ ца хилира шуна тIехь доьшуш? Т1аккха аш куралла ма йийра − шух къинош деш долу къам хилира\"."
    },
    {
      "resource_id": 106,
      "text": "/Шуьга/ элча: \"Баккъалла а, Делан ваIда бакъ ю‚ сахьт /хIуттур ду/‚ шеко яц цу чохь\"‚ аш элира: \"Ца хаьа тхуна‚ сахьт хIун ду а‚ вайна хуург-м цхьа моттар бен дац‚ баккъалла а, тешаш ма дац тхо /эхартах/\"."
    },
    {
      "resource_id": 106,
      "text": "Гучуделира царна шаьш дина хилла вонаш‚ хьакхаделира царах уьш шех ца бешаш хилларг."
    },
    {
      "resource_id": 106,
      "text": "Элира /цаьрга/: \"Тахана Тхуна шу дицделла‚ шуна хIокху денна дуьхьалкхетар дицдаларх терра. Шун чугIойла /жоьжахатин/ цIе ю‚ вац шуна г1оьнчех цхьа а \"."
    },
    {
      "resource_id": 106,
      "text": "Иза ду /шуна/ аш Делан аяташ беламе лаьцна хиларна а‚ дуьненан дахаро шу Iехорна а. Тахана уьш арабохур бац цу чуьра‚ цаьрга тōба дар а доьхур дац."
    },
    {
      "resource_id": 106,
      "text": "Далла бу хастам‚ стигланийн Да волчу‚ лаьттан Да волчу‚ Iаламийн Да волчу."
    },
    {
      "resource_id": 106,
      "text": "Цуьнан ду сийлахь-доккхалла стигланашкахь а‚ лаьттахь а‚ Иза ву веза верг а‚ хьукам /нийса/ деш верг а."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "45" }
  }
}
