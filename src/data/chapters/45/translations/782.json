{
  "translations": [
    { "resource_id": 782, "text": "Ha’, Mim.<sup foot_note=202827>1</sup>" },
    {
      "resource_id": 782,
      "text": "Revelarea Cărţii este de la Allah Cel Puternic [şi] Înţelept [Al‑’Aziz, Al‑Hakim]."
    },
    {
      "resource_id": 782,
      "text": "În ceruri şi pe pământ sunt semne pentru cei care cred."
    },
    {
      "resource_id": 782,
      "text": "Şi în propria voastră făptură şi în vietăţile<sup foot_note=202828>1</sup> pe care El le‑a risipit se află semne pentru un neam de oameni care cred cu tărie."
    },
    {
      "resource_id": 782,
      "text": "Şi în schimbarea nopţii şi zilei şi în hrana pe care Allah a pogorât‑o din cer<sup foot_note=202829>1</sup> şi a înviat pământul cu ea, după ce el a fost mort, şi în schimbarea vânturilor se află semne pentru un neam de oameni care pricep."
    },
    {
      "resource_id": 782,
      "text": "Acestea sunt versetele lui Allah pe care Noi ţi le recităm în tot adevărul. Şi în ce cuvânt ar mai putea ei să creadă, după [cuvântul lui] Allah şi după semnele Lui<sup foot_note=202830>1</sup>?"
    },
    { "resource_id": 782, "text": "Vai pentru tot mincinosul păcătos!" },
    {
      "resource_id": 782,
      "text": "Cine aude versetele lui Allah<sup foot_note=202831>1</sup> care i se recită, apoi stăruie cu îngâmfare<sup foot_note=202832>2</sup>, de parcă nu le‑ar fi auzit. Deci vesteşte‑i<sup foot_note=202833>3</sup> lui osândă dureroasă!"
    },
    {
      "resource_id": 782,
      "text": "Iar dacă ştie ceva din versetele Noastre, el le ia în râs. Aceştia vor avea parte de osândă umilitoare;"
    },
    {
      "resource_id": 782,
      "text": "În urma lor<sup foot_note=202834>1</sup> se află Gheena şi nu le vor fi lor de folos nimic din cele pe care le‑au agonisit<sup foot_note=202835>2</sup> şi nici ceea ce şi‑au luat ei ca aliaţi în locul lui Allah<sup foot_note=202836>3</sup>. Şi vor avea ei parte de mare chin."
    },
    {
      "resource_id": 782,
      "text": "Aceasta<sup foot_note=202837>1</sup> este o călăuză, iar aceia, care tăgăduiesc versetele Domnului lor, vor avea parte de chinurile unei osânde dureroase."
    },
    {
      "resource_id": 782,
      "text": "Allah este Acela care v‑a supus vouă marea, ca să plutească vasele pe ea, la porunca Sa, şi pentru ca voi să umblaţi în căutarea harului Său<sup foot_note=202838>1</sup>. Poate că voi veţi fi mulţumitori<sup foot_note=202839>2</sup>!"
    },
    {
      "resource_id": 782,
      "text": "Şi El v‑a supus vouă toate cele care se află în ceruri şi care se află pre pământ; toate sunt de la El. Şi întru aceasta se află semne pentru un neam de oameni care chibzuiesc<sup foot_note=202840>1</sup>."
    },
    {
      "resource_id": 782,
      "text": "Spune acelora care cred să‑i ierte pe aceia care nu nădăjduiesc în zilele lui Allah<sup foot_note=202841>1</sup>, în care El va răsplăti [fiecare] neam [de oameni] după cele pe care le‑au agonisit!"
    },
    {
      "resource_id": 782,
      "text": "Acela care împlineşte binele o face pentru sufletul său, iar acela care săvârşeşte răul [o face] împotriva lui. Apoi, la Domnul vostru veţi fi aduşi."
    },
    {
      "resource_id": 782,
      "text": "Noi le‑am dat fiilor lui Israel Cartea<sup foot_note=202842>1</sup>, înţelepciunea, profeţia şi i‑am înzestrat pe ei cu bunuri şi i‑am ales înaintea celorlalte lumi<sup foot_note=202843>2</sup>."
    },
    {
      "resource_id": 782,
      "text": "Noi le‑am dat semne limpezi asupra Poruncii<sup foot_note=202844>1</sup>, însă ei nu au fost în neînţelegere decât după ce le‑a venit ştiinţa, din pricina nelegiuirii lor. Domnul tău va judeca între ei în Ziua Învierii cu privire la cele asupra cărora au fost în neînţelegere."
    },
    {
      "resource_id": 782,
      "text": "Apoi te‑am aşezat Noi pe calea cea adevărată a religiei<sup foot_note=202845>1</sup>. Urmeaz‑o, aşadar, şi nu urma poftelor celor care nu ştiu<sup foot_note=202846>2</sup>!"
    },
    {
      "resource_id": 782,
      "text": "Ei nu‑ţi vor fi de nici un folos, în faţa lui Allah.<sup foot_note=202847>1</sup> Cei nedrepţi îşi sunt aliaţi unii altora, în vreme ce Allah este Ocrotitorul celor cu frică."
    },
    {
      "resource_id": 782,
      "text": "Acesta<sup foot_note=202848>1</sup> conţine dovezi limpezi pentru oameni, ocârmuire şi îndurare pentru un neam de oameni care cred cu tărie."
    },
    {
      "resource_id": 782,
      "text": "Ori socotesc<sup foot_note=202849>1</sup> aceia care au săvârşit fapte rele că îi vom ţine pe ei deopotrivă cu aceia care au fost cu credinţă şi au împlinit fapte bune, atât în viaţa lor cât şi după moartea lor? Rău judecă ei!"
    },
    {
      "resource_id": 782,
      "text": "Allah a creat cerurile şi pământul în adevăr şi pentru ca fiecare suflet să fie răsplătit după ceea ce a agonisit. Şi ei nu vor fi nedreptăţiţi<sup foot_note=202850>1</sup>."
    },
    {
      "resource_id": 782,
      "text": "Îl vezi<sup foot_note=202851>1</sup> tu pe acela care şi‑a luat pofta sa drept Dumnezeu al lui cu bună ştiinţă<sup foot_note=202852>2</sup> şi pe care Allah îl duce în rătăcire şi‑i pecetluieşte auzul său şi inima sa şi întinde un văl peste vederea lui? Cine‑l va călăuzi pe el după Allah? Oare voi nu luaţi aminte?<sup foot_note=202853>3</sup>"
    },
    {
      "resource_id": 782,
      "text": "Ei zic: „Nu este decât viaţa noastră pământească! Noi murim şi trăim şi nu ne face pe noi să pierim decât numai timpul!” Însă ei nu au ştiinţă despre aceasta, ci ei doar îşi închipuie."
    },
    {
      "resource_id": 782,
      "text": "Iar când li se recită lor versetele Noastre cele limpezi, atunci nu au ei alt temei decât să spună: „Faceţi‑i să revină pe părinţii noştri, de grăiţi voi adevăr!”"
    },
    {
      "resource_id": 782,
      "text": "Spune: „Allah vă dă viaţă, apoi vă dă moarte, apoi vă va aduna pe voi în Ziua Învierii! Nu este îndoială întru aceasta, însă cei mai mulţi oameni nu ştiu."
    },
    {
      "resource_id": 782,
      "text": "A lui Allah este împărăţia cerurilor şi a pământului<sup foot_note=202854>1</sup>, iar în Ziua când va sosi Ceasul, în Ziua aceea vor pierde cei care o iau în deşert<sup foot_note=202855>2</sup>."
    },
    {
      "resource_id": 782,
      "text": "Şi vei vedea fiecare comunitate căzută în genunchi<sup foot_note=202856>1</sup>. Fiecare comunitate va fi chemată la cartea sa. „Astăzi veţi primi voi răsplată pentru ceea ce aţi săvârşit!"
    },
    {
      "resource_id": 782,
      "text": "Aceasta este cartea Noastră<sup foot_note=202857>1</sup>, care vă grăieşte vouă adevărul. Noi am scris [în ea]<sup foot_note=202858>2</sup> ceea ce aţi făcut”."
    },
    {
      "resource_id": 782,
      "text": "În ce‑i priveşte pe aceia care au fost cu credinţă şi au împlinit fapte bune, pe ei Domnul lor îi va lăsa să intre sub îndurarea Sa<sup foot_note=202859>1</sup>. Aceasta este izbânda învederată."
    },
    {
      "resource_id": 782,
      "text": "În ce‑i priveşte pe aceia care nu au fost cu credinţă, [li se va zice lor]: „Oare nu vi s‑au recitat vouă versetele Mele? Însă voi v‑aţi ţinut semeţi şi aţi fost un neam de nelegiuiţi”."
    },
    {
      "resource_id": 782,
      "text": "Şi ori de câte ori s‑a spus: „Făgăduinţa lui Allah este adevăr şi nu este îndoială asupra Ceasului”, atunci aţi zis voi: „Noi nu ştim ce este Ceasul.<sup foot_note=202860>1</sup> Noi nu facem decât să presupunem, însă noi nu suntem încredinţaţi<sup foot_note=202861>2</sup>”."
    },
    {
      "resource_id": 782,
      "text": "Şi li se vor arăta lor relele ce le‑au săvârşit şi îi vor împresura pe ei cele pe care le‑au luat în batjocură<sup foot_note=202862>1</sup>."
    },
    {
      "resource_id": 782,
      "text": "Şi li se va zice lor: „Astăzi vă uităm Noi<sup foot_note=202863>1</sup>, întocmai aşa cum aţi uitat voi întâlnirea cu această Zi a voastră. Sălaşul vostru va fi Focul şi nu veţi avea voi sprijinitori."
    },
    {
      "resource_id": 782,
      "text": "Aceasta este pentru că voi aţi luat versetele lui Allah în derâdere şi v‑a înşelat<sup foot_note=202864>1</sup> pe voi viaţa lumească!” În Ziua aceea, ei nu vor fi scoşi din el<sup foot_note=202865>2</sup> şi nici nu vor fi ei primiţi cu îndurare."
    },
    {
      "resource_id": 782,
      "text": "Slavă lui Allah, Stăpânul cerurilor şi Stăpânul pământului, Stăpânul [tuturor] lumilor!"
    },
    {
      "resource_id": 782,
      "text": "A Lui este mărirea<sup foot_note=202866>1</sup> în ceruri şi pre pământ şi El este Cel Puternic [şi] Înţelept [Al‑’Aziz, Al‑Hakim]."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "45" }
  }
}
