{
  "translations": [
    { "resource_id": 38, "text": "Hay (Nabi a) khokolob!" },
    { "resource_id": 38, "text": "Pamayandg ka na, go ka pamakaiktiyar!" },
    { "resource_id": 38, "text": "Go so Kadnan ka na zlaslaang ka!" },
    { "resource_id": 38, "text": "Go so nditarn ka na sotiyang ka!" },
    { "resource_id": 38, "text": "Go so marzik na pakawataning ka!" },
    { "resource_id": 38, "text": "Go di ka phammgay sa pantag sa kaplaba!" },
    { "resource_id": 38, "text": "Go makapantag ko Kadnan ka na thigr ka!" },
    { "resource_id": 38, "text": "Na amay ka iyopn so sanggakala," },
    {
      "resource_id": 38,
      "text": "Na giyoto man sa alongan oto i alongan a margn,"
    },
    { "resource_id": 38, "text": "Sii ko miyamangongkir, kna a ba malbod." },
    {
      "resource_id": 38,
      "text": "Botawani Akong ka, ago so taw a inadn Ko a tawantawan!"
    },
    {
      "resource_id": 38,
      "text": "Go singgayan Ko sa bagian iyan a tamok a madakl,"
    },
    { "resource_id": 38, "text": "Go manga wata a khipakamamasa," },
    {
      "resource_id": 38,
      "text": "Go piyakapangondaya Akn on sa samporna a kapangondaya"
    },
    {
      "resource_id": 38,
      "text": "Oriyan iyan na maiinam iyan a kawmani Ko ron."
    },
    {
      "resource_id": 38,
      "text": "Di dn oto; ka mataan! skaniyan na miyabaloy sii ko manga ayat Ami a somasangka!"
    },
    { "resource_id": 38, "text": "Ipaliyogat Akn on so kapanakdg!" },
    {
      "resource_id": 38,
      "text": "Mataan! a skaniyan ni miyamimikiran go mithakdir,"
    },
    {
      "resource_id": 38,
      "text": "Na pimorkaan, andamanaya i kiyathakdir iyan!"
    },
    {
      "resource_id": 38,
      "text": "Oriyan iyan na pimorkaan andamanaya i kiyathakdir iyan!"
    },
    { "resource_id": 38, "text": "Oriyan iyan na miyangilaylay," },
    { "resource_id": 38, "text": "Oriyan iyan na miyakarimng, go komirs;" },
    {
      "resource_id": 38,
      "text": "Oriyan iyan na tomiyalilkhod go miyanakabor;"
    },
    {
      "resource_id": 38,
      "text": "Na pitharo iyan a: \"Da ko ungkaya inonta na balik mata, gii mithatanana;"
    },
    {
      "resource_id": 38,
      "text": "\"Da ko ungkaya inonta katharo o manosiya!\""
    },
    { "resource_id": 38, "text": "Pakasoldn Ko skaniyan ko naraka Sakar!" },
    {
      "resource_id": 38,
      "text": "Na antawaa i miyakandao rka o antonaa i naraka Sakar?"
    },
    {
      "resource_id": 38,
      "text": "A da a plambaan iyan, go da a imbagak iyan!"
    },
    { "resource_id": 38, "text": "Pthotong ko kobal! -" },
    {
      "resource_id": 38,
      "text": "Katatagoan sa sapolo ago siyaw (a malaikat)."
    },
    {
      "resource_id": 38,
      "text": "Na da a tindo Ami a khitotonggo ko naraka a rowar ko manga malaikat; go da a kiyatndo Ami ko itongan iran a rowar sa tpng ko siran a miyamangongkir; ka an makatangkd so piyamgan ko kitab, go an makapagoman so miyamaratiyaya sa paratiyaya, go an di kapaparampangi so piyamgan ko kitab ago so miyamaratiyaya, go an matharo o siran a kiyatagoan so manga poso iran sa gdamn ago so miyamangongkir a: \"Antonaa i piyakaantapan o Allah sangkai a ibarat?\" Lagid man oto a kandadaga o Allah ko taw a kabaya Iyan, go kathoroa Niyan ko taw a kabaya Iyan: Na da a matao ko manga tantara o Kadnan ka inonta Skaniyan. Na da a salakaw saya a rowar sa pananadm a rk o manosiya."
    },
    { "resource_id": 38, "text": "Di dn: Ibt ko olan," },
    { "resource_id": 38, "text": "Go so gagawii igira a khaypos," },
    { "resource_id": 38, "text": "Go so khapita igira a mliwanag," },
    { "resource_id": 38, "text": "Mataan aya! a titho a isa a mala," },
    { "resource_id": 38, "text": "A ipphamakaiktiyar ko manosiya," },
    {
      "resource_id": 38,
      "text": "Sii ko taw a khabaya rkano mangonakona, odi na pphapakawri."
    },
    { "resource_id": 38, "text": "Oman i ginawa na sanda ko pinggalbk iyan;" },
    { "resource_id": 38, "text": "Inonta so manga taw ko kawanan," },
    {
      "resource_id": 38,
      "text": "Ka sii ko manga sorga, gi iran pamagizai iyan,"
    },
    { "resource_id": 38, "text": "So manga baradosa:" },
    { "resource_id": 38, "text": "\"Ino kano phakasold ko naraka Sakar?\"" },
    {
      "resource_id": 38,
      "text": "Ismbag iran: \"Da kami mabaloy a pd ko manga barasambayang,"
    },
    {
      "resource_id": 38,
      "text": "\"Go da kami mabaloy a pphamgay sa pangn´ngkn ko miskin,"
    },
    {
      "resource_id": 38,
      "text": "\"Go miyabaloy kami a pphamrak, a pd o pphamamrak,"
    },
    {
      "resource_id": 38,
      "text": "\"Go miyabaloy kami a gii ami pakambokhagn so alongan a kapamalas,"
    },
    {
      "resource_id": 38,
      "text": "\"Taman sa miyakatalingoma rkami so kapakatangkd (a giyoto so kapatay).\""
    },
    {
      "resource_id": 38,
      "text": "Na di kiran makanggay a gona so sapaat o pphamanapaat."
    },
    {
      "resource_id": 38,
      "text": "Na antonaa i mapmbagian iran sa katatalikhod iran ko pananadm?"
    },
    {
      "resource_id": 38,
      "text": "Lagid o ba siran manga kimar a pphamalagoy,"
    },
    { "resource_id": 38, "text": "A piyalagoyan iran so arimaw!" },
    {
      "resource_id": 38,
      "text": "Kna, ka kabaya o oman i isa kiran a kabgan sa manga sorat a makakayat (a phoon ko Allah)!"
    },
    {
      "resource_id": 38,
      "text": "Di dn oto. Kna, ka di iran ikhalk so akhirat."
    },
    {
      "resource_id": 38,
      "text": "Sabnar, a mataan! a giya Qor´an aya! na pananadm:"
    },
    { "resource_id": 38, "text": "Na sa taw a khabaya na pananadmn iyan oto!" },
    {
      "resource_id": 38,
      "text": "Na da a phakatadm kiran inonta sa kabaya o Allah: Skaniyan i patot a ikhalk, go patot a phmaap."
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "74" }
  }
}
