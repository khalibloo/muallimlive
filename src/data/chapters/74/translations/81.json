{
  "translations": [
    {
      "resource_id": 81,
      "text": "ئه‌ی ئه‌و که‌سه‌ی خۆت پێچاوه‌ته‌وه‌، ئه‌ی محمد صلی الله علیه وسلم"
    },
    {
      "resource_id": 81,
      "text": "هه‌سته‌و خه‌ڵکی بێداربکه‌ره‌وه (ڕاستیه‌کان ڕوون بکه‌ره‌وه‌)."
    },
    {
      "resource_id": 81,
      "text": "په‌روه‌ردگارت به گه‌وره ناوببه (الله اکبر، با دروشمت بێت، مه‌زنی ئه‌و زاته ڕوون بکه‌ره‌وه‌)."
    },
    {
      "resource_id": 81,
      "text": "پۆشاکت (دڵ و ده‌روونت، ڕه‌فتارت، هه‌ر هه‌مووی) خاوێن بکه (خۆت و شوێنکه‌وتووانت)."
    },
    { "resource_id": 81, "text": "به‌رده‌وام به له‌سه‌ر واز هێنان له گوناه." },
    {
      "resource_id": 81,
      "text": "منه‌تیش مه‌که (به‌سه‌ر که‌سدا) چاکه‌و به‌خشینه‌کانت به‌زۆر مه‌زانه له کاتێکدا به‌ته‌مای زیاتر بیت."
    },
    {
      "resource_id": 81,
      "text": "هه‌وڵ بده له‌به‌ر خاترو ڕێزی په‌روه‌ردگارت خۆگرو ئارامگربه‌."
    },
    {
      "resource_id": 81,
      "text": "جا کاتێك فوو ده‌کرێت به (صور) داو ده‌زگای تایبه‌تی لێ ده‌درێت."
    },
    {
      "resource_id": 81,
      "text": "ئه‌و ڕۆژه ڕۆژێکی زۆر گران و سه‌خته (که به‌سه‌ر دانیشتوانی زه‌ویدا دێت)."
    },
    {
      "resource_id": 81,
      "text": "له‌سه‌ر کافران هیچ ئاسان نی یه (به‌ڵکو زۆر سه‌غڵه‌تیان ده‌کات)."
    },
    {
      "resource_id": 81,
      "text": "واز له من و ئه‌و که‌سه بهێنه که به‌ته‌نهایی (تاقانه‌) دروستم کردووه (هیچی نه‌بوو، که وه‌لیدی کوڕی موغه‌یره‌یه‌)."
    },
    {
      "resource_id": 81,
      "text": "له‌وه‌ودوا ماڵ و سامانی زۆرو زه‌به‌نده‌م پێبه‌خشی."
    },
    {
      "resource_id": 81,
      "text": "چه‌نده‌ها کوڕو نه‌وه‌ش که هه‌میشه ئاماده‌ن له نزیکیدا."
    },
    {
      "resource_id": 81,
      "text": "له هه‌موو که‌ل و په‌ل و نازو نیعمه‌تێك به‌هره‌وه‌رم کرد."
    },
    { "resource_id": 81, "text": "له پاش ئه‌وه‌ش به‌ته‌مایه بۆی زیاتر بکه‌م." },
    {
      "resource_id": 81,
      "text": "نه‌خێر، به‌ڕاستی ئه‌و به‌رامبه‌ر فه‌رمانه‌کانی ئێمه هه‌ر سه‌رکه‌ش و که‌لله ڕه‌ق و سه‌رسه‌خته‌."
    },
    { "resource_id": 81, "text": "ئه‌وسا سزای سه‌ختی پێ ئه‌چێژم." },
    {
      "resource_id": 81,
      "text": "به‌ڕاستی ئه‌و بیری کرده‌وه‌و په‌یامه‌که‌ی هه‌ڵسه‌نگاند (به‌ڵام به‌هه‌ڵه‌)."
    },
    {
      "resource_id": 81,
      "text": "به‌کوشت چێ و سه‌ره‌و نگوون بێت، چۆن هه‌ڵسه‌نگاندنێکی کرد."
    },
    {
      "resource_id": 81,
      "text": "پاشان هه‌ر به‌کوشت بچێت بۆ خۆی و هه‌ڵسه‌نگاندنێك که کردی بۆ قورئان."
    },
    {
      "resource_id": 81,
      "text": "ئینجا بیری لێ کرده‌وه‌و ورد بۆوه‌و ته‌ماشای ده‌وروبه‌ری کرد."
    },
    {
      "resource_id": 81,
      "text": "ئینجا ناوچاوی هێنایه‌وه یه‌ك (وه‌ك یه‌کێك به‌قووڵی بیربکاته‌وه‌) ڕه‌ش داگیرسا."
    },
    { "resource_id": 81, "text": "پاشان ڕووی وه‌رگێڕاو خۆی به‌زلزانی." },
    {
      "resource_id": 81,
      "text": "به‌هه‌موو عه‌قڵیه‌وه وتی!! ئه‌م قورئانه جگه جادوو نه‌بێت که وه‌رده‌گیرێت هیچی تر نی یه‌!!..."
    },
    {
      "resource_id": 81,
      "text": "ئه‌مه هه‌ر قسه‌ی به‌شه‌ره و هیچی تر نی یه‌؟!"
    },
    {
      "resource_id": 81,
      "text": "(ئه‌و بێ ویژدانه به‌سه‌ریه‌وه ناچێت) ده‌بێت بیگه‌یه‌نمه ناو دۆزه‌خ."
    },
    { "resource_id": 81, "text": "جا تۆ نازانیت دۆزه‌خ چیه‌..." },
    {
      "resource_id": 81,
      "text": "هیچ ئه‌ندامێك ناهێڵێته‌وه‌و ده‌ست هه‌ڵناگرێت..."
    },
    {
      "resource_id": 81,
      "text": "پێستیان هه‌ڵده‌قرچێنێت و ڕه‌شی ده‌کات و ده‌ری ده‌خات."
    },
    { "resource_id": 81, "text": "نۆزده فریشته سه‌رپه‌رشتی دۆزه‌خ ده‌که‌ن." },
    {
      "resource_id": 81,
      "text": "جا ئێمه وه‌نه‌بێت کار گوزارانی دۆزه‌خمان له که‌سانی تر جگه له فریشته به‌دی هێنابێت، ئه‌و ژماره‌یه‌شمان ته‌نها بۆ تاقیکردنه‌وه دیاری کردووه بۆ ئه‌وانه‌ی که بێ باوه‌ڕ بوون، هه‌روه‌ها بۆ ئه‌وه‌ی ئه‌وانه‌ی کتێبیان پێدراوه دڵنیابن له ڕاستی ئه‌م قورئانه (چونکه له ته‌ورات و ئینجیلدا ئه‌و باسه هه‌یه‌) و بۆ ئه‌وه‌ش که ئیمانداران زیاتر باوه‌ڕیان دامه‌زراو بێت و ئه‌وانه‌ش که کتێبیان پێدراوه ئیماندارانیش حه‌ق نیه تووشی دوو دڵی ببن، با ئه‌وانه‌ی دڵ و ده‌روونیان نه‌خۆشه له دووڕووه‌کان و بێ باوه‌ڕان هه‌ر بۆ خۆیان قسه بکه‌ن و بڵێن: نیازی خوا چی یه به‌م ژماره‌یه‌؟ به‌و شێوه‌یه باسکرا خوا هه‌ر که‌سێکی بوێت گومڕای ده‌کات، هه‌ر که‌سێکیشی بوێت ڕێنموویی ده‌کات، که‌س ژماره‌ی سه‌ربازانی په‌روه‌ردگارت نازانێت جگه له زاتی خۆی، ئه‌و ئایه‌ت و فه‌رموودانه ته‌نها په‌ندو ئامۆژگارین بۆ ئاده‌می."
    },
    {
      "resource_id": 81,
      "text": "نه‌خێر، سوێند به مانگ (ئه‌و خه‌ڵکه چاك هه‌ستی پێ ناکه‌ن)."
    },
    {
      "resource_id": 81,
      "text": "به شه‌ویش کاتێك که تێ په‌ڕی (زۆربه‌یان باوه‌ڕیان به قیامه‌ت نیه‌)."
    },
    {
      "resource_id": 81,
      "text": "به به‌ره‌به‌یان کاتێك که خۆی ده‌نوێنێت.. (زۆربه‌ی خه‌ڵکی غافڵه‌)"
    },
    {
      "resource_id": 81,
      "text": "به‌ڕاستی_سه‌قه‌ر_ یه‌کێکه له شته سامناك و گه‌وره‌کان."
    },
    { "resource_id": 81, "text": "بۆ ترساندنی سه‌رجه‌م خه‌ڵکانه‌." },
    {
      "resource_id": 81,
      "text": "جا ئیتر ئه‌وه‌ی ده‌یه‌وێت با به‌ره‌و پێش بچێت (پێشبڕکێ بکات له چاکه‌کاریدا) یان خۆی دوا بخات (له‌و بواره‌دا)."
    },
    {
      "resource_id": 81,
      "text": "چونکه له قیامه‌تدا هه‌موو که‌س بارمته‌ی ده‌ستپێشکه‌ری خۆیه‌تی (کرده‌وه‌کانی دێنه‌وه ڕێی)."
    },
    {
      "resource_id": 81,
      "text": "جگه له ده‌سته‌ی ڕاستان و ئیماندارانی کرده‌وه چاك."
    },
    {
      "resource_id": 81,
      "text": "له‌ناو به‌هه‌شته‌کاندان و پرسیار ده‌که‌ن له یه‌کتر..."
    },
    { "resource_id": 81, "text": "له باره‌ی تاوانبارانه‌وه‌..." },
    { "resource_id": 81, "text": "ئه‌وه چی بوو ئێوه‌ی ڕاپێچی دۆزه‌خ کرد؟!" },
    {
      "resource_id": 81,
      "text": "به که‌ساسیه‌وه ده‌ڵێن: ئێمه له نوێژگه‌ران نه‌بووین..."
    },
    { "resource_id": 81, "text": "خۆراکمان به هه‌ژاران نه‌ده‌به‌خشی..." },
    {
      "resource_id": 81,
      "text": "ئێمه له‌گه‌ڵ ده‌م درێژو بێ ئابڕووه‌کاندا قسه‌ی خۆمان ده‌کردو له بابه‌تی ئه‌وانمان ده‌گوت و ڕه‌خنه‌ی بێ جێمان ده‌گرت له گه‌ڵیان ڕۆده‌چووین."
    },
    { "resource_id": 81, "text": "ئێمه بڕوامان به ڕۆژی پاداشت نه‌بوو." },
    {
      "resource_id": 81,
      "text": "هه‌تا مردن یه‌خه‌ی پێگرتن و ڕۆژگاری ته‌مه‌نمان کۆتایی هات."
    },
    {
      "resource_id": 81,
      "text": "که‌واته ئیتر تکای تکاکاران سوودیان پێ ناگه‌یه‌نێت."
    },
    {
      "resource_id": 81,
      "text": "باشه‌، ئه‌وه بۆچی له یادخستنه‌وه پشت هه‌ڵده‌که‌ن و ڕوو وه‌رده‌گێڕن."
    },
    {
      "resource_id": 81,
      "text": "ده‌ڵێی گه‌له گوێدرێژی کێوین و ده‌سڵه‌مێنه‌وه‌..."
    },
    { "resource_id": 81, "text": "له ترسی شێر هه‌ڵهاتوون..." },
    {
      "resource_id": 81,
      "text": "به‌ڵکو هه‌ریه‌ك له‌وان ده‌یه‌وێت له ئاسمانه‌وه چه‌نده‌ها نامه‌ی کراوه‌ی بۆ بێت؟"
    },
    {
      "resource_id": 81,
      "text": "نه‌خێر ئه‌وانه به‌هیچ شتێك داناچڵه‌کێن به‌ڵکو له دواڕۆژ ناترسن."
    },
    {
      "resource_id": 81,
      "text": "نه‌خێر ئه‌وانه به‌سه‌ریانه‌وه ناچێت، چونکه ئه‌و قورئانه ئامۆژگاریه‌."
    },
    {
      "resource_id": 81,
      "text": "جا ئه‌وه‌ی ده‌یه‌وێت با یادی بگرێت و شوێنی بکه‌وێت (چه‌ندی توانی له‌به‌ری بکات)."
    },
    {
      "resource_id": 81,
      "text": "جا ئه‌و خه‌ڵکه یاداوه‌ری وه‌رناگرێت و بیر له‌م ڕاستیانه ناکاته‌وه مه‌گه‌ر ویستی خوای له‌سه‌ر بێت (که له‌گه‌ڵ ویستی ئینسانه به‌خته‌وه‌ره‌کاندا یه‌ك ده‌که‌وێت) جا هه‌ر ئه‌و زاته‌ش شایسته‌ی ئه‌وه‌یه که خه‌ڵکی حسابی بۆ بکه‌ن و له خه‌شمی بترسن و هه‌ر ئه‌ویش له خۆی گرتووه که لێخۆشبوو بێت (له ئیماندارانی گوناهبار، کاتێك ته‌وبه ده‌که‌ن)."
    }
  ],
  "meta": {
    "translation_name": "Burhan Muhammad-Amin",
    "author_name": "Burhan Muhammad-Amin",
    "filters": { "resource_id": 81, "chapter_number": "74" }
  }
}
