{
  "translations": [
    { "resource_id": 798, "text": "E, mmwe ŵan'diunichile nguwo!" },
    { "resource_id": 798, "text": "Jimani ni mwaatetele (ŵandu)." },
    { "resource_id": 798, "text": "Soni Ambuje ŵenu (Allah) mwakusyaani." },
    { "resource_id": 798, "text": "Soni nguwo syenu siswejesyani." },
    {
      "resource_id": 798,
      "text": "Soni yakusakala (mpela isanamu) iŵambalani."
    },
    {
      "resource_id": 798,
      "text": "Soni ngasimumpa (jwinejwakwe chindu) ni ligongo lyakuti mpochele yejinji."
    },
    {
      "resource_id": 798,
      "text": "Soni ligongo lya Ambuje ŵenu (Allah) pililani."
    },
    { "resource_id": 798, "text": "Basi ndema jalichigombedwa lipenga." },
    {
      "resource_id": 798,
      "text": "Lyele lisikulyotu lichiŵa lisiku lyakunonopa kusyene."
    },
    { "resource_id": 798, "text": "Kwa achimakafili ngasiliŵa lyakwepepala." },
    {
      "resource_id": 798,
      "text": "Munekaani ni mundu jwanan'gumbile jikajikape."
    },
    { "resource_id": 798, "text": "Ninampele ipanje yejinji." },
    { "resource_id": 798, "text": "Ni ŵanache ŵakuŵanajo." },
    {
      "resource_id": 798,
      "text": "Ni nankolochesye (ndamo jakwe) kunkolochesya kwambone nnope."
    },
    {
      "resource_id": 798,
      "text": "Panyuma pakwe jukolaga tama janti ndili nan'jonjechesye."
    },
    {
      "resource_id": 798,
      "text": "Kwapi! Chisimu jwalakwejo jwaliji nkugakanila maaya Getu."
    },
    {
      "resource_id": 798,
      "text": "Chingankanganichisye ku ilagasyo yakusausya kuikwela."
    },
    {
      "resource_id": 798,
      "text": "Chisimu jwalakwe jwachetelele (yatajile paajigamba Qur’an) ni jwapimiile."
    },
    {
      "resource_id": 798,
      "text": "Basi julwesedwe, ana jwapimiile chantiuli!"
    },
    {
      "resource_id": 798,
      "text": "Soni julwesedwe, ana jwapimiile chantiuli!"
    },
    { "resource_id": 798, "text": "Kaneka ni jwalolite (ŵandu)." },
    {
      "resource_id": 798,
      "text": "Kaneko ni jwautile sinya ni kusakasya kungope (kulosya ukali)."
    },
    {
      "resource_id": 798,
      "text": "Kaneko soni jwachitundumalile (chikulupi) ni kulikwesya."
    },
    {
      "resource_id": 798,
      "text": "Ni jwatite: “Nganijiŵatu jalakwe (Qur’aniji) ikaŵeje usaŵi waukupocheledwa (kuumila kwa asaŵi ŵakala).”"
    },
    {
      "resource_id": 798,
      "text": "“Nganijiŵatu jalakwe (Qur’aniji) ikaŵeje maloŵe ga mundu.”"
    },
    { "resource_id": 798, "text": "Sampano tinan'jinjisye ku Saqara." },
    {
      "resource_id": 798,
      "text": "Ana ni chichi champaka chimmanyisye ya Saqara?"
    },
    {
      "resource_id": 798,
      "text": "(Weletu ni Moto) wangasigasya (chilichose chachiponyedwemo) soni wangachileka (kuti chikopoche)."
    },
    { "resource_id": 798, "text": "Wakutinisya ni kuŵiilisya lipende." },
    {
      "resource_id": 798,
      "text": "Pa walakweo pana (Achimalika ŵakuugosa) ŵakwana likumi kwisa nsano nancheche (19)."
    },
    {
      "resource_id": 798,
      "text": "Ni nganitwaaŵiika akuuloleela Moto ikaŵeje Achimalaika, soni nganituchiŵiika chiŵalanjilo chaocho ikaŵeje kuŵa mayeso gakwalinjila achimakafili, kuti asimichisye ŵandu ŵaŵapedwile chitabu (ya chiŵalanjilochi), ni kuti soni ajonjechesye chikulupi chao ŵandu ŵaakulupilile, soni kuti akakaichila ŵandu ŵaŵapedwile chitabu ni ŵakulupilila, ni kuti soni aŵala ŵamuli m’mitima mwao mwana ulwele (wa unakunaku) ni achimakafili ajileje: “Ana Allah akusaka chichi pachilandanyo chalakwechi?” Iyyoyopeyo niyaakutiji Allah pa kunnechelela kusokonechela jwansachile ni kun'jongola jwansachile. Ni pangali ŵaakumanyilila mikutula ja asilikali ŵa Ambuje ŵenu ikaŵeje Jwelepejo. Ni nganiuŵa Walakwe (Motowo) ikaŵeje chikumbusyo kwa ŵandu (cha kwatetela nacho)."
    },
    { "resource_id": 798, "text": "Ngwamba! Nguulumbila mwesi." },
    { "resource_id": 798, "text": "Ni chilo ndema jachikutyoka (pakucha)." },
    { "resource_id": 798, "text": "Ni kumasikusiku ndema jakukulanguka." },
    {
      "resource_id": 798,
      "text": "Chisimu Walakwe (Motowo) uŵele limpepe (m’makungu) gekulungwa nnope."
    },
    { "resource_id": 798, "text": "Chitetelo kwa ŵandu." },
    {
      "resource_id": 798,
      "text": "Kwa jwalijose mwa jenumanja jwaasachile kuti alongolele (pakutenda yambone) kapena kusigalila (pakupanganya yakusakala)."
    },
    {
      "resource_id": 798,
      "text": "Mundu jwalijose tachiŵa uwombosi wakuliombolela ku (yakusakala) yaŵapanganyisye (pakutaŵidwa ku Moto)."
    },
    { "resource_id": 798, "text": "Ikaŵeje aŵala ŵakunkono wan'dyo." },
    {
      "resource_id": 798,
      "text": "(Chachiŵa) m’Matimbe ga ku Mbepo achiwuusyanaga."
    },
    { "resource_id": 798, "text": "Ya (ŵandu) ŵakuleŵa." },
    {
      "resource_id": 798,
      "text": "“Ana ni chichi chachin'jinjisye ŵanganyammwe ku Saqara?”"
    },
    {
      "resource_id": 798,
      "text": "(Pakwanga) chachitiji: “Nganituŵa mwa akuswali.”"
    },
    { "resource_id": 798, "text": "“Soni nganituŵa nkwaaliisya masikini.”" },
    {
      "resource_id": 798,
      "text": "“Ni twaliji nkutiŵila (mu sambi) pamo ni akutiŵila.”"
    },
    {
      "resource_id": 798,
      "text": "“Ni twaliji soni nkukanila ya Lisiku Lyamalipilo.”"
    },
    { "resource_id": 798, "text": "“Mpaka chatuichilile chiwa.”" },
    {
      "resource_id": 798,
      "text": "Basi ngasichija kwakamuchisya ŵanganyao chondechonde cha akuchondelela."
    },
    {
      "resource_id": 798,
      "text": "Ana chipali chichi kukwao chikwatendekasya kuchitundumalila chikumbusyo (Qur’an)?"
    },
    {
      "resource_id": 798,
      "text": "(Kakwipuche kakwe kuti akajipikana Qur’an) gamba kuŵa ŵanganyao mpela mbunda (syamwitinji) syasikwipusyidwe."
    },
    { "resource_id": 798, "text": "Syasikutila lisimba." },
    {
      "resource_id": 798,
      "text": "Yeti mundu jwalijose mwa ŵanganyao akusakaga ali apedwile ikalakala yeunukule-unukule (kuumila kwa Allah kutendela umboni yakuŵecheta Muhammadi ﷺ)."
    },
    {
      "resource_id": 798,
      "text": "Ngwamba! Nambo kuti ŵanganyao ngaakujijogopa Akhera."
    },
    {
      "resource_id": 798,
      "text": "Ngwamba! Chisimu jalakwe (Qur’aniji) jiŵele chikumbusyo."
    },
    { "resource_id": 798, "text": "Basi jwaakusaka taalikumbusye najo." },
    {
      "resource_id": 798,
      "text": "Ni nganaŵa alikumbwisye ŵanganyao ikaŵeje naga Allah ali asachile. Jwalakwe ni jwaali Jwakuŵajilwa kogopedwa soni ni Nysene chikululuko."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "74" }
  }
}
