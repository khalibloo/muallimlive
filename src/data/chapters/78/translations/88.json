{
  "translations": [
    { "resource_id": 88, "text": "Për çfarë e pyesin ata njëri-tjetrin?" },
    { "resource_id": 88, "text": "Për Lajmin e madh," },
    { "resource_id": 88, "text": "rreth të cilit ata kanë kundërshtime." },
    { "resource_id": 88, "text": "Ani, shpejt do ta marrin vesh!" },
    { "resource_id": 88, "text": "Sigurisht që shpejt do ta marrin vesh!" },
    { "resource_id": 88, "text": "A nuk jua kemi bërë Tokën si shtrat" },
    { "resource_id": 88, "text": "e malet si shtylla?!" },
    { "resource_id": 88, "text": "Ne ju kemi krijuar në çifte" },
    { "resource_id": 88, "text": "dhe gjumin jua kemi bërë për prehje." },
    { "resource_id": 88, "text": "Natën jua kemi bërë mbulesë," },
    { "resource_id": 88, "text": "ndërsa ditën e kemi caktuar për të punuar." },
    { "resource_id": 88, "text": "Mbi ju kemi ndërtuar shtatë qiej të fortë" },
    {
      "resource_id": 88,
      "text": "dhe kemi vënë kandil (diell) të shndritshëm!"
    },
    { "resource_id": 88, "text": "Nga retë Ne ju lëshojmë ujëra të bollshme" },
    { "resource_id": 88, "text": "për rritjen e drithërave, bimëve" },
    { "resource_id": 88, "text": "dhe të kopshteve të dendura." },
    {
      "resource_id": 88,
      "text": "Sigurisht, Dita e Ndarjes vendimtare është caktuar."
    },
    {
      "resource_id": 88,
      "text": "Atë Ditë do të fryhet në Sur dhe ju do të vini grupe-grupe."
    },
    { "resource_id": 88, "text": "Dyert e qiellit do të hapen" },
    {
      "resource_id": 88,
      "text": "dhe malet do të shtyhen tutje e do të bëhen si mirazh."
    },
    { "resource_id": 88, "text": "Me të vërtetë, Xhehenemi do të bëhet pusi," },
    { "resource_id": 88, "text": "vendbanim i caktuar për keqbërësit," },
    { "resource_id": 88, "text": "që aty të mbeten përgjithmonë." },
    { "resource_id": 88, "text": "Aty nuk do të shijojnë as freski, as pije," },
    { "resource_id": 88, "text": "përpos ujit të valuar dhe qelbësirave," },
    {
      "resource_id": 88,
      "text": "si shpërblim përkatës (të veprave të tyre)."
    },
    {
      "resource_id": 88,
      "text": "Në të vërtetë, ata as që e çonin nëpër mend se do të jepnin llogari"
    },
    { "resource_id": 88, "text": "dhe shpalljet Tona i mohonin prerazi." },
    {
      "resource_id": 88,
      "text": "Por Ne çdo gjë e kemi shënuar në një libër."
    },
    {
      "resource_id": 88,
      "text": "Prandaj do t’u themi: “Shijojeni këtë! Ne nuk do t’ju shtojmë gjë tjetër përveçse dënim!”"
    },
    {
      "resource_id": 88,
      "text": "Vërtet, për punëdrejtët është përgatitur e mira (Xheneti):"
    },
    { "resource_id": 88, "text": "kopshte dhe vreshta," },
    { "resource_id": 88, "text": "vajza të reja, të së njëjtës moshë," },
    { "resource_id": 88, "text": "dhe kupa të plota." },
    {
      "resource_id": 88,
      "text": "Atje nuk do të dëgjojnë biseda të kota e as gënjeshtra."
    },
    {
      "resource_id": 88,
      "text": "Kështu është shpërblimi nga Zoti yt - dhuratë sipas meritës"
    },
    {
      "resource_id": 88,
      "text": "Zoti i qiejve dhe i Tokës dhe i gjithçkaje që gjendet midis tyre, i Gjithëmëshirshmi, të Cilit askush nuk do të mund t’i flasë (nga frika)."
    },
    {
      "resource_id": 88,
      "text": "Në ditën, kur Shpirti (Xhebraili) dhe engjëjt do të jenë të rreshtuar, nuk do të flasë askush, përveç atij që do t’i japë leje i Gjithëmëshirshmi e që do të thotë të vërtetën."
    },
    {
      "resource_id": 88,
      "text": "Ajo është Dita e Vërtetë, prandaj kush të dojë, le të kthehet te Zoti i vet (që në këtë jetë)."
    },
    {
      "resource_id": 88,
      "text": "Me të vërtetë, Ne ju kemi paralajmëruar se është i afërt dënimi, Ditën, kur njeriu do të shohë se ç’kanë bërë duart e tij dhe, kur jobesimtari do të thotë: “Ah, sikur të isha pluhur!”"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "78" }
  }
}
