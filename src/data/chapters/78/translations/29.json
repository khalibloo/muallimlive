{
  "translations": [
    { "resource_id": 29, "text": "(کافران) از چه چیز از یکدیگر سؤال می‌کنند؟" },
    { "resource_id": 29, "text": "از خبری بزرگ." },
    { "resource_id": 29, "text": "همان (خبری) که آن‌ها در آن اختلاف دارند." },
    {
      "resource_id": 29,
      "text": "چنین نیست (که آن‌ها می‌اندیشند)، بزودی خواهند دانست."
    },
    { "resource_id": 29, "text": "باز هم چنین نیست، بزودی خواهند دانست." },
    {
      "resource_id": 29,
      "text": "آیا زمین را بستری (برای آسایش شما) قرار ندادیم؟!"
    },
    { "resource_id": 29, "text": "و کوه‌ها را میخ‌های (آن قرار ندادیم؟!)." },
    { "resource_id": 29, "text": "و شما را جفت (نر و ماده) آفریدیم." },
    { "resource_id": 29, "text": "و خواب شما را (مایۀ) آرامش‌تان قرار دادیم." },
    { "resource_id": 29, "text": "و شب را پوششی (برای شما) قرار دادیم." },
    {
      "resource_id": 29,
      "text": "و روز را (وسیله‌ای) برای زندگی و معاش قرار دادیم."
    },
    { "resource_id": 29, "text": "و بر فراز شما هفت (آسمان) محکم بنا کردیم." },
    { "resource_id": 29, "text": "و (خورشید را) چراغی درخشان آفریدیم." },
    {
      "resource_id": 29,
      "text": "و از ابر‌های باران زا آبی فراوان فرو‌‌ فرستادیم"
    },
    { "resource_id": 29, "text": "تا بدان دانه و گیاه بسیار برویانیم." },
    { "resource_id": 29, "text": "و باغ‌هایی پر درخت (با آن آب پرورش دهیم)." },
    {
      "resource_id": 29,
      "text": "بی‌گمان روز داوری (و جدای) میعاد (همگان) است."
    },
    {
      "resource_id": 29,
      "text": "روزی‌که در «صور» دمیده می‌شود، سپس شما گروه گروه (به محشر) می‌آیید."
    },
    {
      "resource_id": 29,
      "text": "و آسمان گشوده می‌شود، پس دروازه، دروازه می‌گردد."
    },
    {
      "resource_id": 29,
      "text": "و کوه‌ها روان کرده شود، پس (چون) سراب گردند."
    },
    { "resource_id": 29, "text": "و بی‌گمان جهنم کمین‌گاهی است." },
    { "resource_id": 29, "text": "بازگشت‌گاه برای سرکشان است." },
    { "resource_id": 29, "text": "مدت زمانی دراز در آنجا بمانند." },
    {
      "resource_id": 29,
      "text": "و در آنجا نه (چیز) خنکی می‌چشند و نه آشامیدنی (گوارایی خواهند داشت)."
    },
    {
      "resource_id": 29,
      "text": "جز آبی سوزان، و (مایعی که) چرک و خون (است)."
    },
    { "resource_id": 29, "text": "(این) کیفری است مناسب و در خور (اعمال‌شان)" },
    {
      "resource_id": 29,
      "text": "زیرا که آن‌ها هیچ امیدی به (روز) حساب نداشتند."
    },
    { "resource_id": 29, "text": "و آیات ما را بشدّت تکذیب کردند." },
    {
      "resource_id": 29,
      "text": "و ما همه چیز را (در کتاب لوح محفوظ) بشمارش نوشتیم."
    },
    {
      "resource_id": 29,
      "text": "پس (کیفر اعمال خود را) بچشید، که چیزی جز عذاب بر شما نمی‌افزاییم!"
    },
    { "resource_id": 29, "text": "بی‌گمان برای پرهیزگاران کامیابی است." },
    { "resource_id": 29, "text": "باغ‌های (میوه) و تاکستان‌ها." },
    { "resource_id": 29, "text": "و حوریانی جوان و هم سن و سال." },
    {
      "resource_id": 29,
      "text": "و جام‌هایی لبریز و پیاپی (از شراب پاکیزۀ بهشت)."
    },
    {
      "resource_id": 29,
      "text": "در آنجا نه سخن بیهوده‌ای می‌شنوند و نه دروغی."
    },
    {
      "resource_id": 29,
      "text": "(این) پاداش از جانب پروردگار توست و عطایی از روی حساب"
    },
    {
      "resource_id": 29,
      "text": "(همان) پروردگار آسمان‌ها و زمین، و آنچه در میان آن‌هاست، (همان الله) رحمان هیچ‌کس (درآن روز) یارای سخن گفتن با او ندارد."
    },
    {
      "resource_id": 29,
      "text": "روزی‌که روح (= جبرییل) و فرشتگان به صف ایستند، هیچ‌کس سخن نگویید، جز کسی‌که الله رحمان به او اجازه داده باشد، و (او) سخن درست (و صواب) گوید."
    },
    {
      "resource_id": 29,
      "text": "آن روز حق است، پس هر کس که بخواهد بازگشت‌گاهی به سوی پروردگارش برگزیند."
    },
    {
      "resource_id": 29,
      "text": "به راستی ما شما را از عذابی نزدیک بیم دادیم، روزی‌که انسان آنچه را از قبل با دست‌های خود فرستاده است می‌بیند، و کافر می‌گوید: «ای کاش من خاک بود». (و برای حساب بر انگیخته نمی‌شد)."
    }
  ],
  "meta": {
    "translation_name": "Hussein Taji Kal Dari",
    "author_name": "Hussein Taji Kal Dari",
    "filters": { "resource_id": 29, "chapter_number": "78" }
  }
}
