{
  "translations": [
    { "resource_id": 120, "text": "সিহঁতে কি বিষয়ে পৰস্পৰে সোধ-পোচ কৰি আছে?" },
    { "resource_id": 120, "text": "মহা সংবাদটোৰ বিষয়ে," },
    { "resource_id": 120, "text": "যি বিষয়ে সিহঁতে মতানৈক্য কৰিছে।" },
    {
      "resource_id": 120,
      "text": "কেতিয়াও নহয়, সিহঁতে অতিশীঘ্ৰেই জানিবলৈ পাব।"
    },
    {
      "resource_id": 120,
      "text": "তাৰপিছত, কেতিয়াও নহয়, সিহঁতে অতিশীঘ্ৰেই জানিবলৈ পাব।"
    },
    { "resource_id": 120, "text": "আমি পৃথিৱীখনক শয্যা বনোৱা নাইনে?" },
    { "resource_id": 120, "text": "আৰু পৰ্বতসমূহক পেৰেক?" },
    { "resource_id": 120, "text": "আৰু আমি তোমালোকক সৃষ্টি কৰিছো যোৰা-যোৰা।" },
    { "resource_id": 120, "text": "আৰু তোমালোকৰ টোপনিক কৰিছো বিশ্ৰাম।" },
    { "resource_id": 120, "text": "আৰু ৰাতিক কৰি দিছো আৱৰণ।" },
    { "resource_id": 120, "text": "আৰু দিনক কৰি দিছো জীৱিকা উপাৰ্জনৰ সময়।" },
    {
      "resource_id": 120,
      "text": "আৰু আমি তোমালোকৰ ওপৰত নিৰ্মান কৰিছো সুদৃঢ় সাতখন আকাশ।"
    },
    { "resource_id": 120, "text": "আৰু আমি সৃষ্টি কৰিছো এটি উজ্জল প্ৰদীপ।" },
    {
      "resource_id": 120,
      "text": "আৰু আমি বৰ্ষণ কৰিছো মেঘমালাৰ পৰা প্ৰচুৰ পানী।"
    },
    {
      "resource_id": 120,
      "text": "যাতে তাৰ দ্বাৰা আমি উৎপন্ন কৰিব পাৰো শস্য আৰু উদ্ভিদ।"
    },
    { "resource_id": 120, "text": "আৰু ঘন সন্নিবিষ্ট উদ্যান।" },
    { "resource_id": 120, "text": "নিশ্চয় নিৰ্ধাৰিত আছে বিচাৰৰ দিন।" },
    {
      "resource_id": 120,
      "text": "সেই দিনা শিঙাত ফুঁ দিয়া হ’ব তেতিয়া তোমালোকে দলে দলে আহিবা।"
    },
    {
      "resource_id": 120,
      "text": "আৰু আকাশখন খুলি দিয়া হ’ব, ফলত ই হ’ব বহু দুৱাৰবিশিষ্ট।"
    },
    {
      "resource_id": 120,
      "text": "আৰু পৰ্বতসমূহক চালিত কৰা হ’ব, ফলত সেইবোৰ হৈ যাব বালিময় মৰীচিকাৰ দৰে।"
    },
    { "resource_id": 120, "text": "নিশ্চয় জাহান্নাম খাপ পাতি ৰৈ আছে।" },
    { "resource_id": 120, "text": "সীমালঙ্ঘনকাৰী সকলৰ বাবে প্ৰত্যাৱৰ্তনস্থল।" },
    { "resource_id": 120, "text": "তাত সিহঁতে যুগ যুগ ধৰি অৱস্থান কৰিব।" },
    {
      "resource_id": 120,
      "text": "তাত সিহঁতে শীতলতা বা উপযুক্ত পানীও ভোগ কৰিব নোৱাৰিব।"
    },
    { "resource_id": 120, "text": "উতলা পানী আৰু দুৰ্গন্ধময় পুঁজৰ বাহিৰে।" },
    { "resource_id": 120, "text": "এইটোৱেই উপযুক্ত প্ৰতিফল।" },
    {
      "resource_id": 120,
      "text": "নিশ্চয় সিহঁতে কেতিয়াও হিচাব-নিকাচৰ আশা কৰা নাছিল।"
    },
    {
      "resource_id": 120,
      "text": "আৰু সিহঁতে আমাৰ নিদৰ্শনাৱলীক কঠোৰভাৱে মিথ্যাৰোপ কৰিছিল।"
    },
    {
      "resource_id": 120,
      "text": "আৰু আমি প্ৰতিটো বস্তু লিখিতভাৱে সংৰক্ষণ কৰি ৰাখিছো।"
    },
    {
      "resource_id": 120,
      "text": "এতেকে ভোগ কৰা, আমি তোমালোকৰ বাবে শাস্তিৰ বাহিৰে আন একো বৃদ্ধি নকৰো।"
    },
    { "resource_id": 120, "text": "নিশ্চয় মুত্তাক্বীসকলৰ বাবে আছে সফলতা।" },
    { "resource_id": 120, "text": "উদ্যানসমূহ আৰু আঙ্গুৰসমূহ।" },
    { "resource_id": 120, "text": "আৰু সমবয়সীয়া উদ্ভিন্ন নৱ-যুৱতী তৰুণী।" },
    { "resource_id": 120, "text": "আৰু পৰিপূৰ্ণ পানপাত্ৰ।" },
    {
      "resource_id": 120,
      "text": "তাত তেওঁলোকে কোনো অনৰ্থক কথা আৰু মিছা বাক্যও শুনা নাপাব।"
    },
    {
      "resource_id": 120,
      "text": "আপোনাৰ প্ৰতিপালকৰ ফালৰ পৰা পুৰষ্কাৰ, যথোচিত দানস্বৰূপ।"
    },
    {
      "resource_id": 120,
      "text": "যিজন আকাশসমূহ আৰু পৃথিৱী আৰু এই দুটাৰ মাজত যি আছে সকলোৰে প্ৰতিপালক, পৰম কৰুণাময়, তেওঁৰ ওচৰত আবেদন-নিবেদনৰ শক্তি সিহঁতৰ কাৰো নাথাকিব।"
    },
    {
      "resource_id": 120,
      "text": "সেইদিনা ৰূহ আৰু ফিৰিস্তাসকল শাৰীবদ্ধভাৱে থিয় হ’ব; ৰহমানে যাক অনুমতি দিব তাৰ বাহিৰে কোনেও কথা নক’ব, আৰু তেওঁ সঠিক কথা ক’ব।"
    },
    {
      "resource_id": 120,
      "text": "এই দিনটো সত্য, এতেকে যাৰ ইচ্ছা সিয়ে তাৰ প্ৰতিপালকৰ ওচৰত আশ্ৰয় গ্ৰহণ কৰক।"
    },
    {
      "resource_id": 120,
      "text": "নিশ্চয় আমি তোমালোকক অতি নিকটৱৰ্তী শাস্তি সম্পৰ্কে সতৰ্ক কৰিলো। যিদিনা মানুহে নিজ কৃতকৰ্ম দেখিবলৈ পাব আৰু কাফিৰে ক’ব, হায়! মই যদি মাটি হ'লোহেঁতেন।"
    }
  ],
  "meta": {
    "translation_name": "Shaykh Rafeequl Islam Habibur-Rahman",
    "author_name": "Shaykh Rafeequl Islam Habibur-Rahman",
    "filters": { "resource_id": 120, "chapter_number": "78" }
  }
}
