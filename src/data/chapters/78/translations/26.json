{
  "translations": [
    { "resource_id": 26, "text": "Nač se vzájemně vyptávají?" },
    { "resource_id": 26, "text": "Na zvěst nesmírnou," },
    { "resource_id": 26, "text": "o níž se mezi sebou přou." },
    { "resource_id": 26, "text": "Však pozor, záhy poznají," },
    { "resource_id": 26, "text": "a znovu: však pozor, záhy poznají!" },
    { "resource_id": 26, "text": "Což zemi jsme jak lože nerozprostřeli" },
    { "resource_id": 26, "text": "a hory jejími podpěrami neučinili?" },
    { "resource_id": 26, "text": "A v párech jsme vás stvořili" },
    { "resource_id": 26, "text": "a spánek váš učinili přestávkou" },
    { "resource_id": 26, "text": "a noc pokrývkou" },
    {
      "resource_id": 26,
      "text": "a den pro získání obživy jsme vám stanovili"
    },
    { "resource_id": 26, "text": "a nad vámi sedm pevných postavili" },
    { "resource_id": 26, "text": "a lampu oslňující tam umístili." },
    {
      "resource_id": 26,
      "text": "A z mračen déšť vytlačujících jsme vodu v hojnosti seslali vám,"
    },
    { "resource_id": 26, "text": "abychom z ní dali vyrůst obilí a rostlinám" },
    { "resource_id": 26, "text": "i hustě zarostlým zahradám." },
    { "resource_id": 26, "text": "Den rozhodnutí věru přijde v čase určeném;" },
    {
      "resource_id": 26,
      "text": "v ten den na pozoun bude zatroubeno a v zástupech dostavíte se"
    },
    { "resource_id": 26, "text": "a nebe se otevře a branami stane se" },
    { "resource_id": 26, "text": "a hory se do pohybu dají a budou přeludem." },
    { "resource_id": 26, "text": "A peklo bude věru na číhané," },
    { "resource_id": 26, "text": "útulek pro vzpurné," },
    { "resource_id": 26, "text": "a v něm zůstanou věky celé" },
    { "resource_id": 26, "text": "a chládku tam neokusí ani nápoje" },
    { "resource_id": 26, "text": "kromě vody vroucí a hnijící," },
    { "resource_id": 26, "text": "což odměnou bude odpovídající." },
    { "resource_id": 26, "text": "Vždyť oni v zúčtování nedoufali" },
    {
      "resource_id": 26,
      "text": "a za výmysl Naše znamení lživě prohlašovali,"
    },
    {
      "resource_id": 26,
      "text": "však spočítali jsme věc každou a pořídili záznam."
    },
    {
      "resource_id": 26,
      "text": "\"Ochutnejte! Nic než trest dnes nepřidáme vám!\""
    },
    { "resource_id": 26, "text": "Pro bohabojné však je místo blažené," },
    { "resource_id": 26, "text": "zahrady a sady révy vinné," },
    { "resource_id": 26, "text": "dívky s plnými ňadry, věkem s nimi stejné," },
    { "resource_id": 26, "text": "a poháry po okraj naplněné." },
    {
      "resource_id": 26,
      "text": "Neuslyší tam plané tlachání ani žádné lhaní,"
    },
    {
      "resource_id": 26,
      "text": "odměnou od Pána tvého dar to dobře rozpočtený!"
    },
    {
      "resource_id": 26,
      "text": "Od Pána nebes a země a všeho, co mezi nimi je, Milosrdného, svolené k promluvě nedostanou"
    },
    {
      "resource_id": 26,
      "text": "V den, kdy duch a andělé stát v řadě budou, nehovoříce - kromě těch, jimž Milosrdný to povolí a kteří jen pravdu pronesou."
    },
    {
      "resource_id": 26,
      "text": "Tento den skutečností je a kdo chce, nechť připraví si k Pánu svému cestu;"
    },
    {
      "resource_id": 26,
      "text": "a věru varování jsme vám již dali o blízkém trestu v den, kdy člověk spatří, co rukama svýma předtím učinil, a kdy nevěřící zvolá: \"Ach, kéž bych jen prachem byl!\""
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "78" }
  }
}
