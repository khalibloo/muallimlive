{
  "translations": [
    { "resource_id": 798, "text": "Ana akuwusyana ya chichi?" },
    { "resource_id": 798, "text": "Ya abali jekulungwa (ja Kiyama)!" },
    {
      "resource_id": 798,
      "text": "Jaakuŵa ŵanganyao pa jalakwejo ali nkutindana!"
    },
    {
      "resource_id": 798,
      "text": "Ngwamba! Sampano chaimanye (isyesyene yakwe)."
    },
    {
      "resource_id": 798,
      "text": "Soni ngwamba! Sampano chaimanye (isyesyene yakwe)."
    },
    {
      "resource_id": 798,
      "text": "Ana nganituliŵika litaka kuŵa chakutandika?"
    },
    { "resource_id": 798, "text": "Matumbi ni kuŵa ichili?" },
    {
      "resource_id": 798,
      "text": "Ni tun'gumbile ŵanganyammwe mitundu jiŵili (achalume ni achakongwe)."
    },
    {
      "resource_id": 798,
      "text": "Soni tuluŵisile lugono lwenu kuŵa kupumula (kwa ilu yenu)."
    },
    {
      "resource_id": 798,
      "text": "Ni tuchiŵisile chilo kuŵa chiwaalo (pakusiŵilila ilu yenu ni chipi chakwe)."
    },
    { "resource_id": 798, "text": "Ni tuuŵisile muusi kuŵa ndema jakupalila." },
    {
      "resource_id": 798,
      "text": "Ni tutaŵile pachanya penu (mawunde) nsano nagaŵili gakulimbangana."
    },
    {
      "resource_id": 798,
      "text": "Soni tuŵisile (kwalakweko) nyali jaakolela kusyene (lyuŵa)."
    },
    {
      "resource_id": 798,
      "text": "Ni tutulwisye kuumila m’mawunde gawula mesi gakugwa mwamachili."
    },
    { "resource_id": 798, "text": "Kuti tukopochesye mbeju ni mmela." },
    {
      "resource_id": 798,
      "text": "Kwisa soni migunda jetotekane (nyambi sya itela)."
    },
    {
      "resource_id": 798,
      "text": "Chisimu Lisiku Lyachiilanyo liŵele lyana ndema jakwe jisyesyene."
    },
    {
      "resource_id": 798,
      "text": "Lisiku lya chiiligombedwa lipenga, mwanti ŵanganyammwe chinchiikanganaga mikutula-mikutula."
    },
    {
      "resource_id": 798,
      "text": "Ni lichiugulidwa liwunde, mwanti lichiŵa milango-milango."
    },
    {
      "resource_id": 798,
      "text": "Nombe matumbi gachityosyedwa m’mangwakwe, mwanti gachiŵa lunyisinyisi."
    },
    {
      "resource_id": 798,
      "text": "Chisimu Jahannama jikuŵa nkwajembecheya (ŵakulemwa)."
    },
    {
      "resource_id": 798,
      "text": "Kwa ŵakusumba mpika gaŵele malo gakuujila."
    },
    { "resource_id": 798, "text": "Tachiŵa nkutama mwalakwemo yaka-yaka." },
    {
      "resource_id": 798,
      "text": "Ngasapasya mwalakwemo kusisimila namuno yakumwa (yakumasya njota)."
    },
    { "resource_id": 798, "text": "Ikaŵeje mesi gamasemule nnope ni uwowu." },
    {
      "resource_id": 798,
      "text": "(Kuŵa) malipilo gakulandanila (ni masengo gao)."
    },
    {
      "resource_id": 798,
      "text": "Chisimu ŵanganyao ŵaliji ali ngaakwembecheya ya chiŵalanjilo."
    },
    { "resource_id": 798, "text": "Ni ŵaikaaniile imanyilo Yetu naikanilape." },
    {
      "resource_id": 798,
      "text": "Soni chindu chilichose tuchisunjile paachilemba m’Chitabu."
    },
    {
      "resource_id": 798,
      "text": "Basi pasyani; mwanti ngatun'jonjechesya (inepe) ikaŵeje ilagasyo (pachanya pa ilagasyo)."
    },
    {
      "resource_id": 798,
      "text": "Chisimu ŵaoga (wakun’jogopa Allah) akwete kupata malo ga kupunda (ku Mbepo)."
    },
    { "resource_id": 798, "text": "Matimbe gana uŵigo ni itela ya zabibu." },
    {
      "resource_id": 798,
      "text": "Ni ŵaali ŵangagwa maŵele ŵakulandana misingu."
    },
    { "resource_id": 798, "text": "Kwisa soni ipanda yachigumbalile." },
    {
      "resource_id": 798,
      "text": "Ngasaja kupikana mwalakwemo yangali mate atamuno unami."
    },
    {
      "resource_id": 798,
      "text": "(Aga ni) malipilo gakuumila kwa Ambuje ŵenu (Allah), ntuuka wakwana."
    },
    {
      "resource_id": 798,
      "text": "M'mbuje jwa kumawunde ni petaka ni yaili chilikati chakwe, Jwaukoto wejinji. Pangali ŵachachikola machili gakuŵecheta Najo."
    },
    {
      "resource_id": 798,
      "text": "Lisiku lyatiuchijima Nsimu (Jibulilu) pamo ni Achimalaika m’misela; ngasaŵecheta (jwalijose) ikaŵeje jwatachipedwa lusa ni (Allah) Jwaukoto wejinji, ni tachiŵecheta yakulungamika."
    },
    {
      "resource_id": 798,
      "text": "Lyele ni Lisiku lyakuonaonape, basi jwaakusaka aliikolochesye chilepe malo gakuujila kwa M'mbujegwe (Allah)."
    },
    {
      "resource_id": 798,
      "text": "Chisimu Uwwe tukuntetela chilepe ya ilagasyo yakuŵandika. Lisiku lyataachiiwona mundu yagaalongwesye makono gakwe, nitachiŵecheta kafili kuti: “Nkongwene! Bola ningaliji litaka.”"
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "78" }
  }
}
