{
  "translations": [
    {
      "resource_id": 231,
      "text": "Pindi jua litakapokunjwa, na mwangaza wake ukaondoka."
    },
    {
      "resource_id": 231,
      "text": "Na pindi nyota zitakapopuputika na nuru yake ikafutika."
    },
    {
      "resource_id": 231,
      "text": "Na pindi majabali yatakapoondoshawa kwenye uso wa ardhi yakawa ni vumbi linaloenea."
    },
    {
      "resource_id": 231,
      "text": "Na pindi ngamia wenye mimba watakapoachwa na kupuuzwa."
    },
    {
      "resource_id": 231,
      "text": "Na pindi wanyama mwitu watakapokusanywa na kutangamanishwa, ili Mwenyezi Mungu Awape nafasi ya kulipizana wao kwa wao."
    },
    {
      "resource_id": 231,
      "text": "Na pindi bahari zitakapowashwa moto zikawa ni moto unaowaka."
    },
    {
      "resource_id": 231,
      "text": "Na pindi nafsi zitakapokutanishwa na mfano wake na sampuli yake."
    },
    {
      "resource_id": 231,
      "text": "Na pindi mtoto wa kike aliyezikwa akiwa hai atakapoulizwa, Siku ya Kiyama, suala la kumbembeleza na kumkejeli aliyemzika:"
    },
    { "resource_id": 231, "text": "ni kwa dhambi gani ilikuwa kuzikwa kwake?" },
    {
      "resource_id": 231,
      "text": "Na pindi kurasa za matendo zitakapoonyeshwa."
    },
    {
      "resource_id": 231,
      "text": "Na pindi mbingu zitakapong’olewa na kuondoshwa zilipokuwa."
    },
    { "resource_id": 231, "text": "Na pindi Moto utakapowashwa na ukawaka." },
    {
      "resource_id": 231,
      "text": "Na pindi Pepo , Nyumba ya Neema, itakaposongezewa watu wake wachamungu."
    },
    {
      "resource_id": 231,
      "text": "Litakapotokea hilo, itayakinisha kila nafsi na kujua kile ilichokitanguliza cha kheri au shari."
    },
    {
      "resource_id": 231,
      "text": "Anaapa Mwenyezi Mungu Mtukufu kwa nyota zinazofichika nuru yake mchana,"
    },
    {
      "resource_id": 231,
      "text": "zinazotembea na zinazoghibu katika anga zake."
    },
    {
      "resource_id": 231,
      "text": "Na Anaapa kwa usiku unapojitokeza na giza lake."
    },
    {
      "resource_id": 231,
      "text": "Na kwa asubuhi unapojitokeza mwangaza wake."
    },
    {
      "resource_id": 231,
      "text": "Hakika Qur’ani ni ujumbe wa mjumbe mtukufu , naye ni Jibrili, amani imshukike."
    },
    {
      "resource_id": 231,
      "text": "Mwenye nguvu katika kuyapitisha yale anayoamrishwa. Mwenye cheo cha juu kwa Mwenyezi Mungu. Anayesikilizwa na Malaika."
    },
    {
      "resource_id": 231,
      "text": "Anayeaminiwa juu ya Wahyi anaoteremka nao."
    },
    {
      "resource_id": 231,
      "text": "Hakuwa Muhammad mnayemjua ni mwendawazimu."
    },
    {
      "resource_id": 231,
      "text": "Na kwa hakika Muhammad alimuona Jibrili anayemjia na utume katika pambizo kubwa."
    },
    {
      "resource_id": 231,
      "text": "Wala yeye hafanyi ubakhili katika kufikisha Wahyi."
    },
    {
      "resource_id": 231,
      "text": "Wala haikuwa hii Qur’ani ni neno la Shetani aliyefukuzwa na kutolewa kwenye rehema ya Mwenyezi Mungu. Lakini Qur’ani hii ni maneno ya Mwenyezi Mungu na ni Wahyi wake."
    },
    {
      "resource_id": 231,
      "text": "Akili zenu zawapeleka wapi katika kukanusha baada ya hoja hizi zilizo wazi na zenye nguvu?"
    },
    {
      "resource_id": 231,
      "text": "Hayakuwa haya isipokuwa ni mawaidha kutoka kwa Mwenyezi Mungu yanapewa watu wote."
    },
    {
      "resource_id": 231,
      "text": "Kwa atakaye, kati yenu, kulingana juu ya haki na Imani."
    },
    {
      "resource_id": 231,
      "text": "Wala nyinyi hamtotaka isipokuwa kwa matakwa ya Mwenyezi Mungu Mola wa viumbe wote."
    }
  ],
  "meta": {
    "translation_name": "Dr. Abdullah Muhammad Abu Bakr and Sheikh Nasir Khamis",
    "author_name": "Dr. Abdullah Muhammad Abu Bakr and Sheikh Nasir Khamis",
    "filters": { "resource_id": 231, "chapter_number": "81" }
  }
}
