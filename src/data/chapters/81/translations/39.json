{
  "translations": [
    {
      "resource_id": 39,
      "text": "Apabila matahari dilingkari cahayanya (dan hilang lenyap);"
    },
    {
      "resource_id": 39,
      "text": "Dan apabila bintang-bintang gugur berselerak;"
    },
    {
      "resource_id": 39,
      "text": "Dan apabila gunung-ganang di terbangkan ke angkasa (setelah dihancurkan menjadi debu);"
    },
    {
      "resource_id": 39,
      "text": "Dan apabila unta-unta yang bunting terbiar;"
    },
    {
      "resource_id": 39,
      "text": "Dan apabila binatang-binatang liar dihimpunkan;"
    },
    {
      "resource_id": 39,
      "text": "Dan apabila lautan meluap-luap bercampur-baur;"
    },
    {
      "resource_id": 39,
      "text": "Dan apabila tiap-tiap diri disatukan dengan pasangannya;"
    },
    {
      "resource_id": 39,
      "text": "Dan apabila anak perempuan yang ditanam hidup-hidup: ditanya, -"
    },
    { "resource_id": 39, "text": "Dengan dosa apakah ia dibunuh?" },
    { "resource_id": 39, "text": "Dan apabila surat-surat amal dibentangkan;" },
    {
      "resource_id": 39,
      "text": "Dan apabila langit ditanggalkan dari tempatnya;"
    },
    { "resource_id": 39, "text": "Dan apabila neraka dinyalakan menjulang;" },
    { "resource_id": 39, "text": "Dan apabila Syurga didekatkan;" },
    {
      "resource_id": 39,
      "text": "(Setelah semuanya itu berlaku), tiap-tiap orang akan mengetahui tentang amal yang telah dibawanya."
    },
    {
      "resource_id": 39,
      "text": "Oleh itu, Aku bersumpah dengan bintang-bintang yang tenggelam timbul;"
    },
    {
      "resource_id": 39,
      "text": "Yang beredar, juga yang tetap pada tempatnya;"
    },
    { "resource_id": 39, "text": "Dan malam, apabila ia hampir habis," },
    { "resource_id": 39, "text": "Dan siang, apabila ia mulai terang;" },
    {
      "resource_id": 39,
      "text": "Sebenarnya Al-Quran itu, sungguh-sungguh Kalamullah (yang disampaikan oleh Jibril) Utusan yang mulia,"
    },
    {
      "resource_id": 39,
      "text": "Yang kuat gagah, lagi berkedudukan tinggi di sisi Allah yang mempunyai Arasy,"
    },
    {
      "resource_id": 39,
      "text": "Yang ditaati di sana (dalam kalangan malaikat), lagi dipercayai."
    },
    {
      "resource_id": 39,
      "text": "Dan sebenarnya sahabat kamu (Nabi Muhammad) itu (wahai golongan yang menentang Islam), bukanlah ia seorang gila (seperti yang kamu tuduh);"
    },
    {
      "resource_id": 39,
      "text": "Dan (Nabi Muhammad yakin bahawa yang disampaikan kepadanya ialah wahyu dari Tuhan, kerana) demi sesungguhnya! Nabi Muhammad telah mengenal dan melihat Jibril di kaki langit yang nyata."
    },
    {
      "resource_id": 39,
      "text": "Dan bukanlah Nabi Muhammad seorang yang boleh dituduh dan disangka buruk, terhadap penyampaiannya mengenai perkara-perkara yang ghaib."
    },
    {
      "resource_id": 39,
      "text": "Dan sebenarnya Al-Quran itu bukanlah perkataan Syaitan yang kena rejam."
    },
    {
      "resource_id": 39,
      "text": "(Dengan yang demikian) maka ke manakah kamu hendak pergi (kiranya kamu masih menyeleweng dari jalan Al-Quran)?"
    },
    {
      "resource_id": 39,
      "text": "Al-Quran itu tidak lain hanyalah peringatan bagi seluruh penduduk alam:"
    },
    {
      "resource_id": 39,
      "text": "Iaitu bagi sesiapa dari kamu yang mahu tetap teguh di atas jalan (Islam) yang betul."
    },
    {
      "resource_id": 39,
      "text": "Dan kamu tidak dapat menentukan kemahuan kamu (mengenai sesuatupun), kecuali dengan cara yang diatur oleh Allah, Tuhan yang memelihara dan mentadbirkan seluruh alam."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "81" }
  }
}
