{
  "translations": [
    {
      "resource_id": 798,
      "text": "Ngulilumbila liwunde lyalikwete ndondwa syekulungwa-kulungwa ni mwakwenda mwakwe."
    },
    { "resource_id": 798, "text": "Ni Lisiku Lyeŵichidwe chilanga." },
    {
      "resource_id": 798,
      "text": "Kwisa soni nkuŵichila ni nkuŵichilidwa umboni."
    },
    { "resource_id": 798, "text": "Pamasile paŵalaniwe achinsyene masimbo," },
    {
      "resource_id": 798,
      "text": "(Ga) moto wawakwete sasu (syejinji syakuukolechesya ni kwachomela ŵandu ŵakulupilila)."
    },
    {
      "resource_id": 798,
      "text": "Pandema janti ŵanganyao ŵaliji ali chitamile mungulugulu mwakwe."
    },
    {
      "resource_id": 798,
      "text": "Soni ŵanganyao ŵaliji aku ali nkulolela yaŵaliji nkwatenda ŵakulupilila (yakwachoma motoyo)."
    },
    {
      "resource_id": 798,
      "text": "Ni nganauwona ulemwa uliose kwa jamanjao ikaŵeje ligongo lyanti ŵaliji nkunkulupilila Allah Jwamachili gakupunda, Jwakulapilildwa kusyesyene.<sup foot_note=195470>1</sup>"
    },
    {
      "resource_id": 798,
      "text": "Ajula Jwauli wakwe uchimwene wa kumawunde ni petaka, sanotu Allah pa chindu chilichose aŵele Mboni."
    },
    {
      "resource_id": 798,
      "text": "Chisimu aŵala ŵaŵalagasisye ŵakulupilila ŵachilume ni ŵakulupilila ŵachikongwe (pakwachoma moto) kaneka ni ngatenda toba, basi akwete kupata ilagasyo ya Jahannama, soni  akwete kupata ilagasyo yakutinisya."
    },
    {
      "resource_id": 798,
      "text": "Chisimu aŵala ŵaakulupilile ni kutendaga yambone, akwete kupata Matimbe ga ku Mbepo gasikujilima cha pasi pakwe sulo. Kwalakweko nikupunda kwekulungwa."
    },
    {
      "resource_id": 798,
      "text": "Chisimu kapeleche ka ilagasyo ka Ambuje ŵenu (Allah) kaŵele kaukali nnope."
    },
    {
      "resource_id": 798,
      "text": "Chisimu Jwelepejo ni juŵatandisye (gumba iwumbe) soni ni jutachiyiusya-usya (kuigumba panyuma pakonasika)."
    },
    {
      "resource_id": 798,
      "text": "Soni Jwalakwe ni Jwakululuka kusyene Jwachinonyelo chejinji."
    },
    {
      "resource_id": 798,
      "text": "Nsyene Arish (Chindanda Chaulungu), Jwakuchimbichika kusyene."
    },
    { "resource_id": 798, "text": "Jwakutenda yajukusaka mwangalepeleka." },
    {
      "resource_id": 798,
      "text": "Ana jinyyiche abali ja mikutula ja asilikali?"
    },
    { "resource_id": 798, "text": "Achina Firiauna ni achina Samuda?" },
    {
      "resource_id": 798,
      "text": "Nambo kuti achimakafili ali mu kukanila basi."
    },
    {
      "resource_id": 798,
      "text": "Sano Allah ni ŵasyungulile chakunyuma kwao."
    },
    {
      "resource_id": 798,
      "text": "Nambo jalakweji ni Qur’an Jakuchimbichika."
    },
    { "resource_id": 798, "text": "(Jilembedwe) mu Ubawo Wagosedwa." }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "85" }
  }
}
