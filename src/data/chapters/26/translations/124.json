{
  "translations": [
    { "resource_id": 124, "text": "Tâ. Sîn. Mîm." },
    { "resource_id": 124, "text": "Bunlar, apaçık Kitab’ın âyetleridir." },
    {
      "resource_id": 124,
      "text": "(Rasûlüm!) Onlar iman etmiyorlar diye neredeyse kendine kıyacaksın!"
    },
    {
      "resource_id": 124,
      "text": "Biz dilesek, onların üzerine gökten bir mucize indiririz de, ona boyunları eğilip kalır."
    },
    {
      "resource_id": 124,
      "text": "Kendilerine, Rahmân (o çok esirgeyici Allah) dan hiçbir yeni öğüt gelmez ki, ondan yüz çevirmesinler."
    },
    {
      "resource_id": 124,
      "text": "Üstelik (ona) «yalandır» derler, fakat alay edip durdukları şeylerin haberleri yakında onlara gelecektir."
    },
    {
      "resource_id": 124,
      "text": "Yeryüzüne bir bakmazlar mı! Orada her güzel çiftten nice bitkiler yetiştirdik."
    },
    {
      "resource_id": 124,
      "text": "Şüphesiz bunlarda (Allah'ın kudretine) bir nişâne vardır; ama çoğu iman etmezler."
    },
    {
      "resource_id": 124,
      "text": "Şüphe yok ki Rabbin, mutlak galip ve engin merhamet sahibidir."
    },
    {
      "resource_id": 124,
      "text": "Hani Rabbin Musa'ya: O zalimler güruhuna,  git diye seslenmişti."
    },
    {
      "resource_id": 124,
      "text": "Firavun'un kavmine. Hâlâ (başlarına gelecekten) sakınmayacaklar mı onlar?"
    },
    {
      "resource_id": 124,
      "text": "Musa şöyle dedi: Rabbim! Doğrusu, beni yalancılıkla suçlamalarından korkuyorum."
    },
    {
      "resource_id": 124,
      "text": "\"Göğsüm daralıyor; dilim çözülmüyor; onun için Harun'a da elçilik ver."
    },
    {
      "resource_id": 124,
      "text": "Onların bana isnad ettikleri bir suç da var. Bundan ötürü beni öldürmelerinden korkuyorum."
    },
    {
      "resource_id": 124,
      "text": "Allah buyurdu: Hayır (seni asla öldüremezler)! İkiniz mucizelerimizle gidin. Şüphesiz ki, biz sizinle beraberiz, (her şeyi) işitmekteyiz."
    },
    {
      "resource_id": 124,
      "text": "Haydi Firavun’a gidip deyin ki: Gerçekten biz, âlemlerin Rabbi'nin elçisiyiz;"
    },
    { "resource_id": 124, "text": "İsrailoğullarını bizimle beraber gönder." },
    {
      "resource_id": 124,
      "text": "(Kendisine Allah'ın emri tebliğ edilince Firavun) dedi ki: Biz seni çocukken himayemize alıp büyütmedik mi? Hayatının birçok yıllarını aramızda geçirmedin mi?"
    },
    {
      "resource_id": 124,
      "text": "Sonunda o yaptığın (kötü) işi de yaptın. Sen nankörün birisin!"
    },
    {
      "resource_id": 124,
      "text": "Mûsâ da demişti ki: \"Ben onu o zaman cahillerden biri olarak, bilmeyerek yapmıştım.\""
    },
    {
      "resource_id": 124,
      "text": "Sizden korkunca da hemen aranızdan kaçtım. Sonra Rabbim bana hikmet bahşetti ve beni peygamberlerden kıldı."
    },
    {
      "resource_id": 124,
      "text": "O nimet diye başıma kaktığın ise, (aslında) İsrailoğullarını kendine kul köle etmendir."
    },
    {
      "resource_id": 124,
      "text": "Firavun şöyle dedi: Alemlerin Rabbi dediğin de nedir?"
    },
    {
      "resource_id": 124,
      "text": "Musa cevap verdi: Eğer işin gerçeğini düşünüp anlayan kişiler olsanız, (itiraf edersiniz ki) O, göklerin, yerin ve ikisi arasında bulunan her şeyin Rabbidir."
    },
    {
      "resource_id": 124,
      "text": "(Firavun) etrafında bulunanlara: İşitiyor musunuz? dedi."
    },
    {
      "resource_id": 124,
      "text": "Musa dedi ki: O, sizin de Rabbiniz, daha önceki atalarınızın da Rabbidir."
    },
    {
      "resource_id": 124,
      "text": "Firavun: Size gönderilen bu elçiniz mutlaka delidir, dedi."
    },
    {
      "resource_id": 124,
      "text": "Musa devamla şunu söyledi: Şayet aklınızı kullansanız (anlarsınız ki), O, doğunun, batının ve ikisinin arasında bulunanların Rabbidir ."
    },
    {
      "resource_id": 124,
      "text": "Firavun: Benden başkasını tanrı edinirsen, andolsun ki seni zindanlıklardan ederim! dedi."
    },
    {
      "resource_id": 124,
      "text": "Musa: Sana apaçık bir şey getirmiş olsam da mı? dedi."
    },
    {
      "resource_id": 124,
      "text": "Firavun: Doğru söyleyenlerden isen, haydi getir onu! diye karşılık verdi."
    },
    {
      "resource_id": 124,
      "text": "Bunun üzerine Musa asâsını atıverdi; bir de ne görsünler, asâ apaçık koca bir yılan (oluvermiş)."
    },
    {
      "resource_id": 124,
      "text": "Elini de (koynundan) çıkardı; o da seyredenlere bembeyaz görünen (nur saçan bir şey oluvermiş)!"
    },
    {
      "resource_id": 124,
      "text": "Firavun, çevresindeki ileri gelenlere: Bu, dedi, doğrusu çok bilgili bir sihirbaz!"
    },
    {
      "resource_id": 124,
      "text": "Sizi sihriyle yurdunuzdan çıkarmak istiyor. Şimdi ne buyurursunuz?"
    },
    {
      "resource_id": 124,
      "text": "Etrafındakiler de ona şöyle demişlerdi: \"Onu ve kardeşini alıkoy ve şehirlere toplayıcı görevliler gönder."
    },
    {
      "resource_id": 124,
      "text": "Ne kadar bilgisi derin sihirbaz varsa sana getirsinler."
    },
    {
      "resource_id": 124,
      "text": "Böylece sihirbazlar belli bir günün tayin edilen vaktinde biraraya getirildi."
    },
    {
      "resource_id": 124,
      "text": "Halka: Siz de toplanıyor musunuz (haydi hemen toplanın), denildi. "
    },
    {
      "resource_id": 124,
      "text": "(Firavunun adamları:) Eğer üstün gelirlerse, herhalde sihirbazlara uyarız, dediler."
    },
    {
      "resource_id": 124,
      "text": "Sihirbazlar geldiklerinde Firavun'a: Şayet biz üstün gelirsek, muhakkak bize bir ücret vardır değil mi? dediler."
    },
    {
      "resource_id": 124,
      "text": "Firavun cevap verdi: Evet, o takdirde hiç şüphe etmeyin, gözde kimselerden de olacaksınız."
    },
    { "resource_id": 124, "text": "Musa onlara: Ne atacaksanız atın! dedi." },
    {
      "resource_id": 124,
      "text": "Bunun üzerine iplerini ve değneklerini attılar ve: Firavun'un kudreti hakkı için elbette bizler galip geleceğiz, dediler."
    },
    {
      "resource_id": 124,
      "text": "Sonra Musa asâsını attı; bir de ne görsünler, onların uydurduklarını yutuveriyor!"
    },
    {
      "resource_id": 124,
      "text": "(Bunu görünce) sihirbazlar derhal secdeye kapandılar."
    },
    { "resource_id": 124, "text": "«Âlemlerin Rabbine, iman ettik» dediler." },
    { "resource_id": 124, "text": "Musa ve Harun'un Rabbi." },
    {
      "resource_id": 124,
      "text": "Firavun, (kızgınlık içinde) dedi ki: Ben size izin vermeden ona iman ettiniz ha! Demek ki size sihri öğreten büyüğünüzmüş o! Ama şimdi (size yapacağımı görecek ve) bileceksiniz. Andolsun, ellerinizi ve ayaklarınızı çaprazlama kestireceğim, hepinizi astıracağım!"
    },
    {
      "resource_id": 124,
      "text": "«Zararı yok, dediler, (nasıl olsa) biz şüphesiz Rabbimize döneceğiz.»"
    },
    {
      "resource_id": 124,
      "text": "«Biz, ilk iman edenler olduğumuz için Rabbimizin hatalarımızı bağışlayacağını umarız.»"
    },
    {
      "resource_id": 124,
      "text": "Musa’ya: Kullarımı geceleyin yola çıkar; çünkü takip edileceksiniz, diye vahyettik."
    },
    {
      "resource_id": 124,
      "text": "Firavun da şehirlere (asker) toplayıcılar gönderdi:"
    },
    {
      "resource_id": 124,
      "text": "«Esasen bunlar, sayıları az, bölük pörçük bir cemaattır.»"
    },
    {
      "resource_id": 124,
      "text": "«(Böyle iken) kesinkes bizi öfkelendirmişlerdir.»"
    },
    {
      "resource_id": 124,
      "text": "«Biz ise, elbette uyanık (ve yek vücut) bir cemaatız.» (diyor ve dedirtiyordu)."
    },
    {
      "resource_id": 124,
      "text": "Ama (sonunda) biz onları (Firavun ve kavmini), bahçelerden, pınarlardan, çıkardık."
    },
    {
      "resource_id": 124,
      "text": "Hâzinelerden ve değerli bir yerden çıkardık."
    },
    {
      "resource_id": 124,
      "text": "Böylece, bunlara İsrailoğullarını mirasçı yaptık."
    },
    {
      "resource_id": 124,
      "text": "Derken (Firavun ve adamları) gün doğumunda onların ardına düştüler."
    },
    {
      "resource_id": 124,
      "text": "İki topluluk birbirini görünce, Musa'nın adamları: \"İşte yakalandık!\" dediler."
    },
    {
      "resource_id": 124,
      "text": "Musa: Asla! dedi, Rabbim şüphesiz benimledir, bana yol gösterecektir."
    },
    {
      "resource_id": 124,
      "text": "Bunun üzerine Musa'ya: Asân ile denize vur! diye vahyettik. (Vurunca deniz) derhal yarıldı (on iki yol açıldı), her bölük koca bir dağ gibi oldu."
    },
    { "resource_id": 124, "text": "Ötekilerini de oraya yaklaştırdık." },
    {
      "resource_id": 124,
      "text": "Musa ve beraberinde bulunanların hepsini kurtardık."
    },
    { "resource_id": 124, "text": "Sonra ötekilerini suda boğduk." },
    {
      "resource_id": 124,
      "text": "Şüphesiz bunda bir ibret vardır; ama çokları iman etmiş değillerdir."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir."
    },
    {
      "resource_id": 124,
      "text": "(Rasûlüm!) Onlara İbrahim’in haberini de naklet."
    },
    {
      "resource_id": 124,
      "text": "Hani o, babasına ve kavmine: Neye tapıyorsunuz? demişti."
    },
    {
      "resource_id": 124,
      "text": "«Putlara tapıyoruz ve onlara tapmaya devam edeceğiz» diye cevap verdiler."
    },
    {
      "resource_id": 124,
      "text": "İbrahim: Peki, dedi, yalvardığınızda onlar sizi işitiyorlar mı?"
    },
    {
      "resource_id": 124,
      "text": "Yahut size fayda ya da zarar verebiliyorlar mı?"
    },
    {
      "resource_id": 124,
      "text": "Şöyle cevap verdiler: Hayır, ama biz babalarımızı böyle yapar bulduk."
    },
    {
      "resource_id": 124,
      "text": "İbrahim dedi ki: İyi ama,neye taptığınızı (biraz olsun) düşündünüz mü?"
    },
    { "resource_id": 124, "text": "İster sizin, ister önceki atalarınızın." },
    {
      "resource_id": 124,
      "text": "İyi bilin ki onlar benim düşmanımdır; ancak âlemlerin Rabbi (benim dostumdur);"
    },
    {
      "resource_id": 124,
      "text": "Beni yaratan ve bana doğru yolu gösteren O'dur."
    },
    { "resource_id": 124, "text": "Beni yediren, içiren O’dur." },
    {
      "resource_id": 124,
      "text": "Hastalandığım zaman bana şifa veren O'dur."
    },
    {
      "resource_id": 124,
      "text": "Benim canımı alacak, sonra beni diriltecek O’dur."
    },
    {
      "resource_id": 124,
      "text": "Ve hesap günü hatalarımı bağışlayacağını umduğum O'dur."
    },
    {
      "resource_id": 124,
      "text": "Rabbim! Bana hikmet ver ve beni iyiler arasına kat. "
    },
    {
      "resource_id": 124,
      "text": "\"Benden sonrakiler içinde, beni iyi dille anılanlardan eyle.\""
    },
    { "resource_id": 124, "text": "Beni, Naîm cennetinin vârislerinden kıl." },
    {
      "resource_id": 124,
      "text": "Babamı da bağışla (ona tevbe ve iman nasip et). Çünkü o sapıklardandır."
    },
    {
      "resource_id": 124,
      "text": "(İnsanların) dirilecekleri gün, beni mahcup etme."
    },
    { "resource_id": 124, "text": "O gün, ne mal fayda verir ne de evlât." },
    {
      "resource_id": 124,
      "text": "Ancak Allah'a kalbi selîm (temiz bir kalp) ile gelenler (o günde fayda bulur)."
    },
    {
      "resource_id": 124,
      "text": "(O gün) cennet, takvâ sahiplerine yaklaştırılır."
    },
    { "resource_id": 124, "text": "Cehennem de azgınlara apaçık gösterilir." },
    {
      "resource_id": 124,
      "text": "Onlara: Allah’tan gayrı taptıklarınız hani nerede?"
    },
    {
      "resource_id": 124,
      "text": "Size yardım edebiliyorlar mı veya kendilerine (olsun) yardımları dokunuyor mu? denilir."
    },
    {
      "resource_id": 124,
      "text": "Artık onlar, o azgınlar toptan oraya tepetaklak (cehenneme) atılırlar"
    },
    { "resource_id": 124, "text": "ve İblis orduları," },
    {
      "resource_id": 124,
      "text": "orada birbirleriyle çekişerek şöyle derler:"
    },
    {
      "resource_id": 124,
      "text": "Vallahi, biz gerçekten apaçık bir sapıklık içindeymişiz."
    },
    {
      "resource_id": 124,
      "text": "Çünkü biz sizi âlemlerin Rabbi ile eşit tutuyorduk."
    },
    { "resource_id": 124, "text": "Bizi ancak o günahkârlar saptırdı." },
    { "resource_id": 124, "text": "Şimdi artık bizim ne şefaatçilerimiz var," },
    { "resource_id": 124, "text": "ne de yakın bir dostumuz." },
    {
      "resource_id": 124,
      "text": "Ah keşke bizim için (dünyaya) bir dönüş daha olsa da, müminlerden olsak!"
    },
    {
      "resource_id": 124,
      "text": "Bunda elbet (alınacak) büyük bir ders vardır, ama çokları iman etmezler."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir."
    },
    {
      "resource_id": 124,
      "text": "Nuh kavmi de peygamberleri yalancılıkla suçladılar."
    },
    {
      "resource_id": 124,
      "text": "Kardeşleri Nuh onlara şöyle demişti: (Allah'a karşı gelmekten) sakınmaz mısınız?"
    },
    {
      "resource_id": 124,
      "text": "Bilin ki ben, size gönderilmiş güvenilir bir elçiyim."
    },
    {
      "resource_id": 124,
      "text": "Artık Allah’a karşı gelmekten sakının ve bana itaat edin."
    },
    {
      "resource_id": 124,
      "text": "Buna karşı sizden hiçbir ücret istemiyorum. Benim ecrimi verecek olan, ancak âlemlerin Rabbidir."
    },
    {
      "resource_id": 124,
      "text": "Onun için, Allah'tan korkun ve bana itaat edin."
    },
    {
      "resource_id": 124,
      "text": "Onlar şöyle cevap verdiler. Sana düşük seviyeli kimseler tâbi olup dururken, biz sana iman eder miyiz hiç! "
    },
    {
      "resource_id": 124,
      "text": "Nuh dedi ki: Onların yaptıkları hakkında bilgim yoktur."
    },
    {
      "resource_id": 124,
      "text": "Onların hesabı ancak Rabbime aittir. Bir düşünseniz!"
    },
    { "resource_id": 124, "text": "Ben iman eden kimseleri kovacak değilim." },
    { "resource_id": 124, "text": "Ben ancak apaçık bir uyarıcıyım." },
    {
      "resource_id": 124,
      "text": "Dediler ki: Ey Nuh! (Bu davadan) vazgeçmezsen, iyi bil ki, taşlanmışlardan olacaksın!"
    },
    {
      "resource_id": 124,
      "text": "Nuh: Rabbim! dedi, kavmim beni yalancılıkla suçladı."
    },
    {
      "resource_id": 124,
      "text": "Artık benimle onların arasında sen hükmünü ver. Beni ve beraberimdeki müminleri kurtar."
    },
    {
      "resource_id": 124,
      "text": "Bunun üzerine biz onu ve beraberindekileri, o dolu geminin içinde (taşıyarak) kurtardık."
    },
    { "resource_id": 124, "text": "Sonra da geri kalanları suda boğduk." },
    {
      "resource_id": 124,
      "text": "Doğrusu bunda büyük bir ders vardır; ama çokları iman etmezler."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir."
    },
    {
      "resource_id": 124,
      "text": "Âd (kavmi) de peygamberleri yalancılıkla suçladı."
    },
    {
      "resource_id": 124,
      "text": "Kardeşleri Hûd onlara şöyle demişti: (Allah'a karşı gelmekten) sakınmaz mısınız?"
    },
    {
      "resource_id": 124,
      "text": "Bilin ki, ben size gönderilmiş güvenilir bir elçiyim."
    },
    {
      "resource_id": 124,
      "text": "Artık Allah'a karşı gelmekten sakının ve bana itaat edin."
    },
    {
      "resource_id": 124,
      "text": "Buna karşı sizden hiçbir ücret istemiyorum. Benim ecrimi verecek olan, ancak âlemlerin Rabbidir."
    },
    {
      "resource_id": 124,
      "text": "Siz her yüksek yere bir alâmet (köşk) dikerek eğleniyor musunuz?"
    },
    {
      "resource_id": 124,
      "text": "Temelli kalacağınızı umarak sağlam yapılar mı ediniyorsunuz?"
    },
    {
      "resource_id": 124,
      "text": "Yakaladığınız zaman, zorbalar gibi mi yakalıyorsunuz?"
    },
    {
      "resource_id": 124,
      "text": "Artık Allah’tan korkun ve bana itaat edin."
    },
    {
      "resource_id": 124,
      "text": "Bildiğiniz şeyleri size veren, (Allah'a karşı gelmek) den sakının."
    },
    {
      "resource_id": 124,
      "text": "Size nimetler (davarlar), oğullar, ihsan eden"
    },
    { "resource_id": 124, "text": "bağlar, pınarlar…" },
    {
      "resource_id": 124,
      "text": "Doğrusu sizin hakkınızda muazzam bir günün azabından endişe ediyorum."
    },
    {
      "resource_id": 124,
      "text": "(Onlar) şöyle dediler: Sen öğüt versen de, vermesen de bizce birdir."
    },
    {
      "resource_id": 124,
      "text": "Bu, öncekilerin geleneğinden (masallarından) başka bir şey değildir."
    },
    { "resource_id": 124, "text": "Biz azaba uğratılacak da değiliz." },
    {
      "resource_id": 124,
      "text": "Böylece onu yalancılıkla suçladılar; biz de kendilerini helâk ettik. Doğrusu bunda büyük bir ibret vardır; ama çokları iman etmezler."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir."
    },
    {
      "resource_id": 124,
      "text": "Semûd (kavmi) de peygamberleri yalancılıkla suçladı."
    },
    {
      "resource_id": 124,
      "text": "Kardeşleri Sâlih onlara şöyle demişti: (Allah'a karşı gelmekten) sakınmaz mısınız?"
    },
    {
      "resource_id": 124,
      "text": "Bilin ki, ben size gönderilmiş güvenilir bir elçiyim."
    },
    {
      "resource_id": 124,
      "text": "Artık Allah’a karşı gelmekten sakının ve bana itaat edin."
    },
    {
      "resource_id": 124,
      "text": "Buna karşı sizden hiçbir ücret istemiyorum. Benim ecrimi verecek olan, ancak âlemlerin Rabbidir."
    },
    {
      "resource_id": 124,
      "text": "Siz burada, güven içinde bırakılacak mısınız (sanırsınız)!"
    },
    { "resource_id": 124, "text": "Bahçelerin, pınarların içinde;" },
    {
      "resource_id": 124,
      "text": "ekinlerin, salkımları sarkmış hurmalıkların arasında"
    },
    {
      "resource_id": 124,
      "text": "(Böyle sanıp) dağlardan ustaca evler yontuyorsunuz (oyup yapıyorsunuz)."
    },
    {
      "resource_id": 124,
      "text": "Artık Allah'tan korkun ve bana itaat edin."
    },
    { "resource_id": 124, "text": "Aşırı gidenlerin emrine uymayın." },
    {
      "resource_id": 124,
      "text": "Onlar yeryüzünde bozgunculuk yapıyor, fakat ıslâh etmiyorlar."
    },
    {
      "resource_id": 124,
      "text": "Dediler ki: Sen, olsa olsa iyice büyülenmiş birisin!"
    },
    {
      "resource_id": 124,
      "text": "Sen de ancak bizim gibi bir insansın. Eğer doğru söyleyenlerden isen, haydi bize bir mucize getir."
    },
    {
      "resource_id": 124,
      "text": "Salih: İşte (mucize) bu dişi devedir; onun bir su içme hakkı vardır, belli bir günün içme hakkı da sizindir, dedi."
    },
    {
      "resource_id": 124,
      "text": "Ona bir kötülükle ilişmeyin, yoksa sizi muazzam bir günün azabı yakalayıverir."
    },
    {
      "resource_id": 124,
      "text": "Buna rağmen onlar deveyi kestiler; ama pişman da oldular."
    },
    {
      "resource_id": 124,
      "text": "Bunun üzerine onları azap yakaladı. Doğrusu bunda, büyük bir ders vardır; ama çokları iman etmezler."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir. "
    },
    {
      "resource_id": 124,
      "text": "Lût kavmi de peygamberleri yalancılıkla suçladı."
    },
    {
      "resource_id": 124,
      "text": "Kardeşleri Lût onlara şöyle demişti: (Allah'a karşı gelmekten) sakınmaz mısınız?"
    },
    {
      "resource_id": 124,
      "text": "Bilin ki, ben size gönderilmiş güvenilir bir elçiyim."
    },
    {
      "resource_id": 124,
      "text": "Artık Allah’a karşı gelmekten sakının ve bana itaat edin."
    },
    {
      "resource_id": 124,
      "text": "Buna karşı sizden hiçbir ücret istemiyorum. Benim ecrimi verecek olan, ancak âlemlerin Rabbidir."
    },
    {
      "resource_id": 124,
      "text": "İnsanlar içinden erkeklere mi yaklaşıyorsunuz?"
    },
    {
      "resource_id": 124,
      "text": "Rabbinizin sizler için yarattığı eşlerinizi bırakıyorsunuz...  Doğrusu siz sınırı aşmış (sapık) bir kavimsiniz!"
    },
    {
      "resource_id": 124,
      "text": "Onlar şöyle dediler: Ey Lût! (Bu davadan) vazgeçmezsen, iyi bil ki, sürgün edilmişlerden olacaksın!"
    },
    {
      "resource_id": 124,
      "text": "Lût: Doğrusu, dedi, ben sizin bu işinizden tiksinmekteyim!"
    },
    {
      "resource_id": 124,
      "text": "Rabbim! Beni ve ailemi, onların yapageldiklerinden (vebalinden) kurtar."
    },
    {
      "resource_id": 124,
      "text": "Bunun üzerine onu ve bütün ailesini kurtardık."
    },
    {
      "resource_id": 124,
      "text": "Ancak yaşlı bir kadın dışında O, geride kalanlardan (oldu)."
    },
    { "resource_id": 124, "text": "Sonra diğerlerini helâk ettik." },
    {
      "resource_id": 124,
      "text": "Üzerlerine öyle bir yağmur yağdırdık ki... Uyarılanların (fakat yola gelmeyenlerin) yağmuru ne de kötü!"
    },
    {
      "resource_id": 124,
      "text": "Elbet bunda büyük bir ibret vardır; fakat çokları iman etmezler."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir."
    },
    {
      "resource_id": 124,
      "text": "Eyke halkı da peygamberleri yalancılıkla suçladı."
    },
    {
      "resource_id": 124,
      "text": "Şuayb onlara şöyle demişti: (Allah'a karşı gelmekten) sakınmaz mısınız?"
    },
    {
      "resource_id": 124,
      "text": "Bilin ki, ben size gönderilmiş güvenilir bir elçiyim."
    },
    {
      "resource_id": 124,
      "text": "Artık Allah'a karşı gelmekten sakının ve bana itaat edin."
    },
    {
      "resource_id": 124,
      "text": "Buna karşı sizden hiçbir ücret istemiyorum. Benim ücretimi verecek olan, ancak âlemlerin Rabbidir."
    },
    {
      "resource_id": 124,
      "text": "Ölçüyü tastamam yapın, (insanların hakkını) eksik verenlerden olmayın."
    },
    { "resource_id": 124, "text": "Doğru terazi ile tartın." },
    {
      "resource_id": 124,
      "text": "İnsanların hakkı olan şeyleri kısmayın. Yeryüzünde bozgunculuk yaparak karışıklık çıkarmayın. "
    },
    {
      "resource_id": 124,
      "text": "Sizi ve önceki nesilleri yaratan (Allah) dan korkun."
    },
    {
      "resource_id": 124,
      "text": "Onlar söyle dediler: Sen, olsa olsa iyice büyülenmiş birisin!"
    },
    {
      "resource_id": 124,
      "text": "Sen de, ancak bizim gibi bir beşersin. Bil ki, biz seni ancak yalancılardan biri sayıyoruz."
    },
    {
      "resource_id": 124,
      "text": "Şayet doğru sözlülerden isen, üstümüze gökten azap yağdır."
    },
    {
      "resource_id": 124,
      "text": "Şuayb: Rabbim yaptıklarınızı en iyi bilendir, dedi."
    },
    {
      "resource_id": 124,
      "text": "Velhasıl onu yalancı saydılar da, kendilerini o gölge gününün azabı yakalayıverdi. Gerçekten o, muazzam bir günün azabı idi!"
    },
    {
      "resource_id": 124,
      "text": "Doğrusu bunda büyük bir ders vardır; ama çokları iman etmezler."
    },
    {
      "resource_id": 124,
      "text": "Şüphesiz Rabbin, işte O, mutlak galip ve engin merhamet sahibidir."
    },
    {
      "resource_id": 124,
      "text": "Muhakkak ki o (Kur'an) âlemlerin Rabbinin indirmesidir."
    },
    {
      "resource_id": 124,
      "text": "(Rasûlüm!) Onu Rûhu'l-emîn (Cebrail) indirmiştir."
    },
    { "resource_id": 124, "text": "Uyarıcılardan olasın diye, senin kalbine" },
    { "resource_id": 124, "text": "apaçık Arap diliyle." },
    {
      "resource_id": 124,
      "text": "O, şüphesiz daha öncekilerin kitaplarında da vardır."
    },
    {
      "resource_id": 124,
      "text": "Benî İsrail bilginlerinin onu bilmesi, onlar için bir delil değil midir?"
    },
    {
      "resource_id": 124,
      "text": "Biz onu Arapça bilmeyenlerden birine indirseydik de,"
    },
    {
      "resource_id": 124,
      "text": "bunu onlara o okusaydı, yine ona iman etmezlerdi."
    },
    {
      "resource_id": 124,
      "text": "Onu günahkârların kalplerine böyle soktuk."
    },
    {
      "resource_id": 124,
      "text": "Onun için, acıklı azabı görünceye kadar ona iman etmezler."
    },
    {
      "resource_id": 124,
      "text": "İşte bu (azap) onlara, kendileri farkında olmadan, ansızın geliverecektir."
    },
    {
      "resource_id": 124,
      "text": "O zaman: Bize (iman etmemiz için) mühlet verilir mi acaba? diyeceklerdir."
    },
    {
      "resource_id": 124,
      "text": "(Durmadan mucize talebiyle) onlar bizim azabımızı mı çarçabuk istiyorlardı?"
    },
    {
      "resource_id": 124,
      "text": "Ne dersin! Eğer biz onları yıllarca yaşatıp nimetlerden faydalandırsak,"
    },
    {
      "resource_id": 124,
      "text": "sonra tehdit edilmekte oldukları (azap) başlarına gelse!"
    },
    {
      "resource_id": 124,
      "text": "Faydalandırıldıkları nimetler onlara hiç yarar sağlamayacaktır."
    },
    {
      "resource_id": 124,
      "text": "Biz hiçbir memleketi, (gönderdiğimiz) uyarıcıları (peygamberleri) olmadan yok etmemişizdir."
    },
    { "resource_id": 124, "text": "Öğüt vermek üzere, biz zalim değiliz." },
    { "resource_id": 124, "text": "O'nu (Kur'an’ı) şeytanlar indirmedi." },
    {
      "resource_id": 124,
      "text": "Bu onlara düşmez; zaten güçleri de yetmez."
    },
    {
      "resource_id": 124,
      "text": "Şüphesiz onlar, vahyi işitmekten uzak tutulmuşlardır."
    },
    {
      "resource_id": 124,
      "text": "O halde sakın Allah ile beraber başka tanrıya kulluk edip yalvarma, sonra azap edilenlerden olursun!"
    },
    { "resource_id": 124, "text": "(Önce) en yakın akrabanı uyar." },
    {
      "resource_id": 124,
      "text": "Sana uyan müminlere (merhamet) kanadını indir."
    },
    {
      "resource_id": 124,
      "text": "Şayet sana karşı gelirlerse de ki: Ben sizin yaptıklarınızdan muhakkak ki uzağım."
    },
    {
      "resource_id": 124,
      "text": "Sen O mutlak galip ve engin merhamet sahibine güvenip dayan."
    },
    {
      "resource_id": 124,
      "text": "O ki, (gece namaza) kalktığın zaman seni görüyor."
    },
    {
      "resource_id": 124,
      "text": "Secde edenler arasında dolaşmanı da (görüyor)."
    },
    {
      "resource_id": 124,
      "text": "Her şeyi hakkıyla işiten, hakkıyla bilen, muhakkak ki O'dur."
    },
    {
      "resource_id": 124,
      "text": "Şeytanların ise kime ineceğini size haber vereyim mi?"
    },
    {
      "resource_id": 124,
      "text": "Onlar, günaha, iftiraya düşkün olan herkesin üstüne inerler."
    },
    {
      "resource_id": 124,
      "text": "Bunlar, (şeytanlara) kulak verirler ve onların çoğu yalancıdırlar."
    },
    {
      "resource_id": 124,
      "text": "Şairler(e gelince), onlara da sapıklar uyarlar."
    },
    {
      "resource_id": 124,
      "text": "Onların her vâdide başıboş dolaştıklarını görmedin mi?"
    },
    {
      "resource_id": 124,
      "text": "Ve gerçekte yapmadıkları şeyleri söylediklerini görmedin mi?"
    },
    {
      "resource_id": 124,
      "text": "Ancak iman edip salih ameller işleyenler, Allah’ı çok çok ananlar ve haksızlığa uğratıldıklarında kendilerini savunanlar başkadır. Haksızlık edenler, hangi dönüşe (hangi akıbete) döndürüleceklerini yakında bileceklerdir."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "26" }
  }
}
