{
  "translations": [
    { "resource_id": 39, "text": "Taa, Siin, Miim." },
    {
      "resource_id": 39,
      "text": "Ini ialah ayat-ayat Kitab (Al-Quran) yang jelas nyata."
    },
    {
      "resource_id": 39,
      "text": "Jangan-jangan pula engkau (wahai Muhammad), membinasakan dirimu dengan menanggung dukacita, kerana mereka tidak menjadi orang-orang yang beriman."
    },
    {
      "resource_id": 39,
      "text": "Kalau Kami mahu, tentulah Kami akan turunkan kepada mereka satu mukjizat dari langit, yang menjadikan mereka tunduk kepadanya."
    },
    {
      "resource_id": 39,
      "text": "Dan tidak datang kepada mereka peringatan serta pengajaran yang baharu dari (Allah) Ar-Rahman, melainkan mereka tetap berpaling mengingkarinya."
    },
    {
      "resource_id": 39,
      "text": "Oleh kerana mereka telah mendustakan Al-Quran, maka sudah tentu akan datang kepada mereka berita-berita (azab) mengenai perkara yang mereka ejek-ejek itu."
    },
    {
      "resource_id": 39,
      "text": "Masihkah mereka berdegil dan tidak memperhatikan bumi, berapa banyak kami tumbuhkan padanya dari berbagai jenis tanaman yang memberi banyak manfaat?"
    },
    {
      "resource_id": 39,
      "text": "Sesungguhnya pada yang demikian itu terdapat satu tanda (yang membuktikan kekuasaan dan rahmat pengurniaan Allah); dan (dalam pada itu), kebanyakan mereka tidak juga beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad) Dia lah sahaja Yang Maha Kuasa, lagi Maha Mengasihani."
    },
    {
      "resource_id": 39,
      "text": "Dan (ingatkanlah peristiwa) ketika Tuhanmu menyeru Nabi Musa: \"Hendaklah engkau mendatangi kaum yang zalim, -"
    },
    {
      "resource_id": 39,
      "text": "\"Iaitu kaum Firaun; tidakkah mereka mahu mengawal diri dari kemurkaanKu?\""
    },
    {
      "resource_id": 39,
      "text": "Nabi Musa merayu dengan berkata: \"Wahai Tuhanku, sesungguhnya aku takut bahawa mereka akan mendustakan daku."
    },
    {
      "resource_id": 39,
      "text": "\"Dan akan sempit pula dadaku serta tidak lancar lidahku; oleh itu utuskanlah perintahMu kepada Harun (supaya ia membantuku)."
    },
    {
      "resource_id": 39,
      "text": "\"Dan lagi mereka ada mengemukakan satu tuduhan jenayah terhadapku; oleh itu aku takut mereka akan membunuhku\"."
    },
    {
      "resource_id": 39,
      "text": "Allah berfirman: \"Jangan! Jangan fikir (akan berlaku apa yang engkau bimbangkan itu)! Oleh itu pergilah kamu berdua membawa mukjizat-mukjizat Kami (yang membuktikan kebenaran kamu); sesungguhnya Kami ada bersama-sama kamu: mendengar."
    },
    {
      "resource_id": 39,
      "text": "\"Maka pergilah kamu kepada Firaun, kemudian katakanlah kepadanya: sesungguhnya kami adalah utusan Tuhan sekalian alam."
    },
    {
      "resource_id": 39,
      "text": "\"Menyuruhmu membebaskan kaum Bani Israil mengikut kami\"."
    },
    {
      "resource_id": 39,
      "text": "Firaun menjawab: \"Bukankah kami telah memeliharamu dalam kalangan kami semasa engkau kanak-kanak yang baharu lahir, serta engkau telah tinggal dalam kalangan kami beberapa tahun dari umurmu?"
    },
    {
      "resource_id": 39,
      "text": "\"Dan (bukankah) engkau telah melakukan satu perbuatan (jenayah) yang telah engkau lakukan dan (dengan itu) engkau dari orang-orang yang tidak mengenang budi?\""
    },
    {
      "resource_id": 39,
      "text": "Nabi Musa berkata: \"Aku melakukan perbuatan yang demikian sedang aku ketika itu dari orang-orang yang belum mendapat petunjuk."
    },
    {
      "resource_id": 39,
      "text": "\"Lalu aku melarikan diri dari kamu, ketika aku merasa takut kepada kamu; kemudian Tuhanku mengurniakan daku ilmu pengetahuan ugama, dan menjadikan daku seorang RasulNya."
    },
    {
      "resource_id": 39,
      "text": "\"Dan budimu memeliharaku yang engkau bangkit-bangkitkan itu adalah kerana engkau telah bertindak memperhambakan kaum Bani Israil."
    },
    {
      "resource_id": 39,
      "text": "Firaun berkata (dengan sombongnya): \"Dan apa dia Tuhan sekalian alam itu?\""
    },
    {
      "resource_id": 39,
      "text": "Nabi Musa menjawab. \"Dia lah yang memiliki dan mentadbirkan langit dan bumi serta segala yang ada di antara keduanya, - kalaulah kamu mahu mendapat keyakinan dengan berdalil maka inilah jalannya\"."
    },
    {
      "resource_id": 39,
      "text": "Firaun berkata kepada orang-orang yang ada di sekelilingnya: \"Tidakkah kamu dengar (apa yang dikatakan olehnya)?\""
    },
    {
      "resource_id": 39,
      "text": "Nabi Musa menegaskan lagi: \"Dia lah Tuhan yang memiliki dan memelihara kamu dan Tuhan datuk nenek kamu yang telah lalu.\""
    },
    {
      "resource_id": 39,
      "text": "Firaun berkata (kepada orang-orangnya): \"Sebenarnya Rasul yang diutuskan kepada kamu ini, sungguh gila?\""
    },
    {
      "resource_id": 39,
      "text": "Nabi Musa (menerangkan lagi tentang keesaan Allah dan kekuasaanNya dengan) berkata: \"Dia lah yang memiliki dan menguasai timur dan barat serta segala yang ada di antara keduanya; kalau kamu orang-orang yang berakal tentulah memahamiNya!\""
    },
    {
      "resource_id": 39,
      "text": "Firaun berkata: \"Demi sesungguhnya! Jika engkau menyembah Tuhan yang lain daripadaku, sudah tentu aku akan menjadikan engkau dari orang-orang yang dipenjarakan\"."
    },
    {
      "resource_id": 39,
      "text": "Nabi Musa menjawab: \"Adakah (engkau akan memenjarakan daku juga) walau pun aku membawa kepadamu sesuatu bukti yang jelas nyata?\""
    },
    {
      "resource_id": 39,
      "text": "Firaun berkata: \"Kalau demikian, bawalah bukti itu jika betul engkau dari orang-orang yang benar\"."
    },
    {
      "resource_id": 39,
      "text": "Nabi Musa pun mencampakkan tongkatnya, maka tiba-tiba tongkatnya itu menjadi seekor ular yang jelas nyata."
    },
    {
      "resource_id": 39,
      "text": "Dan ia mengeluarkan tangannya, maka tiba-tiba tangannya menjadi putih (bersinar-sinar) bagi orang-orang yang melihatnya."
    },
    {
      "resource_id": 39,
      "text": "Firaun berkata kepada ketua-ketua kaum yang ada dikelilingnya: \"Sesungguhnya orang ini (Musa) ialah seorang ahli sihir yang mahir."
    },
    {
      "resource_id": 39,
      "text": "\"Ia bertujuan hendak mengeluarkan kamu dari negeri kamu dengan sihirnya, maka apa yang kamu syorkan?\""
    },
    {
      "resource_id": 39,
      "text": "Mereka berkata: \"Tangguhkanlah dahulu (sebarang tindakan) terhadapnya dan terhadap saudaranya, serta hantarkanlah ke bandar-bandar (negeri Mesir) orang-orang yang mengumpulkan (ahli-ahli sihir),"
    },
    {
      "resource_id": 39,
      "text": "\"Supaya mereka membawa kepadamu segala ahli sihir yang mahir\"."
    },
    {
      "resource_id": 39,
      "text": "Lalu dikumpulkanlah ahli-ahli sihir itu pada satu masa yang ditentukan, pada hari (perayaan) yang termaklum."
    },
    {
      "resource_id": 39,
      "text": "Dan dikatakan kepada orang ramai: \"Berkumpulah kamu semuanya;."
    },
    {
      "resource_id": 39,
      "text": "\"Semoga kita (tetap) mengikut (ugama) ahli-ahli sihir itu kiranya merekalah orang-orang yang menang\"."
    },
    {
      "resource_id": 39,
      "text": "Maka ketika ahli-ahli sihir itu datang, berkatalah mereka kepada Firaun: \"Benarkah kami akan beroleh upah, kiranya kamilah orang-orang yang menang?\""
    },
    {
      "resource_id": 39,
      "text": "Firaun menjawab: \"Benar, (kamu akan mendapatnya) dan sesungguhnya kamu dengan itu akan menjadi dari orang-orang yang dekat kepadaku\"."
    },
    {
      "resource_id": 39,
      "text": "Nabi Musa berkata kepada mereka: \"Campakkanlah dahulu apa yang kamu hendak campakkan\"."
    },
    {
      "resource_id": 39,
      "text": "Lalu mereka mencampakkan tali-tali dan tongkat-tongkat mereka sambil berkata: \"Demi kekuasaan Firaun, sesungguhnya sudah tetap kamilah orang-orang yang akan menang\"."
    },
    {
      "resource_id": 39,
      "text": "Kemudian Nabi Musa pula mencampakkan tongkatnya, tiba-tiba tongkatnya itu menelan apa yang mereka pura-pura adakan (dengan sihir mereka)."
    },
    {
      "resource_id": 39,
      "text": "Maka (kemenangan Nabi Musa menjadikan) ahli-ahli sihir itu segera merebahkan diri: sujud,"
    },
    {
      "resource_id": 39,
      "text": "Sambil berkata: \"Kami beriman kepada Tuhan sekalian alam,"
    },
    { "resource_id": 39, "text": "\"Tuhan Nabi Musa dan Nabi Harun\"." },
    {
      "resource_id": 39,
      "text": "Firaun berkata: \"Patutkah kamu beriman kepadanya sebelum aku izinkan kamu? Sesungguhnya dia lah (Musa) ketua kamu yang mengajar kamu ilmu sihir; oleh itu kamu akan mengetahui kelak (akibatnya). Demi sesungguhnya, aku akan memotong tangan dan kaki kamu dengan bersilang kemudian aku akan memalang kamu semuanya\"."
    },
    {
      "resource_id": 39,
      "text": "Mereka menjawab: \"(Ugutanmu itu) tidaklah menjadi hal! Sesungguhnya kami (tidak gentar), kerana kepada Tuhan kamilah kembalinya kami."
    },
    {
      "resource_id": 39,
      "text": "\"Sesungguhnya kami amat berharap supaya Tuhan Kami mengampunkan dosa-dosa kami, kerana kamilah orang-orang yang mula-mula beriman (dalam peristiwa ini)\"."
    },
    {
      "resource_id": 39,
      "text": "(Allah berfirman): Dan Kami wahyukan kepada Nabi Musa: \"Hendaklah engkau membawa hamba-hambaKu (kaummu) keluar pada waktu malam; sesungguhnya kamu akan dikejar (oleh Firaun dan tenteranya)\"."
    },
    {
      "resource_id": 39,
      "text": "(Setelah mengetahui keadaan itu) maka Firaun mengutus (orang-orangnya) ke bandar-bandar (negeri Mesir), untuk mengumpulkan (tenteranya),"
    },
    {
      "resource_id": 39,
      "text": "(Sambil berkata kepada mereka): \"Sesungguhnya orang-orang (Musa) itu adalah segolongan kecil,"
    },
    {
      "resource_id": 39,
      "text": "\"Dan sesungguhnya mereka melakukan perkara yang menyebabkan kita marah;."
    },
    {
      "resource_id": 39,
      "text": "\"Dan sesungguhnya kita sekalian, sentiasa beringat dan berjaga-jaga\"."
    },
    {
      "resource_id": 39,
      "text": "Dengan sebab itu maka kami jadikan mereka (Firaun dan tenteranya) keluar meninggalkan kebun-kebun dan matair,"
    },
    {
      "resource_id": 39,
      "text": "Dan juga khazanah-khazanah kekayaan serta tempat tinggal yang mulia."
    },
    {
      "resource_id": 39,
      "text": "Demikianlah keadaannya; dan Kami jadikan semua peninggalan Firaun dan tenteranya milik Bani Israil sebagai pusaka."
    },
    {
      "resource_id": 39,
      "text": "Maka Firaun dan tenteranya pun mengejar mereka ketika matahari terbit."
    },
    {
      "resource_id": 39,
      "text": "Setelah kedua-dua kumpulan itu nampak satu sama lain, berkatalah orang-orang Nabi Musa: \"Sesungguhnya kita akan dapat ditawan\"."
    },
    {
      "resource_id": 39,
      "text": "Nabi Musa menjawab: \"Tidak! Jangan fikir (akan berlaku yang demikian)! Sesungguhnya aku sentiasa disertai oleh Tuhanku (dengan pemuliharaan dan pertolonganNya), Ia akan menunjuk jalan kepadaku\"."
    },
    {
      "resource_id": 39,
      "text": "Lalu Kami wahyukan kepada Nabi Musa: \"Pukulah laut itu dengan tongkatmu\". (Setelah dipukul) maka terbelahlah laut itu (kepada beberapa bahagian), lalu menjadilah air tiap-tiap bahagian yang terbelah itu terangkat seperti gunung yang besar."
    },
    {
      "resource_id": 39,
      "text": "Dan Kami dekatkan golongan yang lain itu ke situ."
    },
    {
      "resource_id": 39,
      "text": "Dan Kami selamatkan Nabi Musa serta orang-orang yang bersama dengannya, semuanya."
    },
    {
      "resource_id": 39,
      "text": "Kemudian Kami tenggelamkan golongan yang lain (yang mengejarnya)."
    },
    {
      "resource_id": 39,
      "text": "Sesungguhnya pada peristiwa yang demikian, terdapat satu tanda (yang membuktikan kekuasaan Allah); dan (dalam pada itu), kebanyakkan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani."
    },
    {
      "resource_id": 39,
      "text": "Dan bacakanlah pula kepada mereka perihal Nabi Ibrahim."
    },
    {
      "resource_id": 39,
      "text": "Ketika ia berkata kepada bapanya dan kaumnya: \"Apa yang kamu sembah?\""
    },
    {
      "resource_id": 39,
      "text": "Mereka menjawab: \"Kami menyembah berhala-berhala, maka (kerana memuliakannya) kami berkekalan menyembahnya\"."
    },
    {
      "resource_id": 39,
      "text": "Nabi Ibrahim bertanya: \"Adakah berhala-berhala itu mendengar kamu semasa kamu menyerunya?"
    },
    {
      "resource_id": 39,
      "text": "\"Atau mereka dapat memberikan sesuatu yang ada manfaatnya kepada kamu ataupun menimpakan sesuatu bahaya?\""
    },
    {
      "resource_id": 39,
      "text": "Mereka menjawab: \"(Tidak satupun!) Bahkan kami dapati datuk nenek kami berbuat demikian\"."
    },
    {
      "resource_id": 39,
      "text": "Nabi Ibrahim berkata: \"Sudahkah kamu berfikir sehingga nampak gunanya benda-benda yang kamu sembah itu? -"
    },
    {
      "resource_id": 39,
      "text": "\"(Yang sekian lama disembah oleh) kamu dan datuk nenek kamu yang dahulu?"
    },
    {
      "resource_id": 39,
      "text": "\"(Aku bertanya demikian) kerana sesungguhnya berhala-berhala itu ialah musuhKu, (aku tidak menyembah) melainkan Allah Tuhan sekalian alam;"
    },
    {
      "resource_id": 39,
      "text": "\"Tuhan yang menciptakan daku (dari tiada kepada ada), maka Dia lah yang memimpin dan memberi petunjuk kepadaku;"
    },
    {
      "resource_id": 39,
      "text": "\"Dan Tuhan yang Dia lah jua memberiku makan dan memberi minum,"
    },
    {
      "resource_id": 39,
      "text": "\"Dan apabila aku sakit, maka Dia lah yang menyembuhkan penyakitku;"
    },
    {
      "resource_id": 39,
      "text": "\"Dan (Dia lah) yang mematikan daku, kemudian Ia menghidupkan daku;"
    },
    {
      "resource_id": 39,
      "text": "\"Dan (Dia lah) yang aku harap-harapkan supaya mengampunkan dosaku pada hari kiamat;"
    },
    {
      "resource_id": 39,
      "text": "\"Wahai Tuhanku, berikanlah daku ilmu pengetahuan ugama, dan hubungkanlah daku dengan orang-orang yang soleh;"
    },
    {
      "resource_id": 39,
      "text": "\"Dan jadikanlah bagiku sebutan yang baik (nama yang harum) dalam kalangan orang-orang yang datang kemudian;"
    },
    {
      "resource_id": 39,
      "text": "\"Dan jadikanlah daku dari orang-orang yang mewarisi Syurga Jannatun-Naiim;"
    },
    {
      "resource_id": 39,
      "text": "\"Dan ampunkanlah bagi bapaku, kerana sesungguhnya ia adalah dari orang-orang yang sesat;"
    },
    {
      "resource_id": 39,
      "text": "\"Dan janganlah engkau hinakan daku pada hari makhluk-makhluk dibangkitkan hidup semula -"
    },
    {
      "resource_id": 39,
      "text": "\"Hari yang padanya harta benda dan anak-pinak tidak dapat memberikan pertolongan sesuatu apapun,"
    },
    {
      "resource_id": 39,
      "text": "\"Kecuali (harta benda dan anak-pinak) orang-orang yang datang mengadap Allah dengan hati yang selamat sejahtera (dari syirik dan penyakit munafik);"
    },
    {
      "resource_id": 39,
      "text": "\"Dan (pada hari itu) didekatkan Syurga bagi orang-orang yang bertaqwa,"
    },
    {
      "resource_id": 39,
      "text": "\"Dan diperlihatkan neraka jelas nyata kepada orang-orang yang sesat;"
    },
    {
      "resource_id": 39,
      "text": "\"Serta dikatakan kepada mereka: ` Mana dia benda-benda yang kamu sembah dahulu -"
    },
    {
      "resource_id": 39,
      "text": "` Selain dari Allah? Dapatkah mereka menolong kamu atau menolong dirinya sendiri ? '"
    },
    {
      "resource_id": 39,
      "text": "\"Lalu mereka dihumbankan ke dalam neraka dengan tertiarap, jatuh bangun berulang-ulang, - mereka dan orang-orang yang sesat bersama,"
    },
    {
      "resource_id": 39,
      "text": "\"Termasuk juga bala tentera iblis semuanya."
    },
    {
      "resource_id": 39,
      "text": "\"Mereka berkata, sambil bertengkar sesama sendiri dalam neraka:"
    },
    {
      "resource_id": 39,
      "text": "\" ` Demi Allah! Sesungguhnya kami (semasa di dunia dahulu) adalah di dalam kesesatan yang jelas nyata,"
    },
    {
      "resource_id": 39,
      "text": "\" ` Kerana kami menyamakan kamu dengan Tuhan sekalian alam;"
    },
    {
      "resource_id": 39,
      "text": "\" ` Dan tiadalah yang menyesatkan kami melainkan golongan yang berdosa."
    },
    {
      "resource_id": 39,
      "text": "\" ` Dengan sebab itu, tiadalah kami beroleh sesiapapun yang memberi pertolongan,"
    },
    {
      "resource_id": 39,
      "text": "\" ` Dan tiadalah juga sahabat karib yang bertimbang rasa."
    },
    {
      "resource_id": 39,
      "text": "\" ` Maka alangkah baiknya kalau kami dapat ke dunia sekali lagi, supaya kami menjadi dari orang-orang yang beriman. ' \""
    },
    {
      "resource_id": 39,
      "text": "Sesungguhnya pada peristiwa yang demikian itu terdapat satu tanda (yang membukitkan keesaan Allah dan kekuasaanNya); dan dalam pada itu, kebanyakan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha mengasihani."
    },
    {
      "resource_id": 39,
      "text": "(Demikian juga) kaum Nabi Nuh telah mendustakan Rasul-rasul (yang diutus kepada mereka.)"
    },
    {
      "resource_id": 39,
      "text": "Ketika saudara mereka - Nabi Nuh, berkata kepada mereka: \" Hendaknya kamu mematuhi suruhan Allah dan menjauhi laranganNya."
    },
    {
      "resource_id": 39,
      "text": "\"Sesungguhnya aku ini ialah Rasul yang amanah, (yang diutus oleh Allah) kepada kamu."
    },
    {
      "resource_id": 39,
      "text": "\" Oleh itu, takutilah kamu akan (kemurkaan) Allah, dan taatlah kepadaku."
    },
    {
      "resource_id": 39,
      "text": "\"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam."
    },
    {
      "resource_id": 39,
      "text": "\"Maka dengan yang demikian, takutilah kamu akan (kemurkaan) Allah, dan taatlah kepadaku\"."
    },
    {
      "resource_id": 39,
      "text": "Mereka menjawab: \"Patutkah kami percaya kepadamu, sedang engkau semata-mata diikut oleh orang-orang yang rendah (pangkatnya dan hina pekerjaannya)?\""
    },
    {
      "resource_id": 39,
      "text": "Nabi Nuh berkata: \"Dan apalah ada kaitannya pengetahuanku dengan (pangkat dan) pekerjaan mereka?"
    },
    {
      "resource_id": 39,
      "text": "\"Sebenarnya hitungan amal mereka hanya terserah kepada Tuhanku; kalaulah kamu menyedari dan memahaminya (kamu tidak berkata demikian)."
    },
    {
      "resource_id": 39,
      "text": "\"Dan aku tidak akan menghalau orang-orang yang beriman (daripada bercampur-gaul denganku)."
    },
    {
      "resource_id": 39,
      "text": "\"Aku ini hanyalah seorang Rasul pemberi amaran yang jelas nyata (kepada semua - tidak kira hina mulia)\"."
    },
    {
      "resource_id": 39,
      "text": "Mereka (mengugut dengan) berkata: \"Jika engkau tidak mahu berhenti (daripada menyiarkan ugamamu itu) wahai Nuh, sudah tentu engkau akan menjadi dari orang-orang yang direjam!\""
    },
    {
      "resource_id": 39,
      "text": "Nabi Nuh berdoa dengan berkata: \"Wahai Tuhanku! Sesungguhnya kaumku telah mendustakan daku."
    },
    {
      "resource_id": 39,
      "text": "\"Oleh itu, hukumkanlah antaraku dengan mereka, dengan hukuman tegas (yang menegakkan yang benar dan melenyapkan yang salah), serta selamatkanlah daku dan orang-orang yang beriman yang bersama-sama denganku\""
    },
    {
      "resource_id": 39,
      "text": "Maka Kami selamatkan dia dan orang-orang yang bersama-sama dengannya dalam bahtera yang penuh sarat (dengan berbagai makhluk)."
    },
    {
      "resource_id": 39,
      "text": "Kemudian daripada itu, Kami tenggelamkan golongan (kafir) yang tinggal (tidak turut bersama dalam bahtera)."
    },
    {
      "resource_id": 39,
      "text": "Sesungguhnya pada peristiwa yang demikian, terdapat satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani."
    },
    {
      "resource_id": 39,
      "text": "(Demikian juga) kaum Aad telah mendustakan Rasul-rasul (yang diutus kepada mereka)."
    },
    {
      "resource_id": 39,
      "text": "Ketika saudara mereka - Nabi Hud, berkata kepada mereka: \"Hendaknya kamu mematuhi perintah Allah dan menjauhi laranganNya."
    },
    {
      "resource_id": 39,
      "text": "\"Sesungguhnya aku ini seorang Rasul yang amanah, (yang diutus oleh Allah) kepada kamu."
    },
    {
      "resource_id": 39,
      "text": "\"Oleh itu, takutilah kamu akan (kemurkaan) Allah, dan taatlah kepadaku."
    },
    {
      "resource_id": 39,
      "text": "\"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam."
    },
    {
      "resource_id": 39,
      "text": "\"Patutkah kamu mendirikan pada tiap-tiap tempat yang tinggi bangunan-bangunan yang tersergam, padahal kamu tidak membuatnya dengan sesuatu tujuan yang baik."
    },
    {
      "resource_id": 39,
      "text": "\"Dan kamu pula bersusah payah mendirikan istana-istana dan benteng-benteng yang kukuh dengan harapan hendak kekal hidup selama-lamanya?"
    },
    {
      "resource_id": 39,
      "text": "\"Dan apabila kamu memukul atau menyeksa, kamu melakukan yang demikian dengan kejam bengis?"
    },
    {
      "resource_id": 39,
      "text": "\"Oleh itu, takutilah kamu akan (kemurkaan) Allah dan taatlah kepadaku."
    },
    {
      "resource_id": 39,
      "text": "\"Dan berbaktilah kamu kepada Allah yang telah menolong kamu dengan pemberian nikmat-nikmatNya yang kamu sedia mengetahuinya."
    },
    {
      "resource_id": 39,
      "text": "\"Diberinya kamu binatang-binatang ternak (yang biak) serta anak-pinak (yang ramai),"
    },
    {
      "resource_id": 39,
      "text": "\"Dan taman-taman (yang indah permai) serta matair-matair (yang mengalir)."
    },
    {
      "resource_id": 39,
      "text": "\"Sesungguhnya aku takut, (bahawa) kamu akan ditimpa azab seksa hari yang besar (huru-haranya)\"."
    },
    {
      "resource_id": 39,
      "text": "Mereka menjawab: \"Sama sahaja bagi kami, sama ada engkau beri nasihat pengajaran, atau engkau tidak menjadi dari orang-orang yang memberi nasihat pengajaran."
    },
    {
      "resource_id": 39,
      "text": "\"Segala apa (yang engkau katakan) ini, hanyalah adat kebiasaan orang-orang dahulu-kala,"
    },
    { "resource_id": 39, "text": "\"Dan kami pula tidak akan diseksa\"." },
    {
      "resource_id": 39,
      "text": "Akhirnya mereka mendustakan Rasul itu, lalu Kami binasakan mereka. Sesungguhnya pada peristiwa yang demikian, terdapat satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani."
    },
    {
      "resource_id": 39,
      "text": "(Demikian juga) kaum Thamud telah mendustakan Rasul-rasul (yang diutus kepada mereka),"
    },
    {
      "resource_id": 39,
      "text": "Ketika saudara mereka - Nabi Soleh, berkata kepada mereka: \"Hendaknya kamu mematuhi perintah Allah dan menjauhi laranganNya."
    },
    {
      "resource_id": 39,
      "text": "\"Sesungguhnya aku ini Rasul yang amanah, (yang diutus oleh Allah) kepada kamu."
    },
    {
      "resource_id": 39,
      "text": "\"Oleh itu, takutilah kamu akan (kemurkaan) Allah, dan taatlah kepadaku."
    },
    {
      "resource_id": 39,
      "text": "\"Dan aku tidak meminta kepada kamu sebarang upah mengenai apa yang aku sampaikan (dari Tuhanku), balasanku hanyalah terserah kepada Allah Tuhan sekalian alam."
    },
    {
      "resource_id": 39,
      "text": "\"Adakah (kamu fikir), bahawa kamu akan dibiarkan sentiasa bersenang-senang dalam nikmat-nikmat yang ada di dunia ini? -"
    },
    {
      "resource_id": 39,
      "text": "\"Di dalam taman-taman (yang indah permai), dan matair-matair (yang mengalir),"
    },
    {
      "resource_id": 39,
      "text": "\"Dan kebun-kebun tanaman serta pohon-pohon tamar (kurma) yang buah mayangnya halus lembut?"
    },
    {
      "resource_id": 39,
      "text": "\"Dan kamu memahat sebahagian dari gunung-ganang sebagai tempat tinggal - dengan bijak dan bersungguh-sungguh?"
    },
    {
      "resource_id": 39,
      "text": "\"Oleh itu, takutilah kamu akan (kemurkaan) Allah, dan taatlah kepadaku;"
    },
    {
      "resource_id": 39,
      "text": "\"Dan janganlah kamu taati perintah orang-orang yang melampaui batas, -"
    },
    {
      "resource_id": 39,
      "text": "\"Iaitu orang-orang yang melakukan kerosakan di bumi dan tidak membuat kebaikan\"."
    },
    {
      "resource_id": 39,
      "text": "Mereka menjawab: \"Sesungguhnya engkau ini hanyalah salah seorang dari golongan yang kena sihir!"
    },
    {
      "resource_id": 39,
      "text": "\"Engkau hanyalah seorang manusia seperti kami; oleh itu, bawakanlah satu tanda (mukjizat) jika betul engkau dari orang-orang yang benar\"."
    },
    {
      "resource_id": 39,
      "text": "Nabi Soleh berkata: \"Ini adalah seekor unta betina, (di antara cara-cara hidupnya ialah) air kamu hendaklah menjadi bahagian minumnya sehari, dan bahagian kamu sehari, menurut giliran yang tertentu."
    },
    {
      "resource_id": 39,
      "text": "\"Dan janganlah kamu menyentuhnya dengan sesuatu yang menyakitinya; (jika kamu menyakitinya) maka akibatnya kamu akan dibinasakan oleh azab seksa hari yang besar (huru-haranya)\"."
    },
    {
      "resource_id": 39,
      "text": "Akhirnya mereka menikam mati unta itu, kemudian mereka menyesal (setelah melihat kedatangan bala bencana)."
    },
    {
      "resource_id": 39,
      "text": "Lalu mereka ditimpa azab yang membinasakan. Sesungguhnya peristiwa yang demikian mengandungi satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja Yang Maha Kuasa, lagi Maha Mengasihani."
    },
    {
      "resource_id": 39,
      "text": "(Demikian juga) kaum Nabi Lut telah mendustakan Rasul-rasul (yang diutus kepada mereka)."
    },
    {
      "resource_id": 39,
      "text": "Ketika saudara mereka - Nabi Lut, berkata kepada mereka: \"Hendaknya kamu mematuhi perintah Allah dan menjauhi laranganNya."
    },
    {
      "resource_id": 39,
      "text": "\"Sesungguhnya aku ini Rasul yang amanah, (yang diutus oleh Allah) kepada kamu."
    },
    {
      "resource_id": 39,
      "text": "\"Oleh itu, takutilah kamu akan (kemurkaan) Allah, dan taatlah kepadaku."
    },
    {
      "resource_id": 39,
      "text": "\"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam."
    },
    {
      "resource_id": 39,
      "text": "\"Patutkah kamu melakukan hubungan jenis dengan lelaki dari kalangan manusia,"
    },
    {
      "resource_id": 39,
      "text": "\"Dan kamu tinggalkan apa yang diciptakan oleh Tuhan kamu untuk kamu (melakukan hubungan yang halal) dari badan isteri-isteri kamu? (Kamu orang-orang yang bersalah) bahkan kamu adalah kaum yang melampaui batas (keinginan kebanyaKan haiwan)!\""
    },
    {
      "resource_id": 39,
      "text": "Mereka menjawab: \"Sesungguhnya jika engkau tidak berhenti wahai Lut (daripada mencaci dan menyalahkan kami), nescaya engkau akan diusir keluar!\""
    },
    {
      "resource_id": 39,
      "text": "Nabi Lut berkata: \"Sesungguhnya aku dari orang-orang yang bencikan perbuatan kamu yang keji itu\"."
    },
    {
      "resource_id": 39,
      "text": "(Nabi Lut berdoa): \"Wahai Tuhanku, selamatkanlah daku dan keluarga serta pengikut-pengikutku dari apa yang dilakukan oleh golongan (yang jahat) itu.\""
    },
    {
      "resource_id": 39,
      "text": "Maka Kami selamatkan dia dan keluarganya serta pengikut-pengikutnya - semuanya"
    },
    {
      "resource_id": 39,
      "text": "Kecuali seorang perempuan tua tertinggal dalam golongan yang kena azab itu."
    },
    {
      "resource_id": 39,
      "text": "Kemudian Kami hancurkan yang lain (yang menentang Nabi Lut)."
    },
    {
      "resource_id": 39,
      "text": "Dan Kami hujani mereka dengan hujan (azab yang membinasakan); maka amatlah buruknya hujan azab yang menimpa kaum yang telah diberi amaran."
    },
    {
      "resource_id": 39,
      "text": "Sesungguhnya peristiwa yang demikian, mengandungi satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja yang Maha Kuasa, lagi Maha Mengasihani."
    },
    {
      "resource_id": 39,
      "text": "(Demikian juga) penduduk \"Aikah\" telah mendustakan Rasul-rasul (yang diutus kepada mereka)."
    },
    {
      "resource_id": 39,
      "text": "Ketika Nabi Syuaib berkata kepada mereka: \"Hendaknya kamu mematuhi perintah Allah dan menjauhi laranganNya."
    },
    {
      "resource_id": 39,
      "text": "\"Sesungguhnya aku ini Rasul yang amanah, (yang diutus oleh Allah) kepada kamu."
    },
    {
      "resource_id": 39,
      "text": "\"Oleh itu, takutilah kamu akan (kemurkaan) Allah, dan taatlah kepadaku."
    },
    {
      "resource_id": 39,
      "text": "\"Dan aku tidak meminta kepada kamu sebarang upah mengenai apa yang aku sampaikan (dari Tuhanku); balasanku hanyalah terserah kepada Allah Tuhan sekalian alam."
    },
    {
      "resource_id": 39,
      "text": "\"Hendaklah kamu menyempurnakan sukatan cupak-gantang, dan janganlah kamu menjadi golongan yang merugikan orang lain."
    },
    {
      "resource_id": 39,
      "text": "\"Dan timbanglah dengan neraca yang betul timbangannya."
    },
    {
      "resource_id": 39,
      "text": "\"Dan janganlah kamu mengurangi hak-hak orang ramai, dan janganlah kamu bermaharajalela melakukan kerosakan di bumi."
    },
    {
      "resource_id": 39,
      "text": "\"Dan (sebaliknya) berbaktilah kepada Allah yang telah menciptakan kamu dan umat-umat yang telah lalu\"."
    },
    {
      "resource_id": 39,
      "text": "Mereka menjawab: \"Sesungguhnya engkau ini (hai Syuaib) hanyalah salah seorang dari golongan yang kena sihir."
    },
    {
      "resource_id": 39,
      "text": "\"Dan engkau hanyalah seorang manusia seperti kami; dan sesungguhnya kami fikir engkau ini dari orang-orang yang dusta."
    },
    {
      "resource_id": 39,
      "text": "Oleh itu, gugurkanlah atas kami ketul-ketul (yang membinasakan) dari langit, jika betul engkau dari orang-orang yang benar!\""
    },
    {
      "resource_id": 39,
      "text": "Nabi Syuaib berkata: \"Tuhanku lebih mengetahui akan apa yang kamu lakukan\"."
    },
    {
      "resource_id": 39,
      "text": "Maka mereka tetap juga mendustakannya, lalu mereka ditimpa azab seksa hari awan mendung; sesungguhnya kejadian itu adalah merupakan azab seksa hari yang amat besar - (huru-haranya)."
    },
    {
      "resource_id": 39,
      "text": "Sesungguhnya peristiwa yang demikian, mengandungi satu tanda (yang membuktikan kekuasaan Allah); dan dalam pada itu, kebanyakan mereka tidak juga mahu beriman."
    },
    {
      "resource_id": 39,
      "text": "Dan sesungguhnya Tuhanmu (wahai Muhammad), Dia lah sahaja yang Maha Kuasa, lagi Maha Mengasihani."
    },
    {
      "resource_id": 39,
      "text": "Dan sesungguhnya Al-Quran (yang di antara isinya kisah-kisah yang tersebut) adalah diturunkan oleh Allah Tuhan sekalian alam."
    },
    {
      "resource_id": 39,
      "text": "Ia dibawa turun oleh malaikat Jibril yang amanah."
    },
    {
      "resource_id": 39,
      "text": "Ke dalam hatimu, supaya engkau (wahai Muhammad) menjadi seorang dari pemberi-pemberi ajaran dan amaran (kepada umat manusia)."
    },
    {
      "resource_id": 39,
      "text": "(Ia diturunkan) dengan bahasa Arab yang fasih serta terang nyata."
    },
    {
      "resource_id": 39,
      "text": "Dan sesungguhnya Al-Quran (tersebut juga perihalnya dan sebahagian dari pengajaran-pengajarannya) di dalam Kitab-kitab ugama orang-orang yang telah lalu."
    },
    {
      "resource_id": 39,
      "text": "(Tidakkah mereka yang musyrik sedarkan kebenaran itu) dan tidakkah menjadi satu keterangan kepada mereka bahawa pendita-pendita ugama Bani lsrail mengetahui akan kebenaran Al-Quran itu?"
    },
    {
      "resource_id": 39,
      "text": "Dan sekiranya Kami turunkan Al-Quran kepada setengah orang yang bukan Arab, yang tidak tahu membaca Arab,"
    },
    {
      "resource_id": 39,
      "text": "Kemudian ia (dikurniakan Tuhan dapat) membacakannya kepada mereka, mereka tetap juga tidak mahu percayakan bacaan itu daripada Tuhan."
    },
    {
      "resource_id": 39,
      "text": "Demikianlah Kami masukkan perasaan (kufur ingkar) itu ke dalam hati orang-orang yang melakukan dosa - tidak percayakan Al-Quran."
    },
    {
      "resource_id": 39,
      "text": "Mereka tidak beriman kepada Al-Quran sehingga mereka melihat azab yang tidak terperi sakitnya,"
    },
    {
      "resource_id": 39,
      "text": "Lalu azab itu datang menimpa mereka secara mengejut, dengan tidak mereka menyedarinya."
    },
    {
      "resource_id": 39,
      "text": "Maka (pada saat itu) mereka akan berkata (dengan menyesal): \"Dapatkah kiranya kami diberi tempoh?\""
    },
    {
      "resource_id": 39,
      "text": "(Kalaulah demikian keadaan mereka) maka patutkah mereka meminta disegerakan azab Kami?"
    },
    {
      "resource_id": 39,
      "text": "Bagaimana fikiranmu (wahai Muhammad)? Jika Kami berikan mereka menikmati kesenangan bertahun-tahun,"
    },
    {
      "resource_id": 39,
      "text": "Kemudian mereka didatangi azab seksa yang dijanjikan kepada mereka,"
    },
    {
      "resource_id": 39,
      "text": "(Tentulah) kesenangan yang mereka nikmati bertahun-tahun itu tidak dapat memberikan mereka sebarang pertolongan."
    },
    {
      "resource_id": 39,
      "text": "Dan tiadalah Kami membinasakan mana-mana negeri (yang telah dibinasakan itu), melainkan setelah diutus kepadanya lebih dahulu, Rasul-rasul pemberi amaran."
    },
    {
      "resource_id": 39,
      "text": "Memperingatkan mereka; dan Kami tidak sekali-kali berlaku zalim."
    },
    {
      "resource_id": 39,
      "text": "Dan Al-Quran itu pula tidak sekali-kali dibawa turun oleh Syaitan-syaitan."
    },
    {
      "resource_id": 39,
      "text": "Dan tidak layak bagi Syaitan-syaitan itu berbuat demikian, dan mereka juga tidak akan dapat melakukannya."
    },
    {
      "resource_id": 39,
      "text": "Sesungguhnya mereka dihalang sama sekali daripada mendengar wahyu yang dibawa oleh Malaikat."
    },
    {
      "resource_id": 39,
      "text": "Maka janganlah engkau (wahai Muhammad) menyembah tuhan yang lain bersama-sama Allah, akibatnya engkau akan menjadi dari golongan yang dikenakan azab seksa."
    },
    {
      "resource_id": 39,
      "text": "Dan berilah peringatan serta amaran kepada kaum kerabatmu yang dekat."
    },
    {
      "resource_id": 39,
      "text": "Dan hendaklah engkau merendah diri kepada pengikut-pengikutmu dari orang-orang yang beriman."
    },
    {
      "resource_id": 39,
      "text": "Kemudian jika mereka berlaku ingkar kepadamu, maka katakanlah: \"Sesungguhnya aku berlepas diri dari apa yang kamu lakukan!\""
    },
    {
      "resource_id": 39,
      "text": "Dan berserahlah kepada Allah Yang Maha Kuasa, lagi Maha Mengasihani,"
    },
    {
      "resource_id": 39,
      "text": "Yang melihatmu semasa engkau berdiri (mengerjakan sembahyang),"
    },
    {
      "resource_id": 39,
      "text": "Dan (melihat) gerak-gerimu di antara orang-orang yang sujud."
    },
    {
      "resource_id": 39,
      "text": "Sesungguhnya Dia lah jua yang Maha Mendengar, lagi Maha Mengetahui."
    },
    {
      "resource_id": 39,
      "text": "Mahukah, Aku khabarkan kepada kamu, kepada siapakah Syaitan-syaitan itu selalu turun?"
    },
    {
      "resource_id": 39,
      "text": "Mereka selalu turun kepada tiap-tiap pendusta yang berdosa,"
    },
    {
      "resource_id": 39,
      "text": "Yang mendengar bersungguh-sungguh (apa yang disampaikan oleh Syaitan-syaitan itu), sedang kebanyakan beritanya adalah dusta."
    },
    {
      "resource_id": 39,
      "text": "Dan Ahli-ahli syair itu, diturut oleh golongan yang sesat - tidak berketentuan hala."
    },
    {
      "resource_id": 39,
      "text": "Tidakkah engkau melihat bahawa mereka merayau-rayau dengan tidak berketentuan hala dalam tiap-tiap lembah (khayal dan angan-angan kosong)?"
    },
    {
      "resource_id": 39,
      "text": "Dan bahawa mereka memperkatakan apa yang mereka tidak melakukannya?"
    },
    {
      "resource_id": 39,
      "text": "Kecuali orang-orang yang beriman dan beramal soleh (dari kalangan penyair-penyair itu), dan mereka pula mengingati Allah banyak-banyak, serta mereka membela diri sesudah mereka dianiaya. Dan (ingatlah), orang-orang yang melakukan sebarang kezaliman, akan mengetahui kelak, ke tempat mana, mereka akan kembali."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "26" }
  }
}
