{
  "translations": [
    { "resource_id": 210, "text": "Ta, Sin, Mim." },
    { "resource_id": 210, "text": "Bunlar apaçık kitabın ayetleridir." },
    {
      "resource_id": 210,
      "text": "(Ey Muhammed!) İman etmiyorlar diye adeta kendini helâk edeceksin!"
    },
    {
      "resource_id": 210,
      "text": "Dilersek, üzerlerine gökten bir ayet/mucize indiririz de boyunları öne eğilip kalır."
    },
    {
      "resource_id": 210,
      "text": "Rahman’dan kendilerine gelen her yeni öğütten mutlaka yüz çevirirler."
    },
    {
      "resource_id": 210,
      "text": "Onlar (Allah’ın ayetlerini) yalanladılar. Fakat alay edegeldikleri şeylerin haberleri başlarına gelecek."
    },
    {
      "resource_id": 210,
      "text": "Yeryüzüne bakmazlar mı ki biz orada her güzel çiftten nice bitkiler bitirdik."
    },
    {
      "resource_id": 210,
      "text": "Şüphesiz bunlarda (Allah’ın varlığına) bir delil vardır, ancak onların çoğu iman etmezler."
    },
    { "resource_id": 210, "text": "Muhakkak Rabbin Azîz, Rahîm'dir." },
    {
      "resource_id": 210,
      "text": "Hani Rabbin, Musa’ya: \"Zalim kavme git!\" diye seslenmişti."
    },
    {
      "resource_id": 210,
      "text": "Firavun’un kavmine. Onlar hâlâ sakınmayacaklar mı?"
    },
    {
      "resource_id": 210,
      "text": "Musa, şöyle dedi: “Ey Rabbim! Muhakkak ki ben, beni yalanlamalarından korkuyorum.”"
    },
    {
      "resource_id": 210,
      "text": "“Ve göğsüm daralır, dilim çözülmez; bunun için Harun’a da (vahiy) gönder."
    },
    {
      "resource_id": 210,
      "text": "“Bir de onların benim aleyhimde bir suç (davaları) var. Dolayısıyla beni öldürmelerinden korkuyorum.”"
    },
    {
      "resource_id": 210,
      "text": "Allah dedi ki: “Hayır, korkma! İkiniz ayetlerimizle gidin. Muhakkak biz sizinle birlikteyiz, işitenleriz.”"
    },
    {
      "resource_id": 210,
      "text": "İkiniz Firavun’a gidin ve deyin ki: \"Gerçekten biz âlemlerin Rabbinin rasulleriyiz.\""
    },
    { "resource_id": 210, "text": "İsrailoğulları'nı bizimle beraber gönder." },
    {
      "resource_id": 210,
      "text": "Firavun, şöyle dedi: “Seni biz küçük bir çocuk olarak alıp aramızda büyütüp, yetiştirmedik mi? Sen ömrünün nice yıllarını aramızda geçirdin.”"
    },
    {
      "resource_id": 210,
      "text": "“(Böyle iken) sen o yaptığın işi yaptın (adam öldürdün). Sen nankörlerdensin.”"
    },
    {
      "resource_id": 210,
      "text": "Musa, şöyle dedi: “Ben onu yaptığım zaman ne yaptığını bilmezlerdendim.”"
    },
    {
      "resource_id": 210,
      "text": "“Sizden korktuğum için de hemen aranızdan kaçtım. Derken, Rabbim bana hüküm ve hikmet bahşetti de beni peygamberlerden kıldı.”"
    },
    {
      "resource_id": 210,
      "text": "\"Benim başıma o nimeti kakmaktasın. (Halbuki) Sen İsariloğullarını kendine köle edindin.\""
    },
    {
      "resource_id": 210,
      "text": "Firavun: “Alemlerin Rabbi de nedir?” dedi."
    },
    {
      "resource_id": 210,
      "text": "Dedi ki: “Eğer yakin sahibi iseniz, (biliniz ki) O, göklerin, yerin ve ikisi arasında bulunan her şeyin Rabbidir.”"
    },
    {
      "resource_id": 210,
      "text": "(Firavun) Etrafında bulunanlara: “İşitmiyor musunuz” dedi."
    },
    {
      "resource_id": 210,
      "text": "Musa: “O; sizin de Rabbiniz, geçmiş atalarınızın da Rabbidir.” dedi."
    },
    {
      "resource_id": 210,
      "text": "(Firavun): “Size gönderilen bu elçiniz mutlaka delidir” dedi."
    },
    {
      "resource_id": 210,
      "text": "(Musa): “Doğunun, batının ve onların etrafında olanların Rabbidir. Eğer akıl ederseniz” dedi."
    },
    {
      "resource_id": 210,
      "text": "“Eğer benden başka ilâh edinirsen elbette seni zindana atılanlar arasına katarım” dedi."
    },
    {
      "resource_id": 210,
      "text": "Musa: “Sana apaçık bir delil getirmiş olsam da mı?” dedi."
    },
    {
      "resource_id": 210,
      "text": "Firavun: “Doğru söyleyenlerden isen haydi getir onu!” dedi."
    },
    {
      "resource_id": 210,
      "text": "(Musa) bunun üzerine asasını bıraktı. O da hemen apaçık bir yılan oluverdi."
    },
    {
      "resource_id": 210,
      "text": "Elini koynundan çıkardı. Bir de ne görsünler, bakanlara bembeyaz olmuş."
    },
    {
      "resource_id": 210,
      "text": "Firavun, çevresindeki ileri gelenlere: “Şüphesiz bu, bilgin bir sihirbazdır.” dedi."
    },
    {
      "resource_id": 210,
      "text": "“Sizi sihri ile yerinizden çıkarmak istiyor; ya siz ne buyurursunuz?”"
    },
    {
      "resource_id": 210,
      "text": "Dediler ki: \"Onu ve kardeşini alıkoy. Şehirlere de toplayıcı adamlar gönder.''"
    },
    {
      "resource_id": 210,
      "text": "“Sana bütün usta sihirbazları getirsinler.”"
    },
    {
      "resource_id": 210,
      "text": "Böylece sihirbazlar, belli bir günün belirlenen bir vaktinde bir araya getirildiler."
    },
    {
      "resource_id": 210,
      "text": "İnsanlara da; “Siz de toplanır mısınız?” denildi."
    },
    {
      "resource_id": 210,
      "text": "“Umarız ki sihirbazlar galip gelirlerse biz de onlara uyarız.”"
    },
    {
      "resource_id": 210,
      "text": "Sihirbazlar gelince, Firavun’a: “Eğer biz üstün gelirsek, gerçekten bize bir mükâfat var mı?” dediler."
    },
    {
      "resource_id": 210,
      "text": "Firavun: “Evet! Hem o takdirde mutlaka bana yakın kimselerden olacaksınız.” dedi."
    },
    {
      "resource_id": 210,
      "text": "Musa onlara: “Hadi ortaya atacağınız şeyi atın!” dedi."
    },
    {
      "resource_id": 210,
      "text": "Bunun üzerine onlar iplerini ve asalarını attılar ve; “Firavun’un gücüyle elbette bizler üstün geleceğiz.” dediler."
    },
    {
      "resource_id": 210,
      "text": "Musa asasını bırakır bırakmaz onların hile ile yaptıklarını yutuverdi."
    },
    {
      "resource_id": 210,
      "text": "Bunun üzerine sihirbazlar derhal secdeye kapandılar."
    },
    {
      "resource_id": 210,
      "text": "\"Alemlerin Rabbine iman ettik.\" dediler."
    },
    { "resource_id": 210, "text": "Musa’nın ve Harun’un Rabbine." },
    {
      "resource_id": 210,
      "text": "Dedi ki: “Ben size izin vermeden önce mi ona iman ettiniz? Demek ki o, size sihri öğreten büyüğünüzmüş. Yakında bileceksiniz. Mutlaka el ve ayaklarınızı çaprazlama keseceğim ve hepinizi toptan asacağım.”"
    },
    {
      "resource_id": 210,
      "text": "\"Hiç zararı yok. Biz muhakkak Rabbimize döneceğiz.\""
    },
    {
      "resource_id": 210,
      "text": "“Doğrusu biz, iman edenlerin ilki olduğumuzdan dolayı Rabbimizin bizim hatalarımızı bağışlayacağını ummaktayız.”"
    },
    {
      "resource_id": 210,
      "text": "Biz Musa’ya; “Kullarımı geceleyin yola çıkar. Muhakkak ki takip edileceksiniz.” diye vahyettik."
    },
    {
      "resource_id": 210,
      "text": "Firavun da şehirlere (asker) toplayıcılar gönderdi."
    },
    {
      "resource_id": 210,
      "text": "“Şüphesiz bunlar azınlık olan bir topluluktur (dediler).”"
    },
    { "resource_id": 210, "text": "\"Ve onlar bizi kızdırmaktadırlar.\"" },
    {
      "resource_id": 210,
      "text": "Biz ise şüphesiz uyanık, ihtiyatlı bir topluluğuz.\""
    },
    {
      "resource_id": 210,
      "text": "(Allah Teâlâ buyurdu ki): Böylece onları bahçelerden ve pınarlardan çıkardık."
    },
    { "resource_id": 210, "text": "Hazinelerden ve değerli yerlerden." },
    {
      "resource_id": 210,
      "text": "İşte böyle yaptık ve onlara İsrailoğulları'nı mirasçı kıldık."
    },
    {
      "resource_id": 210,
      "text": "Firavun ve adamları gün doğarken onları takibe koyuldular."
    },
    {
      "resource_id": 210,
      "text": "İki topluluk birbirini görünce, Musa’nın adamları: \"İşte yakalandık.\" dediler."
    },
    {
      "resource_id": 210,
      "text": "Musa: “Hayır! Rabbim şüphesiz benimledir, bana yol gösterecektir.” dedi."
    },
    {
      "resource_id": 210,
      "text": "İşte o sırada, Musa’ya: \"Asanı denize vur!\" diye vahyettik. O, hemen yarıldı ve (on iki yol açıldı) her parçası koca bir dağ gibi oluverdi."
    },
    { "resource_id": 210, "text": "Ötekileri de oraya yaklaştırdık." },
    {
      "resource_id": 210,
      "text": "Musa’yı ve beraberindekilerin hepsini kurtardık."
    },
    { "resource_id": 210, "text": "Sonra ötekileri suda boğduk." },
    {
      "resource_id": 210,
      "text": "Bunda şüphesiz bir ibret vardır. Ama pek çokları iman etmiş değillerdi."
    },
    {
      "resource_id": 210,
      "text": "Şüphesiz ki senin Rabbin elbette mutlak güç sahibidir, çok merhametlidir."
    },
    {
      "resource_id": 210,
      "text": "Ey Muhammed! Onlara İbrahim’in haberini de oku."
    },
    {
      "resource_id": 210,
      "text": "Hani o, babasına ve kavmine; “Neye ibadet ediyorsunuz?” demişti."
    },
    {
      "resource_id": 210,
      "text": "“Putlara ibadet ediyoruz ve onlara ibadet etmeye devam edeceğiz.” demişlerdi."
    },
    {
      "resource_id": 210,
      "text": "İbrahim, dedi ki: “Onlara dua ettiğinizde sizi işitiyorlar mı?”"
    },
    {
      "resource_id": 210,
      "text": "“Yahut size fayda veya zararları dokunur mu?”"
    },
    {
      "resource_id": 210,
      "text": "“Hayır! Ama biz babalarımızı böyle yaparken bulduk.” dediler."
    },
    {
      "resource_id": 210,
      "text": "İbrahim, şöyle dedi: “Gördünüz mü şu sizin (ve önceki atalarınızın) neye ibadet ettiklerini?”"
    },
    {
      "resource_id": 210,
      "text": "Siz ve çok daha önce gelip geçen atalarınız."
    },
    {
      "resource_id": 210,
      "text": "\"İşte onlar benim düşmanlarımdır. Yalnız alemlerin Rabbi hariç.\""
    },
    {
      "resource_id": 210,
      "text": "“O, beni yaratan ve bana doğru yolu gösterendir.”"
    },
    { "resource_id": 210, "text": "\"Beni yediren ve içiren O'dur.”" },
    { "resource_id": 210, "text": "\"Hastalandığımda da O bana şifa verir.\"" },
    {
      "resource_id": 210,
      "text": "“O, benim canımı alacak ve sonra diriltecek olandır.”"
    },
    {
      "resource_id": 210,
      "text": "“O, hesap gününde hatalarımı bağışlayacağını umduğumdur.”"
    },
    {
      "resource_id": 210,
      "text": "“Ey Rabbim! Bana bir hikmet bahşet ve beni salih kimseler arasına kat.”"
    },
    {
      "resource_id": 210,
      "text": "“Sonra gelecekler arasında beni doğrulukla anılanlardan kıl.”"
    },
    {
      "resource_id": 210,
      "text": "“Beni Naîm Cenneti'nin varislerinden eyle.”"
    },
    {
      "resource_id": 210,
      "text": "\"Babamı da bağışla. Şüphesiz o sapıklardandır.\""
    },
    {
      "resource_id": 210,
      "text": "“(Kulların yeniden) diriltilecekleri gün beni utandırma!”"
    },
    {
      "resource_id": 210,
      "text": "“O gün ki ne mal fayda verir, ne oğullar!”"
    },
    {
      "resource_id": 210,
      "text": "“Allah’a arınmış bir kalp ile gelen başka.”"
    },
    {
      "resource_id": 210,
      "text": "O gün cennet takva sahiplerine yaklaştırılır."
    },
    {
      "resource_id": 210,
      "text": "Cehennem de azgınlar için ortaya çıkarılıverir."
    },
    {
      "resource_id": 210,
      "text": "Ve onlara; \"İbadet etmekte olduklarınız nerede?\" denilir."
    },
    {
      "resource_id": 210,
      "text": "Allah'ın dışında (edindiğiniz ilahların), size yardımları dokunuyor mu veya kendilerine yardımları oluyor mu?"
    },
    {
      "resource_id": 210,
      "text": "Onlar ve azgınlar hep birlikte oraya atılırlar."
    },
    { "resource_id": 210, "text": "Ve İblis'in bütün orduları da." },
    {
      "resource_id": 210,
      "text": "Orada birbirleriyle çekişerek, şöyle derler:"
    },
    {
      "resource_id": 210,
      "text": "“Allah’a andolsun, biz gerçekten apaçık bir sapıklık içindeymişiz.”"
    },
    {
      "resource_id": 210,
      "text": "“Çünkü sizi, alemlerin Rabbi ile bir tutuyorduk.”"
    },
    { "resource_id": 210, "text": "Bizi o suçlulardan başkası saptırmadı." },
    {
      "resource_id": 210,
      "text": "“Artık bize şefaat edecek bir kimse de yoktur.”"
    },
    { "resource_id": 210, "text": "\"Sıcak bir dost da yok.\"" },
    {
      "resource_id": 210,
      "text": "\"Ah! Keşke bizim için (dünyaya) bir dönüş daha olsa da Mü'minlerden olsak!\""
    },
    {
      "resource_id": 210,
      "text": "Şüphesiz bunda bir ayet vardır, ama onların çoğu iman etmiş değildirler."
    },
    {
      "resource_id": 210,
      "text": "Şüphesiz senin Rabbin mutlak güç sahibi ve çok merhametli olandır."
    },
    { "resource_id": 210, "text": "Nuh kavmi rasûlleri yalanladılar." },
    {
      "resource_id": 210,
      "text": "Hani kardeşleri Nuh onlara demişti ki: \"Siz sakınmıyor musunuz?"
    },
    {
      "resource_id": 210,
      "text": "“Şüphesiz ben size gönderilmiş güvenilir bir rasûlüm.''"
    },
    {
      "resource_id": 210,
      "text": "Artık Allah'tan sakının ve bana itaat edin."
    },
    {
      "resource_id": 210,
      "text": "“Buna karşılık sizden hiçbir ücret istemiyorum. Benim ücretim ancak alemlerin Rabbi olan Allah’a aittir.”"
    },
    {
      "resource_id": 210,
      "text": "“O halde, Allah’a karşı gelmekten sakının ve bana itaat edin!”"
    },
    {
      "resource_id": 210,
      "text": "Dediler ki: “Sana, sıradan aşağılık insanlar uymuşken(biz) sana îmân eder miyiz?”"
    },
    {
      "resource_id": 210,
      "text": "Nuh, şöyle dedi: “Onların yaptıklarına dair benim ne bilgim olabilir?”"
    },
    {
      "resource_id": 210,
      "text": "“Onların hesaplarını görmek ancak Rabbime aittir. Bir anlayabilseniz!”"
    },
    { "resource_id": 210, "text": "\"Ben, Mü'minleri kovacak değilim.\"" },
    { "resource_id": 210, "text": "\"Ben, ancak apaçık bir uyarıcıyım.\"" },
    {
      "resource_id": 210,
      "text": "Dediler ki: “Ey Nûh! (Bu işten) vazgeçmezsen mutlaka taşlananlardan olacaksın!”"
    },
    {
      "resource_id": 210,
      "text": "Nuh, şöyle dedi: “Ey Rabbim! Kavmim beni yalanladı.”"
    },
    {
      "resource_id": 210,
      "text": "Artık benimle onların aralarında hüküm ver ve beni ve benimle beraber olan mü'minleri kurtar.\""
    },
    {
      "resource_id": 210,
      "text": "Biz de onu ve onunla birlikte olanları dopdolu o gemi içerisinde kurtardık."
    },
    { "resource_id": 210, "text": "Sonra geride kalanları suda boğduk." },
    {
      "resource_id": 210,
      "text": "Muhakkak bunda bir ayet vardır. Onların çoğu iman etmediler."
    },
    {
      "resource_id": 210,
      "text": "Muhakkak Rabbin Azîz olandır, Rahîm olandır."
    },
    { "resource_id": 210, "text": "Âd kavmi de peygamberleri yalanlamıştı." },
    {
      "resource_id": 210,
      "text": "Hani onlara kardeşleri Hûd, “Sakınmaz mısınız?” demişti."
    },
    {
      "resource_id": 210,
      "text": "“Şüphesiz ben, size gönderilmiş güvenilir bir rasûlüm.”"
    },
    {
      "resource_id": 210,
      "text": "\"Öyle ise Allah'tan sakının ve bana itaat edin.\""
    },
    {
      "resource_id": 210,
      "text": "“Buna karşılık sizden hiçbir ücret istemiyorum. Benim ücretim ancak alemlerin Rabbi olan Allah’a aittir.”"
    },
    {
      "resource_id": 210,
      "text": "\"Siz her yüksek yerde eğlenmek için koca bir bina mı inşa edip durursunuz?\""
    },
    {
      "resource_id": 210,
      "text": "\"Ve ebedi kalırsınız ümidi ile sapasağlam kaleler mi yapar durursunuz?\""
    },
    {
      "resource_id": 210,
      "text": "\"Yakaladığınız zaman da zorbaca mı davranırsınız?\""
    },
    {
      "resource_id": 210,
      "text": "\"Artık Allah’tan korkun ve bana itaat edin.\""
    },
    {
      "resource_id": 210,
      "text": "\"Bilmekte olduğunuz şeylerle size yardım edenden korkup sakının.\""
    },
    {
      "resource_id": 210,
      "text": "\"Size hayvanlar ve çocuklar (vererek) yardım etti.\""
    },
    {
      "resource_id": 210,
      "text": "Hem de bahçeler ve pınarlar da (vermiştir)."
    },
    {
      "resource_id": 210,
      "text": "\"Gerçekten sizin için büyük bir günün azabından korkarım.\""
    },
    {
      "resource_id": 210,
      "text": "Onlar dediler ki: \"Sen öğüt versen de, öğüt verenlerden olmasan da bizim için birdir.\""
    },
    {
      "resource_id": 210,
      "text": "\"Bu öncekilerin adetlerinden başka bir şey değildir.\""
    },
    { "resource_id": 210, "text": "\"Biz azap olunacaklardan da değiliz.\"" },
    {
      "resource_id": 210,
      "text": "\"Böylece onu yalanladılar. Biz de onları helâk ettik. Muhakkak bunda bir ayet vardır. Onların çoğu da iman etmiş değildi.\""
    },
    {
      "resource_id": 210,
      "text": "Muhakkak Rabbin Azîz olandır, Rahîm olandır."
    },
    { "resource_id": 210, "text": "Semûd da rasulleri yalanladılar." },
    {
      "resource_id": 210,
      "text": "Hani kardeşleri Salih onlara demişti ki: \"Sakınmaz mısınız?\""
    },
    {
      "resource_id": 210,
      "text": "“Ben size gönderilmiş güvenilir bir rasûlüm.”"
    },
    {
      "resource_id": 210,
      "text": "\"O halde Allah’tan korkun ve bana itaat edin.\""
    },
    {
      "resource_id": 210,
      "text": "“Buna karşılık sizden hiçbir ücret istemiyorum. Benim ücretim ancak alemlerin Rabbi olan Allah’a aittir.”"
    },
    {
      "resource_id": 210,
      "text": "\"Siz burada güven içinde bırakılacağınızı mı sanıyorsunuz?\""
    },
    { "resource_id": 210, "text": "Bahçelerde ve akarsular arasında," },
    {
      "resource_id": 210,
      "text": "Ekinler ve meyveleri olgunlaşmış güzel hurma ağaçları arasında,"
    },
    {
      "resource_id": 210,
      "text": "“Dağları maharetle oyup alımlı köşkler yapıyorsunuz?”"
    },
    {
      "resource_id": 210,
      "text": "\"Artık Allah’tan korkun ve bana itaat edin.\""
    },
    { "resource_id": 210, "text": "\"Aşırı olanların emrine uymayın!\"" },
    {
      "resource_id": 210,
      "text": "\"Ki onlar, yeryüzünde bozgunculuk çıkarır ve (hiçbir şeyi) ıslah etmezler.\""
    },
    {
      "resource_id": 210,
      "text": "Dediler ki: “Sen muhakkak aşırı bir şekilde büyülenmişlerdensin."
    },
    {
      "resource_id": 210,
      "text": "“Sen de ancak bizim gibi bir beşersin. Eğer doğru söyleyenlerden isen haydi bize bir mucize getir.”"
    },
    {
      "resource_id": 210,
      "text": "Salih, şöyle dedi: “İşte bir dişi deve! Onun (belli bir gün) su içme hakkı var, sizin de belli bir gün su içme hakkınız vardır.”"
    },
    {
      "resource_id": 210,
      "text": "“Sakın ona bir kötülükle dokunmayın. Yoksa büyük bir günün azabı sizi yakalar.”"
    },
    {
      "resource_id": 210,
      "text": "Derken onu boğazladılar da pişman oluverdiler."
    },
    {
      "resource_id": 210,
      "text": "Bunun üzerine azap onları yakaladı. Muhakkak bunda bir ayet vardır ama onların çoğu iman etmediler."
    },
    {
      "resource_id": 210,
      "text": "Muhakkak senin Rabbin Azîz olandır, Rahîm olandır."
    },
    { "resource_id": 210, "text": "Lût’un kavmi de rasûlleri yalanlamıştı." },
    {
      "resource_id": 210,
      "text": "Hani kardeşleri Lût, onlara şöyle demişti: \"Sakınmaz mısınız?”"
    },
    {
      "resource_id": 210,
      "text": "“Şüphesiz ben size gönderilmiş güvenilir bir rasûlüm.”"
    },
    {
      "resource_id": 210,
      "text": "“Artık Allah’tan korkun ve bana itaat edin.”"
    },
    {
      "resource_id": 210,
      "text": "“Buna karşılık sizden hiçbir ücret istemiyorum. Benim ücretim ancak alemlerin Rabbi olan Allah’a aittir.”"
    },
    {
      "resource_id": 210,
      "text": "\"İnsanların içinde erkeklere mi yanaşıyorsunuz?\""
    },
    {
      "resource_id": 210,
      "text": "“Rabbinizin sizin için yarattığı eşlerinizi terk edersiniz demek? Hayır, siz haddi aşan bir kavimsiniz.”"
    },
    {
      "resource_id": 210,
      "text": "Dediler ki: \"Ey Lut! Eğer sen (bu işe) son vermezsen muhakkak ki (buradan) çıkarılanlardan olacaksın.\""
    },
    {
      "resource_id": 210,
      "text": "(Lut) dedi ki: \"Doğrusu ben sizin yaptığınıza çok kızanlardanım.\n\""
    },
    {
      "resource_id": 210,
      "text": "“Ey Rabbim! Beni ve ailemi onların yaptıkları çirkin işten kurtar.”"
    },
    {
      "resource_id": 210,
      "text": "Bunun üzerine onu ve bütün ailesini kurtardık."
    },
    {
      "resource_id": 210,
      "text": "Ancak o yaşlı kadın müstesna. O, geride kalanlardan oldu."
    },
    { "resource_id": 210, "text": "Sonra diğerlerini helâk ettik." },
    {
      "resource_id": 210,
      "text": "Onların üzerine bir yağmur (gibi taş) yağdırdık. (Başlarına gelecekler konusunda) uyarılanların yağmuru ne kadar da kötü idi!"
    },
    {
      "resource_id": 210,
      "text": "Şüphesiz bunda büyük bir ibret vardır. Onların çoğu ise iman etmiş değillerdir."
    },
    {
      "resource_id": 210,
      "text": "Ve muhakkak Rabbin Azîz olandır, Rahîm olandır."
    },
    {
      "resource_id": 210,
      "text": "Eyke halkı da peygamberleri (Şuayb'ı) yalanlamıştı."
    },
    {
      "resource_id": 210,
      "text": "Hani Şu’ayb, onlara şöyle demişti: \"Siz sakınmıyor musunuz?"
    },
    {
      "resource_id": 210,
      "text": "\"Şüphesiz ben size gönderilmiş güvenilir bir rasûlüm.\""
    },
    {
      "resource_id": 210,
      "text": "\"Artık, Allah'tan sakının ve bana itaat edin.\""
    },
    {
      "resource_id": 210,
      "text": "“Buna karşılık sizden hiçbir ücret istemiyorum. Benim ücretim ancak alemlerin Rabbi olan Allah’a aittir.”"
    },
    {
      "resource_id": 210,
      "text": "“Ölçüyü tam yapın. Eksik verenlerden olmayın.”"
    },
    { "resource_id": 210, "text": "\"Doğru terazi ile tartın.\"" },
    {
      "resource_id": 210,
      "text": "“İnsanların mal ve haklarını eksiltmeyin. Yeryüzünde bozgunculuk yaparak karışıklık çıkarmayın.”"
    },
    {
      "resource_id": 210,
      "text": "\"Sizi ve önceki nesilleri yaratandan sakının.\""
    },
    {
      "resource_id": 210,
      "text": "Dediler ki: \"Sen ancak aşırı bir şekilde büyülenmişlerdensin.\""
    },
    {
      "resource_id": 210,
      "text": "\"Sen ancak bizim gibi bir beşersin ve muhakkak biz seni yalancılardan sanıyoruz.\""
    },
    {
      "resource_id": 210,
      "text": "\"Eğer doğru söyleyenlerden isen haydi üzerimize gökten parçalar indir.\""
    },
    {
      "resource_id": 210,
      "text": "Şu’ayb: “Rabbim, yaptıklarınızı en iyi bilendir.” dedi."
    },
    {
      "resource_id": 210,
      "text": "Onlar Şu’ayb’ı yalanladılar. Derken gölge gününün azabı onları yakaladı. Şüphesiz o, büyük bir günün azabı idi."
    },
    {
      "resource_id": 210,
      "text": "Şüphesiz bunda bir ibret vardır. Onların çoğu ise iman etmiş değillerdir."
    },
    {
      "resource_id": 210,
      "text": "Muhakkak Rabbin Azîz olandır, Rahîm olandır."
    },
    {
      "resource_id": 210,
      "text": "\"Muhakkak ki bu (Kur'an) alemlerin Rabbinin indirmesidir.\""
    },
    { "resource_id": 210, "text": "O'nu Ruhu'l-Emîn/Cebrail indirdi." },
    {
      "resource_id": 210,
      "text": "Uyaranlardan olman için senin kalbine (indirdi)."
    },
    { "resource_id": 210, "text": "Apaçık Arapça bir dille." },
    {
      "resource_id": 210,
      "text": "Şüphesiz bu (Kur’an) öncekilerin kitaplarında da vardı."
    },
    {
      "resource_id": 210,
      "text": "İsrail oğulları bilginlerinin onu bilmesi, onlar için ispatlayıcı bir delil (ayet) değil midir?"
    },
    {
      "resource_id": 210,
      "text": "Eğer onu Arapça bilmeyen birine de indirmiş olsaydık."
    },
    {
      "resource_id": 210,
      "text": "O da onlara (Kur'an'ı Arapça) okusaydı, yine de ona iman edecek değillerdi."
    },
    {
      "resource_id": 210,
      "text": "İşte böylece biz onu günahkârların kalbine soktuk."
    },
    {
      "resource_id": 210,
      "text": "Acıklı azabı görünceye kadar ona iman etmezler."
    },
    {
      "resource_id": 210,
      "text": "İşte (bu azap) onlara ansızın gelecek ve farkında bile olmayacaklar."
    },
    {
      "resource_id": 210,
      "text": "Ardından: “Acaba bize mühlet verilir mi” derler."
    },
    {
      "resource_id": 210,
      "text": "Onlar yine de azabımızın çarçabuk gelmesini mi istiyorlar?"
    },
    {
      "resource_id": 210,
      "text": "(Ey Muhammed!) Ne dersin? Biz onları yıllarca (dünya nimetlerinden) yararlandırsak..."
    },
    {
      "resource_id": 210,
      "text": "Sonra kendilerine vaadedilen başlarına gelse, (halleri nice olurdu?)"
    },
    {
      "resource_id": 210,
      "text": "(Dünyada) yararlandırıldıkları şeyler onlara fayda sağlamayacaktır."
    },
    {
      "resource_id": 210,
      "text": "Biz uyarıcıları olmaksızın hiçbir memleketi helâk etmiş değiliz."
    },
    {
      "resource_id": 210,
      "text": "\"Bu, bir hatırlatmadır. Biz zalimler değiliz.\""
    },
    { "resource_id": 210, "text": "Kur’an’ı Şeytanlar indirmedi." },
    {
      "resource_id": 210,
      "text": "Zaten bu onların harcı değildir, buna güçleri de yetmez."
    },
    {
      "resource_id": 210,
      "text": "Çünkü onlar (vahyedileni) duymaktan kesinlikle uzak tutulmuşlardır."
    },
    {
      "resource_id": 210,
      "text": "O halde Allah ile birlikte başka bir ilaha dua etme. O takdirde azap edilenlerden olursun."
    },
    { "resource_id": 210, "text": "Önce en yakın akrabalarını uyar." },
    {
      "resource_id": 210,
      "text": "Mü’minlerden sana tabi olanlara kanatlarını indir."
    },
    {
      "resource_id": 210,
      "text": "Eğer sana karşı gelirlerse, de ki; “Şüphesiz ben sizin yaptığınız şeylerden uzağım.”"
    },
    { "resource_id": 210, "text": "Sen, Azîz ve Rahîm olana tevekkül et." },
    {
      "resource_id": 210,
      "text": "O ki, (gece namaza) kalktığın zaman seni görüyor."
    },
    {
      "resource_id": 210,
      "text": "Secde edenler ile (secdeye) yatıp kalktığın zaman da görür."
    },
    {
      "resource_id": 210,
      "text": "Şüphesiz O; hakkıyla işitendir, hakkıyla bilendir."
    },
    {
      "resource_id": 210,
      "text": "Şeytanların kime ineceğini size haber vereyim mi?"
    },
    { "resource_id": 210, "text": "Her yalancı günahkâr üzerine inerler." },
    {
      "resource_id": 210,
      "text": "Bunlar, (şeytanlara) kulak verirler ve onların çoğu yalancıdırlar."
    },
    { "resource_id": 210, "text": "Şairlere de azgınlar uyar." },
    {
      "resource_id": 210,
      "text": "Onlar her vadide şaşkın şaşkın dolaşmakta olduklarını görmedin mi?"
    },
    {
      "resource_id": 210,
      "text": "Ve gerçekten onlar yapmadıkları şeyi söylerler."
    },
    {
      "resource_id": 210,
      "text": "Ancak iman edip, salih amel işleyen, Allah’ı çokça zikreden ve kendilerine zulmedildikten sonra öçlerini alanlar müstesna. Zulmedenler de yakında nasıl bir yere devrileceklerini bileceklerdir."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "26" }
  }
}
