{
  "translations": [
    { "resource_id": 25, "text": "Ta-sin-mim." },
    { "resource_id": 25, "text": "Ovo su ajeti Knjige jasne!" },
    {
      "resource_id": 25,
      "text": "Zar ćeš ti sebe uništiti zato što oni neće da budu vjernici?!"
    },
    {
      "resource_id": 25,
      "text": "Kad bismo htjeli, Mi bismo im s neba znak poslali pred kojim bi oni svoje šije povili"
    },
    {
      "resource_id": 25,
      "text": "I njima ne dođe nijedna nova opomena od Svemilosnoga, a da se od nje ne okrenu."
    },
    {
      "resource_id": 25,
      "text": "I oni poriču, a doći će im vijesti o onome čemu se izruguju."
    },
    {
      "resource_id": 25,
      "text": "Zar oni ne vide kako činimo da iz zemlje niče svakovrsno bilje plemenito?"
    },
    {
      "resource_id": 25,
      "text": "Zbilja, u tome je Znak, ali većina njih ne vjeruje,"
    },
    {
      "resource_id": 25,
      "text": "a Gospodar tvoj je, zaista, Silni i Milostivi."
    },
    {
      "resource_id": 25,
      "text": "A kad je Gospodar tvoj Musaa zovnuo: \"Idi narodu zulumćara,"
    },
    {
      "resource_id": 25,
      "text": "narodu faraonovu, ne bi li se Allaha pobojao\","
    },
    {
      "resource_id": 25,
      "text": "on je rekao: \"Gospodaru moj, bojim se da me oni u laž ne utjeraju."
    },
    {
      "resource_id": 25,
      "text": "Da mi ne postane teško u duši i da mi se jezik ne saplete; pa daj poslanstvo i Harunu, da mi pomogne;"
    },
    {
      "resource_id": 25,
      "text": "a oni protiv mene optužbu za zlodjela imaju, pa se plašim da me ne ubiju.\""
    },
    {
      "resource_id": 25,
      "text": "\"Neće!\", reče On. \"Idite obojica sa znakovima Našim, Mi ćemo s vama biti i slušati."
    },
    {
      "resource_id": 25,
      "text": "Otiđite faraonu i recite: 'Mi smo poslanici Gospodara svjetova."
    },
    {
      "resource_id": 25,
      "text": "Dopusti da sinovi Israilovi pođu s nama.'\""
    },
    {
      "resource_id": 25,
      "text": "Faraon reče: \"Zar te među nama nismo odgajali dok si dijete bio i zar među nama tolike godine života svoga nisi proveo?"
    },
    {
      "resource_id": 25,
      "text": "I uradio si ono što si uradio i uz to si poricatelj bio!\""
    },
    {
      "resource_id": 25,
      "text": "\"Ja sam onda ono uradio a u zalutale sam spadao\", reče"
    },
    {
      "resource_id": 25,
      "text": "\"a od vas sam pobjegao zato što sam se vas bojao, pa mi je Gospodar moj mudrost darovao i poslanikom me učinio."
    },
    {
      "resource_id": 25,
      "text": "A dobročinstvo koje mi prebacuješ – da nije to što si sinove Israilove robljem učinio?\""
    },
    {
      "resource_id": 25,
      "text": "\"A ko je Gospodar svjetova?\", upita faraon."
    },
    {
      "resource_id": 25,
      "text": "\"Gospodar nebesa i Zemlje i onoga što je između njih, ako čvrsto vjerujete\", odgovori on."
    },
    {
      "resource_id": 25,
      "text": "\"Čujete li?\", reče faraon onima oko sebe."
    },
    {
      "resource_id": 25,
      "text": "\"Gospodar vaš i Gospodar vaših davnih predaka\", reče Musa."
    },
    {
      "resource_id": 25,
      "text": "\"Poslanik koji vam je poslan, uistinu je lud\", reče faraon."
    },
    {
      "resource_id": 25,
      "text": "I \"Gospodar istoka i zapada i onoga što je između njih, ako razumijete?\", reče Musa."
    },
    {
      "resource_id": 25,
      "text": "A faraon reče: \"Ako budeš kao boga nekoga drugog osim mene priznavao, sigurno ću te u tamnicu baciti!\""
    },
    {
      "resource_id": 25,
      "text": "\"Zar i onda kad ti budem nešto što je očito donio?\", upita on."
    },
    {
      "resource_id": 25,
      "text": "\"Pa daj to, ako istinu govoriš!\", reče faraon."
    },
    {
      "resource_id": 25,
      "text": "I Musa baci štap svoj, kad on - zmija očita."
    },
    {
      "resource_id": 25,
      "text": "I ruku svoju izvuče, kad ona, onima koji su gledali - bijela."
    },
    {
      "resource_id": 25,
      "text": "\"Ovaj je, zaista, vješt čarobnjak\", reče glavešinama oko sebe faraon,"
    },
    {
      "resource_id": 25,
      "text": "\"hoće da vas čarolijom svojom iz zemlje vaše izvede. Pa šta savjetujete?\""
    },
    {
      "resource_id": 25,
      "text": "\"Ostavi njega i brata njegova!\", rekoše, \"a u gradove pošalji sakupljače,"
    },
    { "resource_id": 25, "text": "sve čarobnjake vješte će ti dovesti.\"" },
    {
      "resource_id": 25,
      "text": "I čarobnjake u određeno vrijeme i označenog dana sabraše,"
    },
    {
      "resource_id": 25,
      "text": "a narodu bi rečeno: \"Hoćete li se sakupiti,"
    },
    {
      "resource_id": 25,
      "text": "da budemo uz čarobnjake, ako oni budu pobjednici?\""
    },
    {
      "resource_id": 25,
      "text": "A kad dođoše, čarobnjaci faraona upitaše: \"Da li će nama, doista, pripasti nagrada ako mi budemo pobjednici?\""
    },
    {
      "resource_id": 25,
      "text": "\"Hoće\", odgovori on, \"i bit ćete tada sigurno među meni bliskim.\""
    },
    {
      "resource_id": 25,
      "text": "Musa im reče: \"Bacite ono što želite baciti!\""
    },
    {
      "resource_id": 25,
      "text": "I oni pobacaše konope svoje i štapove svoje i rekoše: \"S faraonovom moći, mi ćemo svakako pobijediti!\""
    },
    {
      "resource_id": 25,
      "text": "Zatim Musa baci svoj štap, koji odjednom proguta ono što su oni lažno izveli."
    },
    { "resource_id": 25, "text": "Čarobnjaci onda na sedždu padoše" },
    {
      "resource_id": 25,
      "text": "i rekoše: \"Mi vjerujemo u Gospodara svjetova,"
    },
    { "resource_id": 25, "text": "Gospodara Musaova i Harunova.\"" },
    {
      "resource_id": 25,
      "text": "\"Zar povjerovaste njemu prije dopuštenja moga\", viknu faraon, \"on je vaš učitelj, on vas je čarobnjaštvu naučio - a vi ćete zapamtiti: poodsijecat ću vam ruke i noge unakrst i sve ću vas porazapinjati!\""
    },
    {
      "resource_id": 25,
      "text": "\"Ne šteti!\", rekoše oni, \"mi ćemo se Gospodaru svome vratiti."
    },
    {
      "resource_id": 25,
      "text": "Mi se nadamo da će nam Gospodar naš grijehe oprostiti zato što smo prvi vjernici.\""
    },
    {
      "resource_id": 25,
      "text": "I Mi objavismo Musau: \"Kreni noću s robovima Mojim, ali bit ćete gonjeni.\""
    },
    { "resource_id": 25, "text": "I faraon posla po gradovima sakupljače." },
    { "resource_id": 25, "text": "\"Doista su ovi skupina mala," },
    { "resource_id": 25, "text": "i oni nas doista srde," },
    { "resource_id": 25, "text": "a mi smo svi oprezni!\"" },
    { "resource_id": 25, "text": "Mi ih izvedosmo iz vrtova i rijeka," },
    { "resource_id": 25, "text": "iz riznica i dvoraca divnih." },
    {
      "resource_id": 25,
      "text": "Eto, tako je bilo, i Mi dadosmo da to naslijede sinovi Israilovi."
    },
    { "resource_id": 25, "text": "I oni ih, kad se sunce rađalo, sustigoše," },
    {
      "resource_id": 25,
      "text": "pa kad jedni druge ugledaše, drugovi Musaovi povikaše: \"Doista smo gotovi!\""
    },
    {
      "resource_id": 25,
      "text": "\"Ne!\", reče on. \"Gospodar moj je sa mnom, On će me uputiti.\""
    },
    {
      "resource_id": 25,
      "text": "I Mi objavismo Musau: \"Udari štapom svojim po moru!\", i ono se rastavi i svaki bok njegov bijaše kao veliko brdo,"
    },
    { "resource_id": 25, "text": "i Mi onda tamo one druge približismo," },
    {
      "resource_id": 25,
      "text": "Musaa i sve one koji bijahu s njim spasismo,"
    },
    { "resource_id": 25, "text": "a one druge potopismo." },
    {
      "resource_id": 25,
      "text": "U tome je, zaista, znak, ali većina njih nisu bili vjernici,"
    },
    {
      "resource_id": 25,
      "text": "A, doista, Gospodar tvoj - baš On - je Silni i Milostivi."
    },
    { "resource_id": 25, "text": "I kaži im vijest o Ibrahimu," },
    {
      "resource_id": 25,
      "text": "kad je oca svoga i narod svoj upitao: \"Šta to vi obožavate?\","
    },
    {
      "resource_id": 25,
      "text": "a oni odgovorili: \"Obožavamo kumire i povazdan im se molimo\","
    },
    {
      "resource_id": 25,
      "text": "on je rekao: \"Da li vas oni čuju kada se molite,"
    },
    {
      "resource_id": 25,
      "text": "ili, da li vam mogu koristiti ili naškoditi"
    },
    {
      "resource_id": 25,
      "text": "\"Naproti, odgovoriše, \"ali mi smo upamtili pretke naše kako tako postupaju.\""
    },
    {
      "resource_id": 25,
      "text": "\"A da li ste razmišljali\", upita on, \"da su oni koje obožavate vi,"
    },
    { "resource_id": 25, "text": "i koje su obožavali davni preci vaši," },
    {
      "resource_id": 25,
      "text": "doista, neprijatelji moji? Ali, to nije Gospodar svjetova"
    },
    {
      "resource_id": 25,
      "text": "Koji me je stvorio i On me na Pravi put upućuje,"
    },
    { "resource_id": 25, "text": "i Koji me hrani i poji," },
    { "resource_id": 25, "text": "i Koji me, kad se razbolim, liječi," },
    {
      "resource_id": 25,
      "text": "i Koji će mi život oduzeti, i Koji će me poslije oživiti,"
    },
    {
      "resource_id": 25,
      "text": "i Koji će mi, žudim za tim, pogreške na Sudnjem danu oprostiti!"
    },
    {
      "resource_id": 25,
      "text": "Gospodaru moj, podari mi mudrost i pridruži me onima koji su dobri"
    },
    {
      "resource_id": 25,
      "text": "i učini da me po lijepom spominju oni što će poslije mene doći,"
    },
    {
      "resource_id": 25,
      "text": "i učini me jednim od onih koji će džennetske blagodati naslijediti,"
    },
    {
      "resource_id": 25,
      "text": "i ocu mome oprosti, zaista je među zalutale spadao,"
    },
    {
      "resource_id": 25,
      "text": "i ne ponizi me na Dan kad će ljudi oživljeni biti,"
    },
    {
      "resource_id": 25,
      "text": "na Dan kada neće nikakvo blago, a ni sinovi, od koristi biti,"
    },
    {
      "resource_id": 25,
      "text": "samo će onaj koji Allahu srca čista dođe spašen biti.\""
    },
    { "resource_id": 25, "text": "Džennet će se bogobojaznima približiti," },
    { "resource_id": 25, "text": "a Džehennem zalutalima ukazati," },
    {
      "resource_id": 25,
      "text": "i reći će im se: \"Gdje su oni koje ste obožavali,"
    },
    {
      "resource_id": 25,
      "text": "a niste Allaha: mogu li vam oni pomoći, a mogu li i sebi pomoći"
    },
    {
      "resource_id": 25,
      "text": "Pa će i oni i oni koji su ih u zabludu doveli u njega biti bačeni,"
    },
    { "resource_id": 25, "text": "i vojske Iblisove - svi zajedno." },
    { "resource_id": 25, "text": "I oni će, svađajući se u njemu, govoriti:" },
    {
      "resource_id": 25,
      "text": "\"Tako nam Allaha, bili smo, doista, u očitaj zabludi"
    },
    {
      "resource_id": 25,
      "text": "kad smo vas sa Gospodarom svjetova izjednačavali,"
    },
    {
      "resource_id": 25,
      "text": "a na stranputicu su nas naveli samo prestupnici,"
    },
    { "resource_id": 25, "text": "pa nemamo ni zagovornika," },
    { "resource_id": 25, "text": "ni prisna prijatelja," },
    {
      "resource_id": 25,
      "text": "da nam je samo da se povratimo, pa da postanemo vjernici!\""
    },
    {
      "resource_id": 25,
      "text": "U tome je, zaista, znak, ali većina njih nisu bili vjernici,"
    },
    {
      "resource_id": 25,
      "text": "A, zaista, Gospodar tvoj - baš On - Silni je i Milostivi!"
    },
    { "resource_id": 25, "text": "I Nuhov narod je smatrao lažnim poslanike." },
    {
      "resource_id": 25,
      "text": "Kad im brat njihov Nuh reče: \"Zar se sačuvati nećete?!"
    },
    { "resource_id": 25, "text": "Ja sam vam, sigurno, poslanik pouzdani," },
    {
      "resource_id": 25,
      "text": "zato se bojte Allaha i budite poslušni meni!"
    },
    {
      "resource_id": 25,
      "text": "Za ovo od vas ne tražim nikakve nagrade, mene će Gospodar svjetova nagraditi."
    },
    {
      "resource_id": 25,
      "text": "Zato se bojte Allaha i budite poslušni meni!\","
    },
    {
      "resource_id": 25,
      "text": "oni rekoše: \"Kako da te poslušamo kad te najniži sloj ljudi slijedi"
    },
    { "resource_id": 25, "text": "\"Ne znam ja šta oni rade\", reče on," },
    {
      "resource_id": 25,
      "text": "\"svi će pred Gospodarom mojim, da znate, račun polagati,"
    },
    { "resource_id": 25, "text": "a ja vjernike neću otjerati," },
    { "resource_id": 25, "text": "ja sam samo upozoritelj jasni!\"" },
    {
      "resource_id": 25,
      "text": "\"Ako se ne okaniš, o Nuh!\", rekoše oni, \"bit ćeš sigurno kamenovan!\""
    },
    {
      "resource_id": 25,
      "text": "\"Gospodaru moj\", reče on, \"narod moj me u laž utjeruje,"
    },
    {
      "resource_id": 25,
      "text": "pa Ti meni i njima presudi i mene i vjernike koji su sa mnom spasi!\""
    },
    {
      "resource_id": 25,
      "text": "I Mi smo njega i one koji su bili uz njega u lađi krcatoj spasili,"
    },
    { "resource_id": 25, "text": "a ostale potopili." },
    {
      "resource_id": 25,
      "text": "U tome je, zaista, znak, ali većina njih nisu vjernici."
    },
    {
      "resource_id": 25,
      "text": "A, zaista, Gospodar tvoj- baš On-Silni je i Milostivi!"
    },
    { "resource_id": 25, "text": "I narod Ad je smatrao lažnim poslanike." },
    {
      "resource_id": 25,
      "text": "Kad im brat njihov Hud reče: \"Kako to da se Allaha ne bojite?"
    },
    { "resource_id": 25, "text": "Ja sam vam, sigurno, poslanik pouzdani," },
    {
      "resource_id": 25,
      "text": "zato se bojte Allaha i budite poslušni meni!"
    },
    {
      "resource_id": 25,
      "text": "Za ovo od vas ne tražim nikakve nagrade, mene će Gospodar svjetova nagraditi."
    },
    {
      "resource_id": 25,
      "text": "Zašto na svakoj uzvišici, zabavljajući se, palate zidate"
    },
    {
      "resource_id": 25,
      "text": "i podižete utvrde kao da ćete vječno živjeti,"
    },
    { "resource_id": 25, "text": "a kad kažnjavate, kažnjavate kao silnici?" },
    { "resource_id": 25, "text": "Bojte se Allaha i meni budite poslušni!" },
    {
      "resource_id": 25,
      "text": "Bojte se Onoga Koji vas je opskrbio onim što znate,"
    },
    { "resource_id": 25, "text": "opskrbio vas je stokom i sinovima," },
    { "resource_id": 25, "text": "i baščama i izvorima." },
    {
      "resource_id": 25,
      "text": "Ja se, doista, za vas bojim patnje na Velikom danu.\""
    },
    {
      "resource_id": 25,
      "text": "Rekoše oni: \"Nama je svejedno savjetovao ti ili ne bio savjetnik,"
    },
    { "resource_id": 25, "text": "ovako su i narodi davnašnji vjerovali," },
    { "resource_id": 25, "text": "i mi nećemo biti patnji podvrgnuti.\"" },
    {
      "resource_id": 25,
      "text": "I oni su nastavili da ga u laž utjeruju, pa smo ih Mi uništili. U tome je, zaista, znak, ali većina njih nisu vjernici,"
    },
    {
      "resource_id": 25,
      "text": "A, zaista, Gospodar tvoj - baš On - Silni je i Milostivi!"
    },
    { "resource_id": 25, "text": "I Semud je smatrao lažnim poslanike." },
    {
      "resource_id": 25,
      "text": "Kad im brat njihov Salih reče: \"Kako to da se Allaha ne bojite?"
    },
    { "resource_id": 25, "text": "Ja sam vam, sigurno, poslanik pouzdani." },
    {
      "resource_id": 25,
      "text": "Zato se bojte Allaha i budite poslušni meni!"
    },
    {
      "resource_id": 25,
      "text": "Za to od vas ne tražim nikakve nagrade, mene će Gospodar svjetova nagraditi."
    },
    {
      "resource_id": 25,
      "text": "Zar mislite da ćete ovdje biti ostavljeni sigurni,"
    },
    { "resource_id": 25, "text": "u vrtovima i među izvorima," },
    {
      "resource_id": 25,
      "text": "u usjevima i među palmama sa plodovima zrelim?"
    },
    { "resource_id": 25, "text": "Vi u brdima vrlo spretno kuće klešete," },
    { "resource_id": 25, "text": "pa bojte se Allaha i poslušni meni budite," },
    {
      "resource_id": 25,
      "text": "i ne slušajte naredbe onih koji u zlu pretjeruju,"
    },
    {
      "resource_id": 25,
      "text": "koji na Zemlji nered, a ne red, uspostavljaju.\""
    },
    { "resource_id": 25, "text": "Rekoše oni: \"Ti si samo opčinjen," },
    {
      "resource_id": 25,
      "text": "ti si čovjek, kao i mi; zato nam donesi jedno čudo ako je istina to što govoriš!\""
    },
    {
      "resource_id": 25,
      "text": "\"Evo, to je kamila\"„ reče on, \"u određeni dan ona će piti, a u određeni dan vi,"
    },
    {
      "resource_id": 25,
      "text": "i ne činite joj nikakvo zlo da vas ne bi stigla patnja na Velikom danu!\""
    },
    { "resource_id": 25, "text": "Ali, oni je zaklaše i potom se pokajaše," },
    {
      "resource_id": 25,
      "text": "i stiže ih kazna. U tome je, zaista, znak, ali većina njih ne vjeruje."
    },
    {
      "resource_id": 25,
      "text": "A, zaista, Gospodar tvoj - baš On - Silni je i Milostivi!"
    },
    { "resource_id": 25, "text": "I Lutov je narod smatrao lažnim poslanike." },
    {
      "resource_id": 25,
      "text": "Kad im njihov brat Lut reče: \"Kako to da se ne bojite?"
    },
    { "resource_id": 25, "text": "Ja sam vam, sigurno, poslanik pouzdani," },
    {
      "resource_id": 25,
      "text": "zato se bojte Allaha i budite poslušni meni!"
    },
    {
      "resource_id": 25,
      "text": "Za to od vas ne tražim nikakve nagrade, mene će Gospodar svjetova nagraditi."
    },
    {
      "resource_id": 25,
      "text": "Zašto vi, mimo svih svjetova, s muškarcima općite,"
    },
    {
      "resource_id": 25,
      "text": "a žene svoje, koje je za vas Gospodar vaš stvorio, ostavljate? Vi ste ljudi koji svaku granicu zla prelaze.\""
    },
    {
      "resource_id": 25,
      "text": "Rekoše oni: \"Ako se ne okaniš, o Lut, bit ćeš sigurno prognan!\""
    },
    {
      "resource_id": 25,
      "text": "\"Ja se gnušam toga što vi radite!\", reče on."
    },
    {
      "resource_id": 25,
      "text": "\"Gospodaru moj, sačuvaj mene i porodicu moju od onoga što oni rade!\""
    },
    {
      "resource_id": 25,
      "text": "I Mi smo sačuvali njega i porodicu njegovu - sve,"
    },
    {
      "resource_id": 25,
      "text": "osim starice koja je ostala s onima koji su kaznu iskusili,"
    },
    { "resource_id": 25, "text": "a zatim smo ostale uništili" },
    {
      "resource_id": 25,
      "text": "spustivši na njih kišu - a strašne li kiše za one koji su upozoreni bili!"
    },
    {
      "resource_id": 25,
      "text": "U tome je, zaista, znak, ali većina njih ne vjeruje,"
    },
    {
      "resource_id": 25,
      "text": "A, zaista, Gospodar tvoj-baš On- Silni je i Milostivi!"
    },
    {
      "resource_id": 25,
      "text": "I stanovnici Ejke su u laž ugonili poslanike."
    },
    {
      "resource_id": 25,
      "text": "Kad im Šuajb reče: \"Kako to da se Allaha ne bojite?"
    },
    { "resource_id": 25, "text": "Ja sam vam, sigurno, poslanik pouzdani," },
    {
      "resource_id": 25,
      "text": "zato se bojte Allaha i budite poslušni meni!"
    },
    {
      "resource_id": 25,
      "text": "Za to od vas ne tražim nikakve nagrade, mene će Gospodar svjetova nagraditi."
    },
    { "resource_id": 25, "text": "Pravo mjerite na litru i ne zakidajte," },
    { "resource_id": 25, "text": "a na kantaru ispravnom mjerom mjerite," },
    {
      "resource_id": 25,
      "text": "i ljudima prava njihova ne umanjujte i zlo po Zemlji, nered praveći, ne činite,"
    },
    {
      "resource_id": 25,
      "text": "i Onoga Koji je stvorio i vas i narode davnašnje - bojte se.\""
    },
    { "resource_id": 25, "text": "Rekoše oni: \"Ti si samo opčinjen;" },
    {
      "resource_id": 25,
      "text": "i ti si samo čovjek kao i mi; za nas si ti, doista, lažac pravi;"
    },
    {
      "resource_id": 25,
      "text": "zato spusti na nas komad neba, ako u one koji istinu govore spadaš!\""
    },
    {
      "resource_id": 25,
      "text": "\"Gospodar moj dobro zna šta vi radite\", reče on."
    },
    {
      "resource_id": 25,
      "text": "I oni su nastavili da ga u laž utjeruju pa ih je stigla kazna u Danu tamnog oblaka; a to je bila kazna jednog strašnog dana."
    },
    {
      "resource_id": 25,
      "text": "U tome je, zaista, znak, ali većina njih neće da vjeruje."
    },
    {
      "resource_id": 25,
      "text": "A, zaista, Gospodar tvoj - baš On - Silnije i Milostivi!"
    },
    {
      "resource_id": 25,
      "text": "Kur'an je sigurno objava Gospodara svjetova;"
    },
    { "resource_id": 25, "text": "donosi ga povjerljivi Duh," },
    { "resource_id": 25, "text": "na srce tvoje, da budeš upozoritelj," },
    { "resource_id": 25, "text": "na jasnom arapskom jeziku." },
    {
      "resource_id": 25,
      "text": "On je spomenut u knjigama poslanika prijašnjih,"
    },
    {
      "resource_id": 25,
      "text": "zar njima nije znak to što za njega znaju učeni ljudi sinova Israilovih?"
    },
    { "resource_id": 25, "text": "A da ga objavljujemo i nekom nearapu," },
    {
      "resource_id": 25,
      "text": "pa da im ga on čita, opet u njega ne bi povjerovali."
    },
    {
      "resource_id": 25,
      "text": "Eto, tako ga Mi u srca prestupnika uvodimo,"
    },
    {
      "resource_id": 25,
      "text": "oni u njega neće vjerovati dok ne vide patnju bolnu,"
    },
    {
      "resource_id": 25,
      "text": "koja će im iznenada doći, a oni neće ni osjetiti,"
    },
    {
      "resource_id": 25,
      "text": "pa će reći: \"Hoće li nam se imalo vremena dati?\""
    },
    { "resource_id": 25, "text": "Pa zar oni kaznu Našu požuruju?!" },
    {
      "resource_id": 25,
      "text": "Šta ti misliš, ako im Mi dopuštamo da godinama uživaju,"
    },
    {
      "resource_id": 25,
      "text": "i naposljetku ih snađe ono što im se kao prijetnja obećava,"
    },
    {
      "resource_id": 25,
      "text": "zar će imati koristi od slatkog života koji su provodili?"
    },
    {
      "resource_id": 25,
      "text": "Mi nijedno naselje nismo razorili prije nego su im došli oni koji su ih upozoravali,"
    },
    { "resource_id": 25, "text": "radi opomene, a Mi nismo zulumćari bili." },
    { "resource_id": 25, "text": "Kur'an ne donose šejtani," },
    {
      "resource_id": 25,
      "text": "nezamislivo je da to oni čine; oni to ne mogu,"
    },
    {
      "resource_id": 25,
      "text": "da ga prisluškuju - oni su potpuno spriječeni."
    },
    {
      "resource_id": 25,
      "text": "Zato se, mimo Allaha, ne moli drugom bogu - da ne bi bio jedan od onih koji će biti patnji podvrgnuti!"
    },
    { "resource_id": 25, "text": "I upozoravaj rodbinu svoju najbližu," },
    {
      "resource_id": 25,
      "text": "i budi ponizan prema vjernicima koji te slijede!"
    },
    {
      "resource_id": 25,
      "text": "A ako te ne budu poslušali, ti reci: \"Ja nemam ništa s tim što vi radite.\""
    },
    { "resource_id": 25, "text": "I pouzdaj se u Silnoga i Milostivoga," },
    { "resource_id": 25, "text": "Koji te vidi kada na noćnom namazu stojiš," },
    {
      "resource_id": 25,
      "text": "i tvoje pregibanje među onima koji čine sedždu."
    },
    { "resource_id": 25, "text": "A, zaista, je baš On - Silni i Milostivi!" },
    {
      "resource_id": 25,
      "text": "Hoćete li da vas obavijestim kome dolaze šejtani?"
    },
    { "resource_id": 25, "text": "Oni dolaze svakom lašcu, grešniku," },
    { "resource_id": 25, "text": "i prisluškuju, a većina njih su lažljivci." },
    { "resource_id": 25, "text": "A pjesnici - njih zavedeni slijede." },
    { "resource_id": 25, "text": "Zar ne znaš da oni svakom dolinom tumaraju" },
    { "resource_id": 25, "text": "i da govore ono što ne rade," },
    {
      "resource_id": 25,
      "text": "osim onih koji vjeruju i dobra djela čine, i koji često Allaha spominju, i koji uzvrate kada im zulum bude učinjen. A oni koji su zulum činili sigurno će saznati u kakvo će se mjesto vratiti!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "26" }
  }
}
