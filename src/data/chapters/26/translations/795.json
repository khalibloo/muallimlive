{
  "translations": [
    { "resource_id": 795, "text": "ߕ߭. ߛ. ߡ. ( ߕ߭ߊ߯ߘ. ߛߌ߯ߣ. ߡߌ߯ߡ. )" },
    {
      "resource_id": 795,
      "text": "ߢߌ߲߬ ߠߎ߬ ߦߋ߫ ߟߍߙߊ߫ ߘߐߜߍ ߟߝߊߙߌ ߟߎ߫ ߟߋ߬ ߘߌ߫."
    },
    {
      "resource_id": 795,
      "text": "ߊ߬ ߢߐ߲߰ߘߐ߫ ߌ ߦߴߌ ߖߍ߬ߘߍ߫ ߝߎ߰ߛߌ߬ ߟߊ߫ ߟߋ߬ ( ߤߊߡߌ߲ ߠߊ߫ ) ߞߏ߫ ߊ߬ߟߎ߬ ߡߊ߫ ߞߍ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫߹."
    },
    {
      "resource_id": 795,
      "text": "ߊ߬ ߓߊ߯ ߒ߬ ߘߌߦߊ߫ ߸ ߒ߬ ߘߌ߫ ߡߊ߲߬ߕߊߣߌ߲߫ ߠߊߖߌ߰ ߊ߬ߟߎ߫ ߡߊ߬ ߞߊ߬ ߓߐ߫ ߛߊ߲ ߡߊ߬ ߸ ߏ߬ ߓߊ߯ ߞߍ߫ ߊ߬ߟߎ߬ ߞߊ߲ ߠߎ߬ ߞߟߏߣߍ߲ ߘߌ߫ ߕߋ߬ߟߋ߲߬ ߏ߬ ߦߋ߫ ߡߙߐߕߐߕߐ߫."
    },
    {
      "resource_id": 795,
      "text": "ߞߊ߬ߥߊ߲߬ߘߌ߬ ߟߊ߬ߞߎߘߦߊߣߍ߲߫ ߛߌ߫ ߕߍ߫ ߣߵߊ߬ߟߎ߫ ߡߊ߬ ߞߊ߬ ߝߘߊ߫ ( ߡߊ߰ߙߌ߬ ) ߤߌߣߊߒߕߋ ߟߊ߫ ߸ ߣߴߊ߬ߟߎ߬ ߡߴߊ߬ߟߎ߬ ߞߐߘߏ߲߬ ߏ߬ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߓߘߴߊ߬ ߞߍ߫ ߡߊ߬ߛߐ߬ߛߐ߬ߟߌ ߘߌ߫ ، ߞߏ߬ߣߌ߲߬ ߞߏ ߞߐߝߟߌ ߘߌ߫ ߣߵߊ߬ߟߎ߫ ߡߊ߬ ߖߐ߫ ߊ߬ߟߎ߫ ߕߘߍ߬ ߡߍ߲ ߡߊߦߟߍ߫ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߕߍ߫ ߘߎ߱ ߡߊߝߟߍ߫ ߟߊ߫ ߓߊ߬ ߸ ߊ߲ ߓߘߊ߫ ߝߌ߬ߟߊ߬ߓߊ߫ ߗߋ߲߱ ߖߋ߬ߟߌߖߋ߬ߟߌ ߡߍ߲ ߞߋ߬ߟߋ߲߬ߞߋ߬ߟߋ߲߬ߣߊ ߟߊߝߍߘߍ߲߫ ߊ߬ ߞߊ߲߬؟."
    },
    {
      "resource_id": 795,
      "text": "ߕߊ߰ߛߌ߬ߟߌ ߖߊ߯ߕߋ ߟߴߏ߬ ߘߐ߫ ߸ ߞߏ߬ߣߵߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߫ ߟߊ߫."
    },
    { "resource_id": 795, "text": "ߌ ߡߊ߰ߙߌ ߟߋ߫ ߘߏ߲߬ ߦߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫." },
    {
      "resource_id": 795,
      "text": "ߕߎ߬ߡߊ ߡߍ߲ ߌ ߡߊ߰ߙߌ ߞߊ߬ ߡߎߛߊ߫ ߞߟߌ߫ ߸ ߞߏ߫ ߕߊ߯ ߡߌ߬ߙߌ߲߬ߘߌ߫ ߕߐ߬ߢߍ߰ߒߕߋ ߟߎ߫ ߡߊ߬."
    },
    {
      "resource_id": 795,
      "text": "ߝߋߙߊߥߎ߲߫ ߡߌ߬ߙߌ߲߬ߘߌ ߞߊ߬ߣߌ߲߫ ، ߞߏ߫ ߊ߬ߟߎ߬ ߕߍ߫ ߊ߬ߟߎ߬ ߝߊ߲ߕߊ߲߬ߞߊ߬ ߟߊ߫ ߓߊ߬؟."
    },
    {
      "resource_id": 795,
      "text": "ߊ߬ ߞߊ߲߫ ߞߏ߫ ߒ ߡߊ߰ߙߌ ߸ ߒߠߋ ߞߏ߬ߣߌ߲ ߸ ߒ ߧߋ߫ ߛߌߟߊ߲߫ ߠߊ߫ ߟߋ߬ ߒ ߞߏ߫ ߊ߬ߟߎ߬ ߞߊߣߊ߬ ߒ ߛߐ߬ߛߐ߬."
    },
    {
      "resource_id": 795,
      "text": "ߒ ߛߌߛߌ ߘߏ߲߬ ߦߋ߫ ߜߍ߲߬ߘߍ߬ ߟߊ߫ ߸ ߒ ߣߍ߲߭ ߝߣߊ߫ ߟߊߓߌ߬ߟߊ߬ߣߍ߲߫ ߕߍ߫ ، ߏ߬ ߘߐ߫ ߸ ߌ ߦߋ߫ ߞߋߟߊ ߟߐ߬ ߤߊߙߎߣߊ߫ ߡߊ߬."
    },
    {
      "resource_id": 795,
      "text": "ߊ߬ߟߎ߬ ߟߊ߫ ߞߎ߲߬ߞߏ ߟߋ߬ ߒߠߋ ߟߊ߫ ߸ ߒ ߧߋ߫ ߛߌߟߊ߲߫ ߠߴߏ߬ ߟߋ ߘߐ߫ ߸ ߒ ߞߏ߫ ߊ߬ߟߎ߬ ߞߊߣߊ߬ ߒ ߝߊ߰."
    },
    {
      "resource_id": 795,
      "text": "‹ ߊߟߊ߫ › ߞߊ߲߫ ߞߏ߫ ߞߊ߯ߙߌ߫ ߸ ߊߟߎ߫ ߝߌ߬ߟߊ ߥߊ߫ ߒ߬ ߠߊ߫ ߘߊ߬ߟߎ ߟߎ߬ ߘߌ߫ ߟߋ߬ ߞߟߋ߫ ، ߓߊߏ߬ ߒ߬ߠߎ߬ ߦߋ߫ ߊߟߎ߫ ߝߍ߬ ߟߋ߬ ߕߟߏߡߊߟߐ ߘߐ߫."
    },
    {
      "resource_id": 795,
      "text": "ߊߟߎ߫ ߝߌ߬ߟߊ ߥߴߊ߬ ߝߐ߫ ߝߋߙߊߥߎ߲߫ ߦߋ߫ ߸ ߞߏ߫ ߒ߬ߠߎ߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߊ߫ ߞߋߟߊ ߟߋ߬ ߘߌ߫."
    },
    { "resource_id": 795, "text": "ߞߴߌ ߦߋ߫ ߌߛߌߙߊߌߟߞߊ ߟߎ߫ ߓߌ߬ߟߵߊ߲ ߝߍ߬." },
    {
      "resource_id": 795,
      "text": "‹ ߝߋߙߊߥߎ߲߫ › ߞߊ߲߫ ߸ ߞߏ߫ ߒ߬ߠߎ߫ ߟߋ߬ ߡߴߌ ߢߋߙߌ߲ߣߍ߲ ߠߊߞߟߏ߫ ߒ߬ ߝߍ߬ ߦߊ߲߬؟ ߸ ߊ߬ ߣߴߌ ߡߍ߲߫ ߘߊ߫ ߒ߬ ߕߍߡߊ߬ ߌ ߛߌ߭ ߛߊ߲߬ ߛߌߦߊߡߊ߲߫ ߞߘߐ߫؟."
    },
    {
      "resource_id": 795,
      "text": "ߌ ߣߊ߬ ߘߴߌ ߟߊ߫ ߖߎ߯ߡߊ߲ ߞߍ߫ ߸ ߌ ߣߊ߬ ߡߍ߲ ߞߍ߫ ߟߊ߫ ( ߞߵߊ߲ ߞߐ ߘߐߞߏ߬ ߥߢߊߞߊ߫ ߝߌߘߊ ߟߊ߫) ، ߞߵߌ ߖߘߍ߬ ߞߍ߫ ߝߌߕߙߌߥߊߟߋ ߟߎ߬ ߘߏ߫ ߘߌ߫؟."
    },
    {
      "resource_id": 795,
      "text": "‹ ߡߎߛߊ߫ › ߞߊ߲߫ ߞߏ߫ ߒ ߞߵߏ߬ ߞߍ߫ ߟߋ߬ ߸ ߏ ߕߎ߬ߡߊ ߒ ߧߋ߫ ߝߟߌ߬ߓߊ߮ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "ߒ ߞߊ߬ ߒ ߓߏ߬ߙߌ߬ ߊߟߎ߫ ߞߘߐ߫ ߏ߬ ߟߋ ߘߐ߫ ߸ ߒ ߛߌߟߊ߲ ߡߍ߲ ߞߍ߫ ߘߴߊߟߎ߫ ߢߍ߫ ، ߒ ߡߊ߰ߙߌ ߘߏ߲߬ ߞߊ߬ ߒ ߛߐ߫ ߞߕߌߦߊ ߟߊ߫ ، ߊ߬ ߣߴߊ߬ ߞߊ߬ ߒ ߞߍ߫ ߞߋߟߊ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "ߢߌ߬ߡߊ ߡߍ߲ ߏ߬ ߘߌ߫ ߸ ߌ ߦߋ߫ ߒ ߞߎ߲߬ߘߐߓߌ߬ߟߊ߬ ߟߴߏ߬ ߟߋ ߟߊ߫ ߸ ߓߊ ߌ ߣߊ߬ ߌߛߌߙߊߌߟߞߊ ( ߕߐ߭ ) ߟߎ߬ ߞߍ߫ ߟߊ߫ ߖߐ߲߭ ߠߋ߬ ߘߌ߫؟."
    },
    {
      "resource_id": 795,
      "text": "ߝߋߙߊߥߎ߲߫ ߞߊ߲߫ ߞߏ߫ ߡߋ߬ߘߋ ߦߋ߫ ߖߊ߯ߓߊ ߟߎ߫ ߡߊ߰ߙߌ ߘߌ߫؟."
    },
    {
      "resource_id": 795,
      "text": "‹ ߡߎߛߊ߫ › ߞߊ߲߫ ߞߏ߫ ߛߊ߲ ߠߎ߬ ߣߌ߫ ߘߎ߱ ߡߊ߰ߙߌ ߞߍ߬ ߸ ߊ߬ ߣߌ߫ ߝߋ߲ ߡߍ߲ ߏ߬ ߝߌ߬ߟߊ ߕߍ߫ ߸ ߣߴߊߟߎ߫ ߦߋ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫."
    },
    {
      "resource_id": 795,
      "text": "‹ ߝߋߙߊߥߎ߲߫ › ߞߊ߲߫ ߡߐ߱ ߟߎ߬ ߦߋ߫ ߊ߬ ߟߊߡߌߣߌ߲ ߘߐ߫ ߸ ߞߏ߫ ߊߟߎ߫ ߕߟߏ߫ ߕߍ߫؟."
    },
    {
      "resource_id": 795,
      "text": "‹ ߡߎߛߊ߫ › ߞߊ߲߫ ߞߏ߫ ߊߟߎ߫ ߡߊ߰ߙߌ ߟߋ߬ ߸ ߊ߬ ߣߴߊߟߎ߫ ߝߊ߬ ߝߟߐ ߟߎ߫ ߡߊ߰ߙߌ ߟߋ߬."
    },
    {
      "resource_id": 795,
      "text": "‹ ߝߋߙߊߥߎ߲߫ › ߞߊ߲߫ ߞߏ߫ ߊߟߎ߫ ߟߊ߫ ߞߋߟߊ ߡߍ߲ ߗߋߣߴߊߟߎ߫ ߡߊ߬ ߣߌ߲߬ ߸ ߖߊ߯ߕߋ߬ ߝߊ߬ߕߐ ߟߋ߬."
    },
    {
      "resource_id": 795,
      "text": "‹ ߡߎߛߊ߫ › ߞߊ߲߫ ߞߏ߫ ߕߟߋ߬ߓߐ ߣߌ߫ ߕߟߋ߬ߓߋ ߡߊ߰ߙߌ ߟߋ߬ ߸ ߊ߬ ߣߌ߫ ߝߋ߲ ߡߍ߲ ߦߴߏ ߝߌ߬ߟߊ ߕߍ߫ ߸ ߣߴߊߟߎ߫ ߦߋ߫ ߤߊ߲ߞߟߌߡߊ߫ ߘߌ߫."
    },
    {
      "resource_id": 795,
      "text": "‹ ߝߋߙߊߥߎ߲߫ › ߞߊ߲߫ ߞߏ߫ ߣߴߌ ߞߵߌ ߓߟߏߞߍ߫ ߡߊ߰ߙߌ߬ ߜߘߍ߫ ߟߊ߫ ߡߍ߲ ߕߍ߫ ߒߠߋ ߘߌ߫ ߸ ߒ ߘߴߌ ߞߍ߫ ߥߛߎߟߊߡߐ߮ ߟߎ߬ ߘߏ߫ ߘߌ߫ ߟߋ߬ ߘߍ߯."
    },
    {
      "resource_id": 795,
      "text": "‹ ߡߎߛߊ߫ › ߞߊ߲߫ ߞߏ߫ ߋ߫߹ ߤߊߟߌ߬ ߒ ߣߊ߬ ߘߴߌ ߡߊ߬ ߝߋ߲߫ ߘߐߜߍ߫ ߘߌ߫؟"
    },
    {
      "resource_id": 795,
      "text": "‹ ߝߋߙߊߥߎ߲߫ › ߞߊ߲߫ ߞߏ߫ ߣߵߏ߬ ߘߌ߫ ߞߍ߬ ߣߴߌ ߦߋ߫ ߕߎ߬ߢߊ߬ ߕߌ߮ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "ߏ߬ ߞߍ ߊ߬ ߞߵߊ߬ ߟߊ߫ ߘߐ߬ߞߐ ߟߊߝߟߌ߬ ، ߘߊ߬ߡߊ߲߬ߛߊ߫ ߏ߬ ߞߍ߫ ߘߊ߫ ߛߊ߬ ߡߟߏ߬ߞߏ߬ߡߟߊߞߊ߫ ߘߍ߬ߜߍ ߘߌ߫."
    },
    {
      "resource_id": 795,
      "text": "ߊ߬ ߞߵߊ߬ ߕߍ߮ ߝߣߊ߫ ߓߏ߬ߛߌ߬ ߡߍ߲ߞߍ߭ ߸ ߘߊ߬ߡߊ߲߬ߛߊ߫ ߏ߬ ߞߍ߫ ߘߊ߫ ߜߍߡߊ߲߫ ߥߟߊߥߟߊ ߘߌ߫ ߞߏ߫ ߘߐߜߍߟߊ ߟߎ߬ ߢߊߞߘߐ߫."
    },
    {
      "resource_id": 795,
      "text": "‹ ߝߋߙߊߥߎ߲߫ › ߞߊ߲߫ ߞߏߟߊߕߍ߮ ߟߎ߬ ߦߋ߫ ߊ߬ ߟߊߡߌߣߌ߲ ߘߐ߫ ߸ ߞߏ߫ ߣߌ߲߬ ߦߋ߫ ߛߎߓߊ߯ ߟߐ߲ߠߌ߲ߠߊ ߟߋ߬ ߘߌ߫ ߘߋ߬."
    },
    {
      "resource_id": 795,
      "text": "ߊ߬ ߦߴߊ߬ ߝߍ߬ ߟߋ߬ ߞߵߊߟߎ߫ ߟߊߓߐ߫ ߊߟߎ߫ ߟߊ߫ ߖߡߊ߬ߣߊ ߞߣߐ߫ ߊ߬ ߟߊ߫ ߛߎߓߊ߯ߦߊ ߟߊ߫ ، ߊߟߎ߫ ߦߋ߫ ߖߊ߬ߡߊߙߌ ߢߌ߬ߡߊ߲߬ ߘߌ߫ ߟߴߏ߬ ߘߐ߫؟."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߌ ߦߴߊ߬ ߣߴߊ߬ ߞߘߐ߬ߞߍ߫ ߘߏ߲߰ߘߌ߫ ߡߎߣߎ߲߬ ߸ ߞߊ߬ ( ߡߐ߰ ) ߟߊ߬ߘߍ߬ߟߊ ߟߎ߬ ߟߊߥߟߌ߬ ( ߞߵߊ߬ߟߎ߬ ߟߊߕߊ߯ ) ߘߎ߰ߓߊ ߟߎ߬ ߟߊ߫."
    },
    { "resource_id": 795, "text": "ߊ߬ߟߎ߬ ߘߌ߫ ߣߊ߬ ߛߎߓߊ߯ ߞߎߛߊ߲ ߘߊ߬ߡߊ ߘߴߌ ߡߊ߬." },
    {
      "resource_id": 795,
      "text": "ߛߎߓߊ߮ ߟߎ߬ ߟߊ߫ ߟߊ߬ߘߍ ߕߏ߫ ߘߊ߫ ߟߏ߲߫ ߡߊߟߐ߲ߣߍ߲ ߞߋߟߋ߲ ߥߊ߯ߕߌ ߘߏ߫ ߟߊ߫."
    },
    {
      "resource_id": 795,
      "text": "ߊ߬ ߝߐ߫ ߘߊ߫ ߡߐ߱ ߟߎ߬ ߦߋ߫ ߞߏ߫ ߊߟߎ߫ ߟߊߘߍ߬ߣߍ߲߫ ߓߊ߬؟."
    },
    {
      "resource_id": 795,
      "text": "ߛߊ߫ ߒ߬ ߘߌ߫ ߒ߬ ߓߌ߬ߟߊ߬ ߛߎߓߊ߮ ߟߎ߬ ߞߐ߫ ߸ ߣߴߊ߬ߟߎ߬ ߞߍ߫ ߘߊ߫ ߛߋߓߊ߯ ߟߎ߫ ߘߌ߫."
    },
    {
      "resource_id": 795,
      "text": "ߛߎߓߊ߮ ߟߎ߫ ߣߊ߬ߣߍ߲ ߸ ߊ߬ߟߎ߬ ߞߊ߲߫ ߝߋߙߊߥߎ߲߫ ߡߊ߬ ߸ ߞߏ߫ ߛߊ߬ߙߊ߫ ߟߵߊ߲ ߧߋ߫ ߓߊ߬ ߣߴߊ߲ ߣߊ߬ ߘߊ߫ ߞߍ߫ ߛߋߓߊ߮ ߟߎ߬ ߘߌ߫؟."
    },
    {
      "resource_id": 795,
      "text": "ߝߋߙߊߥߎ߲߫ ߞߊ߲߫ ߞߏ߫ ߤߊ߯ߟߌ߫ ߞߍ߬ ߸ ߊߟߎ ߟߋ߫ ߝߊ߲߭ ߞߍߕߐ߫ ߡߊ߬ߛߎ߬ߘߎ߲߬ߧߊ߬ߓߊ߮ ߟߎ߬ ߘߏ߫ ߘߴߏ߬ ߘߐ߫."
    },
    {
      "resource_id": 795,
      "text": "ߡߎߛߊ߫ ߞߊ߲߫ ߊ߬ߟߎ߫ ߡߊ߬ ߸ ߞߏ߫ ߊߟߎ߫ ߓߊ߯ ߞߍ߫ ߝߋ߲ ߡߍ߲ ߠߎ߬ ߟߊߝߟߌ߬ ߟߊ߫ ߸ ߊߟߴߏ߬ ߟߎ߬ ߟߊߝߌ߬ߟߌ߫ ߟߋ߬ ߞߟߋ߫."
    },
    {
      "resource_id": 795,
      "text": "ߊ߬ߟߎ߫ ߞߵߊ߬ߟߎ߬ ߟߊ߫ ߖߎ߬ߟߎ ߟߎ߬ ߣߴߊ߬ߟߎ߬ ߟߊ߫ ߞߟߏ߬ߡߊ߲ ߠߎ߬ ߟߊߝߟߌ߬ ߸ ߊ߬ߟߎ߬ ߞߊ߲߫ ߏ ߕߎ߬ߡߊ ߸ ߞߏ߫ ߝߋߙߊߥߎ߲߫ ߠߊ߫ ߜߟߌߦߊ ߛߘߊ߫ ߘߐ߫ ߸ ߒ߬ߠߎ߫ ߟߋ߬ ߞߍߕߐ߫ ߛߋߓߊ߮ ߟߎ߬ ߘߌ߫ ߛߋߚߋ߫."
    },
    {
      "resource_id": 795,
      "text": "ߏ߬ ߞߍ ߸ ߡߎߛߊ߫ ߞߵߊ߬ ߟߊ߫ ߘߐ߬ߞߐ ߟߊߝߟߌ߬ ، ߘߊ߬ߡߊ߲߬ߛߊ߫ ߏ߬ ߦߋ߫ ߝߋ߲ ߠߎ߬ ߟߊߞߎ߬ߣߎ߲ߞߎ߬ߣߎ߲ ߞߊ߲߬ ߸ ߊ߬ߟߎ߫ ߣߊ߬ ߡߍ߲ ߠߎ߫ ߞߎ߲߬ߘߐߕߍ߰ ߟߊ߫."
    },
    {
      "resource_id": 795,
      "text": "ߏ߬ ߞߍ ߸ ߛߎߓߊ߮ ߟߎ߫ ߞߵߊ߬ߟߎ߫ ߓߋ߬ ߕߌ߲ߓߌߘߌ߲ ߘߌ߫ ߓߙߌ߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߊ߲ ߓߘߊ߫ ߘߍ߲߬ߞߣߍ߬ߦߊ߫ ߖߊ߯ߓߊ ߟߎ߫ ߡߊ߰ߙߌ ߡߊ߬."
    },
    { "resource_id": 795, "text": "ߡߎߛߊ߫ ߣߌ߫ ߤߊߙߎߣߊ߫ ߡߊ߰ߙߌ ߞߊ߬ߣߌ߲߫." },
    {
      "resource_id": 795,
      "text": "‹ ߝߋߙߊߥߎ߲߫߫ › ߞߊ߲߫ ߞߏ߫ ߦߊ߯ߟߴߊߟߎ߫ ߓߘߊ߫ ߘߍ߲߬ߞߣߍ߬ߦߊ߫ ߏ ߡߊ߬ ߸ ߞߵߊ߬ ߕߘߍ߬ ߒߠߋ ߡߊ߫ ߘߌ߬ߢߍ߬ ߊߟߎ߫ ߦߋ߫؟ ߖߊ߰ ߏ߬ ߟߋ ߊߟߎ߫ ߟߊ߫ ߡߐ߰ߓߊ ߘߌ߫ ߸ ߡߍ߲ ߞߵߊߟߎ߫ ߟߊߟߐ߲ߠߌ߲߫ ߛߎߓߊ߯ߦߊ ߟߊ߫ ، ߒ߬ߞߵߊߟߎ߫ ߓߍߣߵߊ߬ ߟߐ߲߫ ، ߓߊߏ߬ ߒ ߣߊ߬ߕߐ߫ ߟߋ߬ ߊߟߎ߫ ߓߟߏ ߟߎ߬ ߣߴߊߟߎ߫ ߛߋ߲߭ ߠߎ߫ ߕߍ߰ ߟߊ߫ ߞߵߊ߬ߟߎ߬ ߝߐ߬ߛߐ߲߬ ߢߐ߲߮ ߘߐ߫ ، ߊ߬ ߣߌ߫ ߒ ߘߴߊߟߎ߫ ߓߍ߯ ߟߊߘߍ߬ߣߍ߲ ߓߊߙߊ߲ߕߏ߫ ߞߐߘߍ߫."
    },
    {
      "resource_id": 795,
      "text": "‹ ߛߎߓߊ߮ › ߟߎ߬ ߞߊ߲߫ ߞߴߏ߬ ߕߍ߫ ߕߣߊ߬ ߘߌ߫ ، ߓߊ ߊ߲ ߛߊ߬ߦߌ߲߬ߕߐ߫ ߒ߬ ߡߊ߰ߙߌ ߟߋ߫ ߡߊ߬ ߏ߬ ߘߌ߫."
    },
    {
      "resource_id": 795,
      "text": "ߊ߲ ߘߏ߲߬ ߦߋ߫ ߕߡߊ߬ߦߌ߬ ߟߊ߫ ߸ ߒ ߞߏ߫ ߒ߬ ߡߊ߰ߙߌ ߘߌ߫ ߒ߬ ߝߎ߬ߕߎ߲߬ߕߌ ߟߎ߫ ߦߊ߬ߝߊ߫ ߒ߬ ߧߋ߫ ، ߓߊ ߒ߬ ߓߘߊ߫ ߞߍ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߝߟߐ ߘߌ߫."
    },
    {
      "resource_id": 795,
      "text": "ߊ߲ ߞߊ߬ ߡߎߛߊ߫ ߦߟߌߘߏ߲߬ ߒ ߞߏ߫ ߛߎ ߕߊ߯ߡߊ߫ ߒ ߠߊ߫ ߖߐ߲߭ ߠߎ߬ ߘߌ߫ ߸ ߓߊߏ߬ ߊߟߎ߫ ߛߊ߯ߘߊߕߐ߫ ߟߋ߬."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߝߋߙߊߥߎ߲߫ ߞߊ߬ ( ߗߍ߬ ) ߟߊ߬ߘߍ߬ߟߊ ߟߎ߬ ߗߋ߫ ߘߎ߱ ߟߎ߬ ߟߊ߫."
    },
    {
      "resource_id": 795,
      "text": "( ߞߏ߫ ) ߢߌ߲߬ ߠߎ߬ ߦߋ߫ ( ߖߡߊ߬ߣߍ߲߬ ) ߜߍ߲ߛߍ߲ߞߍߙߍ߲ߣߍ߲߫ ߕߜߋ ߟߎ߫ ߟߋ߬ ߘߌ߫."
    },
    {
      "resource_id": 795,
      "text": "ߏ߬ ߟߎ߫ ߟߋ߬ ߡߐߣߍ ߘߏ߲߭ ߞߊ߲߬ ߒ߬ߠߎ߬ ߘߐ߫ ߣߌ߲߬ ߕߋ߲߬."
    },
    {
      "resource_id": 795,
      "text": "ߊ߲ߠߎ߬ ߟߊߘߍ߬ߣߍ߲ ߘߏ߲߬ ߦߋ߫ ߒ߬ ߕߊ߲߬ߞߊ߬ ߟߊ߫ ( ߏ߬ ߟߎ߫ ߡߊ߬ )."
    },
    {
      "resource_id": 795,
      "text": "ߏ߬ ߟߋ ߡߊ߬ ߸ ߊ߲ ߞߵߊ߬ߟߎ߬ ߟߊߓߐ߫ ߣߊߞߐ ߟߎ߬ ߣߌ߫ ߞߐ߬ߢߊ ߟߎ߬ ߘߐ߫."
    },
    {
      "resource_id": 795,
      "text": "ߊ߬ ߣߌ߫ ߣߊ߲߬ߝߟߏ ߟߎ߬ ߣߌ߫ ߡߊ߬ߞߍ߬ ߦߌ߬ߟߊ߬ ߢߌߡߊ ߟߎ߬ ߘߐ߫."
    },
    {
      "resource_id": 795,
      "text": "ߊ߲ ߞߵߏ߬ ߟߎ߬ ߞߍ߫ ߗߍ ߘߌ߫ ߕߋ߲߬ ߠߋ߬ ߸ ߞߵߊ߬ߟߎ߬ ߘߌ߫ ߌߛߌߙߊߌߟߞߊ ߟߎ߫ ߡߊ߬."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߸ ߊ߬ߟߎ߫ ߞߵߊ߬ߟߎ߬ ߛߊ߯ߘߊ߫ ߕߋ߬ߟߋ ߜߍ߫ ߕߎߡߊ ߟߊ߫."
    },
    {
      "resource_id": 795,
      "text": "ߖߊ߬ߡߊ߫ ߝߌ߬ߟߊ ߢߊ ߟߊ ߢߐ߲߮ ߞߊ߲߬ ߸ ߡߎߛߊ߫ ߘߍ߬ߢߐ߲߮ ߠߎ߬ ߞߊ߲߫ ߞߏ߫ ߗߍ߫ ߓߘߊ߫ ߞߍ߫ ߒ߬ ߘߐ߫ ߘߋ߬."
    },
    {
      "resource_id": 795,
      "text": "‹ ߡߎߛߊ߫ › ߞߊ߲߫ ߞߏ߫ ߞߊ߯ߙߌ߫ ، ߒ ߡߊ߰ߙߌ ߦߋ߫ ߒ ߝߍ߬ ، ߏ߬ ߘߏ߲߬ ߘߌ߫ ߒ ߞߊ߲ߘߊ߫."
    },
    {
      "resource_id": 795,
      "text": "ߊ߲ ߞߊ߬ ߡߎߛߊ߫ ߦߟߌߘߏ߲߬ ߸ ߒ ߞߏ߫ ߓߊ ߜߊ߬ߛߌ߬ ߌ ߟߊ߫ ߘߐ߬ߞߐ ߟߊ߫ ߓߊ߫ ، ߏ߬ ߞߍ ‹ ߓߊ › ߝߙߊ߫ ߘߊ߫ ، ߊ߬ ߞߎߘߎ߲ ߞߋ߬ߟߋ߲߬ߞߋ߬ߟߋ߲߬ߣߊ ߞߍ߫ ߘߊ߫ ߦߏ߫ ߕߌ߲ߘߌ߫ ߓߟߋߓߟߋ ߟߋ߬."
    },
    { "resource_id": 795, "text": "ߊ߲ ߞߊ߬ ߘߏ ߟߎ߬ ߡߊߘߏ߲߬ ߦߋ߲߬." },
    {
      "resource_id": 795,
      "text": "ߊ߲ ߞߊ߬ ߡߎߛߊ߫ ߣߴߊ߬ ߝߍ߬ ߡߐ߮ ߓߍ߯ ߟߊߞߛߌ߫ ߞߐߘߍ߫."
    },
    {
      "resource_id": 795,
      "text": "ߊ߲ ߞߊ߬ ߓߊ߲߫ ߞߊ߬ ߘߏ ߟߎ߬ ߟߊߕߏ߫ ߖߌ ߘߐ߫ ߕߋߜߊ߫."
    },
    {
      "resource_id": 795,
      "text": "ߕߊ߰ߛߌ߬ߟߌ߫ ߟߴߏ߬ ߘߐ߫ ߘߋ߬ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ ߘߌ߫."
    },
    { "resource_id": 795, "text": "ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫." },
    {
      "resource_id": 795,
      "text": "ߌ ߦߋ߫ ߌߓߎ߬ߙߊ߬ߤߌߡߊ߫ ߖߊ߲߬ߖߏ߲ ߘߐߞߊ߬ߙߊ߲߫ ߊ߬ߟߎ߬ ߦߋ߫."
    },
    {
      "resource_id": 795,
      "text": "ߕߎ߬ߡߊ ߡߍ߲ ߊ߬ ߞߵߊ߬ ߝߐ߫ ߊ߬ ߝߊ߬ ߣߴߊ߬ ߡߌ߬ߙߌ߲߬ߘߌ ߦߋ߫ ߸ ߞߏ߫ ߊߟߎ߫ ߡߎ߲߬ ߓߊ߬ߕߏ߬ ߟߊ߫؟."
    },
    {
      "resource_id": 795,
      "text": "ߏ߬ ߟߎ߬ ߞߊ߲߫ ߞߏ߫ ߊ߲ ߧߋ߫ ߖߏ߬ ߟߎ߫ ߟߋ߫ ߓߊ߬ߕߏ߬ ߟߊ߫ ߸ ߒ߬ ߧߋ߫ ߕߋ߬ߟߋ߲߬ ߠߴߏ߬ ߟߎ߫ ߟߋ߬ ߡߊߕߎ߬ߙߍ߬ߕߎ߬ߙߍ߬ ߟߊ߫."
    },
    {
      "resource_id": 795,
      "text": "‹ ߌߓߎ߬ߙߊ߬ߤߌߡߊ߫ › ߞߊ߲߫ ߞߏ߫ ߊ߬ߟߎ߬ ߦߴߊߟߎ߫ ߟߊߡߍ߲߫ ߠߊ߫ ߓߊ߬ ߸ ߊߟߎ߫ ߓߊ߯ ߞߍ߫ ߊ߬ߟߎ߬ ߞߟߌ߫ ߟߊ߫؟"
    },
    {
      "resource_id": 795,
      "text": "ߥߟߴߊ߬ߟߎ߬ ߦߴߊߟߎ߫ ߡߎߣߊ߲ߝߊ߲߫ ߠߊ߫ ߓߊ߬؟ ߤߊߡߊ߲ߕߍ߫ ߊ߬ߟߎ߬ ߦߴߊߟߎ߫ ߕߙߐ߫ ߟߊ߫؟."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߍ߲߬ߍ߲߫ ، ߊ߲ ߝߣߊ߫ ߞߊ߬ ߒ߬ ߝߊ߬ ߟߎ߫ ߛߐ߬ߘߐ߲߫ ߊ߬ ߞߍ߫ ߟߊ߫ ߕߊ߲߬ ߠߋ߬."
    },
    {
      "resource_id": 795,
      "text": "‹ ߌߓߎ߬ߙߊ߬ߤߌߡߊ߫› ߞߊ߲߫ ߞߏ߫ ߸ ߐ߲߬ߤߐ߲߫ ߊߟߎ߫ ߢߊ߯ ߊ߬ ߟߊ߫ ߓߊ߬ ߸ ߊߟߎ߫ ߦߋ߫ ߝߋ߲ ߡߍ߲ ߓߊ߬ߕߏ߬ ߟߊ߫ ߣߌ߲߬؟."
    },
    { "resource_id": 795, "text": "ߊߟߎ߫ ߣߴߊߟߎ߫ ߝߊ߬ ߞߘߐߞߘߐ ߟߎ߫ ߞߊ߬ߣߌ߲߫." },
    {
      "resource_id": 795,
      "text": "ߏ߬ ߟߎ߬ ߦߋ߫ ߒߠߋ ߖߎ߮ ߟߋ߬ ߘߌ߫ ߸ ߝߏ߫ ߖߊ߯ߓߊ ߟߎ߫ ߡߊ߰ߙߌ ( ߞߋߟߋ߲߫ )."
    },
    { "resource_id": 795, "text": "ߏ߬ ߡߍ߲ ߞߊ߬ ߒߠߋ ߘߊ߲߫ ߸ ߏ߬ ߟߋ ߒ ߞߊ߲ߘߊ߫ ߟߊ߫." },
    {
      "resource_id": 795,
      "text": "ߏ߬ ߟߋ ߒ ߠߘߊߥߎ߲ߠߌ߲߫ ߠߊ߫ ߸ ߏ߬ ߟߋ ߒ ߠߊߡߌ߲߬ ߠߊ߫."
    },
    {
      "resource_id": 795,
      "text": "ߣߌ߫ ߒ ߖߊ߲߬ߞߊ߬ߙߏ߬ ߘߊ߫ ߸ ߏ߬ ߟߋ ߒ ߠߊߞߍ߲ߘߍߦߊ߫ ߟߊ߫."
    },
    {
      "resource_id": 795,
      "text": "ߏ߬ ߟߋ ߒ ߛߊ߬ ߟߊ߫ ߸ ߊ߬ ߘߌ߫ ߓߊ߲߫ ߞߊ߬ ߒ ߠߊߣߌߡߦߊ߫."
    },
    {
      "resource_id": 795,
      "text": "ߒ ߘߏ߲߬ ߦߋ߫ ߕߡߊ߬ߦߌ߬ ߟߊ߫ ߸ ߒ ߞߴߏ߬ ߟߋ ߒ ߝߎ߬ߕߎ߲߬ߕߌ ߦߝߊ߬ ߟߊ߫ ߒ ߧߋ߫ ߛߙߊ߬ߟߌ ߟߏ߲."
    },
    {
      "resource_id": 795,
      "text": "ߒ ߡߊ߰ߙߌ ߸ ߒ ߛߐ߫ ߞߕߌߦߊ ߟߊ߫ ߸ ߊ߬ ߣߴߌ ߦߋ߫ ߒ ߝߊ߬ߙߊ߫ ߡߐ߰ ߢߌߡߊ ߟߎ߬ ߟߊ߫."
    },
    {
      "resource_id": 795,
      "text": "ߌ ߦߋ߫ ߕߎ߬ߢߊ ߛߋߟߎ ߞߍ߫ ߒ ߧߋ߫ ߞߐߟߊߡߐ߮ ߟߎ߬ ߘߐ߫."
    },
    {
      "resource_id": 795,
      "text": "ߌ ߦߋ߫ ߒ ߞߍ߫ ߣߍߡߊ ߣߊߞߐ ߗߍߕߊߓߊ߮ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "ߌ ߦߋ߫ ߦߝߊ߬ ߒ ߝߊ߬ ߡߊ߬ ߸ ߓߊ ߏ߬ ߦߋ߫ ߝߟߌ߬ߓߊ߰ߒߕߋ ߟߎ߬ ߘߏ߫ ߟߋ߬ ߘߌ߫."
    },
    {
      "resource_id": 795,
      "text": "ߌ ߘߏ߲߬ ߞߊߣߊ߬ ߒߠߋ ߟߊߡߊ߬ߟߏ߬ߦߴߊ߬ߟߎ߬ ߟߊߥߟߌ߬ ߟߏ߲ ߘߋ߬."
    },
    {
      "resource_id": 795,
      "text": "ߏ߬ ߟߏ߲ ߠߋ߬ ߸ ߣߊ߲߬ߝߟߏ߬ ߣߌ߫ ߘߋ߲ߞߍ߫ ߟߎ߫ ߕߍ߫ ߡߎߣߊ߲ߝߊ߲߫ ߞߍ߫ ߟߊ߫."
    },
    {
      "resource_id": 795,
      "text": "ߝߏ߫ ߡߍ߲ ߓߊ߯ ߣߵߊߟߊ߫ ߡߊ߬ ߛߣߐ߬ߡߍ߬ ߞߟߏߣߍ߲ ߘߌ߫."
    },
    {
      "resource_id": 795,
      "text": "( ߡߍ߲ߘߌߦߊ ) ߣߊߞߐ ߘߌ߫ ߡߊߘߏ߲߬ ߝߊ߲ߕߊ߲ߞߟߊ ߟߎ߬ ߟߊ߫."
    },
    { "resource_id": 795, "text": "ߞߊ߬ ߥߋ߲߯ߓߋ ߟߊ߲ߞߣߍߡߊ߫ ߝߟߌ߬ߓߊ߰ߒߕߋ ߟߎ߬ ߦߋ߫." },
    {
      "resource_id": 795,
      "text": "ߊ߬ ߘߌ߫ ߝߐ߫ ߏ߬ ߟߎ߬ ߦߋ߫ ߸ ߞߏ߫ ߊߟߎ߫ ߕߘߍ߬ ߡߍ߲ ߠߎ߫ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ߸ ߏ߬ ߟߎ߬ ߦߋ߫ ߡߌ߲߫؟"
    },
    {
      "resource_id": 795,
      "text": "ߦߊ߯ߟߊ߫ ߏ߬ ߟߎ߬ ߦߴߊߟߎ߫ ߘߍ߬ߡߍ߲߬ ߠߊ߫ ߓߊ߬؟ ߥߟߴߊ߬ߟߎ߬ ߦߴߊߟߎ߫ ߕߊߢߐ߲߯ߓߐ߫ ߟߊ߫؟."
    },
    {
      "resource_id": 795,
      "text": "ߊߟߴߊ߬ߟߎ߬ ߟߊߝߌ߬ߟߴߊ߬ ߘߐ߫ ߦߋ߲߬ ߛߌߘߌ߲ߎ߲߬ ߸ ߊ߬ߟߎ߬ ߣߌ߫ ߝߟߌ߬ߓߊ߰ߒߕߋ ߟߎ߬."
    },
    {
      "resource_id": 795,
      "text": "ߊ߬ ߣߌ߫ ߓߙߌ߬ߛߌ߬ ߟߊ߫ ߞߟߍ߬ߓߏߟߏ߲ ߠߎ߬ ߟߊߘߍ߬ߣߍ߲ ߞߐߘߍ߫."
    },
    {
      "resource_id": 795,
      "text": "ߊ߬ߟߎ߬ ߘߴߊ߬ ߝߐ߫ ( ߢߐ߲߮ ߡߊ߬ ) ߸ ߞߵߊ߬ ߕߘߍ߬ ߊ߬ߟߎ߬ ߦߋ߫ ߢߐ߲߯ ߡߊߞߟߍ ߞߊ߲߬."
    },
    {
      "resource_id": 795,
      "text": "ߞߏ߫ ߊ߰ ߒ ߣߴߊߟߊ߫ ߕߍ߫ ߸ ( ߞߵߊ߬ ߝߐ߫ ߊ߬ ߛߌ߫ ߟߊ߫ ) ߊ߲ߠߎ߫ ߕߍ߬ߘߍ߫ ߝߟߌ߬ ߔߘߋߞߟߋ ߟߋ߬ ߘߐ߫."
    },
    { "resource_id": 795, "text": "ߓߊߏ߬ ߒ߬ ߞߵߊߟߎ߫ ߞߢߊ߫ ߖߊ߯ߓߊ ߟߎ߫ ߡߊ߰ߙߌ ߡߊ߬." },
    { "resource_id": 795, "text": "ߝߏߦߌ߫ ߘߏ߲߬ ߡߊ߫ ߒ߬ ߠߊߝߟߌ߬ ߝߏ߫ ߛߐ߲߬ߡߊ ߟߎ߬." },
    { "resource_id": 795, "text": "ߏ߬ ߘߐ߫ ߸ ߛߟߏ߬ߣߊ߬ߟߌ߬ߓߊ߯ ߟߎ߫ ߕߍ߫ ߒ߬ ߠߊ߫." },
    { "resource_id": 795, "text": "ߕߋߙߌ߫ ߟߊ߬ߝߛߊ߬ߟߌ߬ߟߊ߫ ߝߣߊ߫ ߕߍ߫." },
    {
      "resource_id": 795,
      "text": "ߣߌ߫ ߞߐߛߊߦߌ߲߫ ߢߊ߫ ߓߴߊ߲ ߠߊ߫ ߸ ߊ߲ ߕߘߍ߬ ߘߌ߫ ߞߍ߫ ߘߍ߲߬ߞߣߝߍ߬ߦߊ߬ߓߊ߮ ߟߎ߬ ߘߏ߫ ߘߌ߫ ߟߋ߬ ߘߍ߯."
    },
    {
      "resource_id": 795,
      "text": "ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫."
    },
    { "resource_id": 795, "text": "ߣߎߤߎ߲߫ ߡߌ߬ߙߌ߲߬ߘߌ ߞߊ߬ ߞߋߟߊ ߟߎ߫ ߛߐ߬ߛߐ߬." },
    {
      "resource_id": 795,
      "text": "ߕߎ߬ߡߊ ߡߍ߲ ߊ߬ߟߎ߬ ߓߊߘߋ߲߫ ߣߎߤߎ߲߫ ߞߵߊ߬ ߝߐ߫ ߊ߬ߟߎ߬ ߦߋ߫ ߸ ߞߏ߫ ߊߟߎ߫ ߕߍ߫ ߊߟߎ߫ ߝߊ߲ߕߊ߲߬ߞߊ߬ ߟߊ߫ ߓߊ߬."
    },
    {
      "resource_id": 795,
      "text": "ߒߠߋ ߘߏ߲߬ ߦߴߊߟߎ߫ ߦߋ߫ ߞߋߟߊ߫ ߟߊߒߠߊߒߕߋ߫ ߟߋ߬ ߘߌ߫ ߘߋ߬."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߒ ߘߏ߲߬ ߜߎ ߕߍ߫ ߊߟߎ߫ ߕߙߊ߫ ߟߴߊ߬ ߘߐ߫ ߛߙߊ߬ ߛߌ߫ ߟߊ߫ ، ߓߊ ߒߠߋ ߛߊ߬ߙߊ ߕߍ߫ ߝߏߦߌ߫ ߡߊ߬ ߸ ߝߏ߫ ߊ߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߋ߫ ߡߊ߬."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߌ߬ߦߏ߯ ߒ߬ߠߎ߬ ߦߋ߫ ߘߍ߲߬ߞߣߍ߬ߦߊ߬ ߌߟߋ ߡߊ߬ ߸ ߞߊ߬ ߢߊ߰ߙߊ߬ߒߞߋ ߟߎ߬ ߕߏ߫ ߌ ߣߐ߬ߟߊ߫؟."
    },
    {
      "resource_id": 795,
      "text": "‹ ߣߎߤߎ߲߫ › ߞߊ߲߫ ߞߏ߫ ߡߋ߬ߘߋ ߒߠߋ ߟߐ߲ߕߊ ߘߌ߫ ߏ߬ ߟߎ߬ ߟߊ߫ ߓߊ߯ߙߊ ߘߐ߫؟."
    },
    {
      "resource_id": 795,
      "text": "ߏ߬ ߟߎ߬ ߟߊ߫ ߖߊ߬ߕߋ߬ߓߐ ߕߍ߫ ߝߏߦߌ߫ ߡߊ߬ ߒ ߡߊ߰ߙߌ ߞߐ߫ ߣߴߊߟߎ߫ ߓߴߏ߬ ߢߊߦߋ߫ ߟߊ߫."
    },
    {
      "resource_id": 795,
      "text": "ߒߠߋ ߘߏ߲߬ ߕߍ߫ ߘߍ߲߬ߞߣߍ߬ߦߊ߬ߓߊ߮ ( ߏ߬ ) ߟߎ߬ ߜߍ߲ߓߊ߯ ߘߌ߫ ߘߋ߬."
    },
    {
      "resource_id": 795,
      "text": "ߒߠߋ ߕߍ߫ ߝߏߦߌ߬ ߘߌ߫ ߖߊ߬ߛߙߋ߬ߡߊ߬ߟߌ߬ߟߊ߬ ߘߐ߬ߜߍ ߞߐ߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߣߴߌ ߡߊ߫ ߝߘߊ߫ ߌߟߋ߬ ߣߎߤߎ߲߫ ߸ ߌ ߘߌ߫ ߞߍ߫ ߞߙߎ߬ߟߊ߬ߓߏ߲߬ߕߊ ߟߎ߬ ߘߏ߫ ߘߌ߫ ߟߋ߬ ߘߍ߯."
    },
    {
      "resource_id": 795,
      "text": "‹ ߣߎߤߎ߲߫ › ߞߊ߲߫ ߞߏ߫ ߒ ߡߊ߰ߙߌ ߸ ߒ ߡߌ߬ߙߌ߲߬ߘߌ ߓߘߊ߫ ߒ ߛߐ߬ߛߐ߫ ߘߋ߬."
    },
    {
      "resource_id": 795,
      "text": "ߒ߬ߓߊ߬ ߞߕߌ߫ ߒߠߋ ߣߴߊ߬ߟߎ߬ ߕߍ߫ ߞߕߌ߫ ߕߍ߮ ߟߊ߫ ߝߊ߲ߛߊ߲߫ ، ߊ߬ ߣߴߌ ߦߋ߫ ߒ ߠߊߞߛߌ߫ ߸ ߊ߬ ߣߌ߫ ߘߍ߲߬ߞߣߍ߬ߦߊ߬ߓߊ߮ ߡߍ߲ ߓߍ߯ ߦߋ߫ ߒ ߝߍ߬."
    },
    {
      "resource_id": 795,
      "text": "ߏ߬ ߞߍ ߸ ߊ߲ ߞߵߊ߬ ߣߴߊ߬ ߝߍ߬ ߡߐ߮ ߟߎ߬ ߟߊߞߛߌ߫ ߞߎߟߎ߲߫ ߟߊߢߎ߲ߣߍ߲߫ ߞߣߐ߫."
    },
    {
      "resource_id": 795,
      "text": "ߊ߲ ߞߊ߬ ߓߊ߲߫ ߞߊ߬ ߕߐ߭ ߟߎ߬ ߟߊߕߏ߫ ߖߌ ߘߐ߫ ߏ߬ ߟߋ ߞߐ߫."
    },
    {
      "resource_id": 795,
      "text": "ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫."
    },
    { "resource_id": 795, "text": "ߊ߯ߘߌ ߟߎ߫ ߞߊ߬ ߞߋߟߊ ߟߎ߬ ߡߊߛߐ߬ߛߐ߬." },
    {
      "resource_id": 795,
      "text": "ߕߎ߬ߡߊ ߡߍ߲ ߊ߬ߟߎ߬ ߓߊߘߋ߲߫ ߤߎ߯ߘߎ߫ ߞߵߊ߬ ߝߐ߫ ߊ߬ߟߎ߬ ߦߋ߫ ߸ ߞߏ߫ ߊߟߎ߫ ߕߍ߫ ߊߟߎ߫ ߝߊ߲ߕߊ߲߬ߞߊ߬ ߟߊ߫ ߓߊ߬؟"
    },
    {
      "resource_id": 795,
      "text": "ߒߠߋ ߘߏ߲߬ ߊߟߎ߫ ߦߋ߫ ߞߋߟߊ߫ ߟߊߒߠߊߒߕߋ߫ ߟߋ߬ ߘߌ߫ ߘߋ߬."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߒ ߘߏ߲߬ ߜߎ ߕߍ߫ ߊߟߎ߫ ߕߙߊ߫ ߟߊ߫ ߛߙߊ߬ ߟߴߊ߬ ߘߐ߫ ، ߓߊ ߒߠߋ ߛߊ߬ߙߊ ߕߍ߫ ߝߏߦߌ߫ ߡߊ߬ ߝߏ߫ ߸ ߊ߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߋ߫ ߡߊ߬."
    },
    {
      "resource_id": 795,
      "text": "ߌ߬ߦߏ߯ ߊߟߎ߫ ߘߴߊ߬ ߞߍ߫ ߢߊߣߐ ( ߟߎ߫ ) ߟߐ߭ ߘߌ߫ ߕߌ߲ߘߌ ߞߋ߬ߟߋ߲߬ߞߋ߬ߟߋ߲߬ߣߊ ߞߊ߲߬ ߢߣߊߜߍ ߘߐߙߐ߲߫ ߠߊ߫؟."
    },
    {
      "resource_id": 795,
      "text": "ߊ߬ ߣߴߊߟߎ߫ ߘߴߊ߬ ߞߍ߫ ߝߙߎߕߎ ߟߎ߬ ߟߊߘߊ߲ ߘߌ߫ ߛߴߊߟߎ߫ ߘߌ߫ ߘߎߡߊ߫؟"
    },
    {
      "resource_id": 795,
      "text": "ߊߟߎ߫ ߓߊ߯ ߞߍ߫ ( ߞߏߟߊߕߐ߲ ) ߡߌ߬ߘߊ߬ߟߌ߬ ߜߍߟߍ߲ ߞߍ߫ ߟߊ߫ ߸ ߊߟߎ߫ ߘߴߏ߬ ߞߍ߫ ߖߘߍ߬ ߛߊ߰ߣߦߊ߬ߟߊ ߟߎ߬ ߕߊ ߞߍߢߊ ߡߊ߬."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߊߟߎ߫ ߦߴߊߟߎ߫ ߝߊ߲ߕߊ߲߬ߞߊ߫ (ߡߊ߰ߙߌ) ߡߊ߬ ߡߍ߲ ߞߵߊߟߎ߫ ߟߊߘߌߦߊ߫ ߝߋ߲߫ ߠߊ߫ ߊߟߎ߫ ߖߍ߬ߘߍ ߞߊ߬ ߡߍ߲ ߟߐ߲߫."
    },
    {
      "resource_id": 795,
      "text": "ߊ߬ ߞߵߊߟߎ߫ ߖߘߌ߫ ߞߟߏߝߋ߲ ߠߎ߬ ߣߌ߫ ߘߋ߲ߞߍ ߟߎ߬ ߟߊ߫."
    },
    { "resource_id": 795, "text": "ߊ߬ ߣߌ߫ ߣߊߞߐ ߟߎ߬ ߣߌ߫ ߞߐ߬ߢߊ ߟߎ߬ ߟߊ߫." },
    {
      "resource_id": 795,
      "text": "ߒߠߋ ߘߏ߲߬ ߛߌߟߊ߲ߣߍ߲߫ ߊߟߎ߫ ߘߌ߫ ߟߏ߲ߓߊ ߘߏ߫ ߖߊ߲߰ߞߕߊ ߟߋ߬ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߌ ߞߊ߬ ߞߊ߬ߥߊ߲߬ߘߌ߬ߟߌ ߞߍ߫ ߓߊ߬ ߸ ߥߟߊ߫ ߌ ߡߊ߫ ߞߍ߫ ߞߊ߬ߥߊ߲߬ߘߌ߬ߟߊ ( ߟߎ߬ ߝߋ߲߫ ) ߘߌ߫ ߓߊ߬ ߸ ߏ߬ ߓߍ߯ ߞߊ߫ ߞߊ߲߫ ߒ߬ߠߎ߫ ߡߊ߬."
    },
    {
      "resource_id": 795,
      "text": "ߣߌ߲߬ ߕߍ߫ ߝߏߦߌ߬ ߘߌ߫ ߝߏ߫ ߝߟߐ߫ ߡߐ߮ ߟߎ߬ ߟߊ߫ ߟߊ߲߬ߘߊ."
    },
    { "resource_id": 795, "text": "ߊ߲ߠߎ߫ ߞߏ߬ߣߌ߲߬ ߕߍߣߊ߫ ߖߊ߲߰ߞߕߊ߬ ߟߊ߫ ߝߋߎ߫." },
    {
      "resource_id": 795,
      "text": "ߏ߬ ߞߍ ߸ ߊ߬ߟߎ߫ ߞߵߏ ߛߐ߬ߛߐ߬ ߸ ߊ߲ ߝߣߊ߫ ߞߵߊ߬ߟߎ߬ ߛߌߟߊߛߊ߬ ߟߋߎ߫ ، ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ߸ ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ ߟߎ߫ ߘߌ߫."
    },
    { "resource_id": 795, "text": "ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫." },
    { "resource_id": 795, "text": "ߛߊ߬ߡߎߘߊ ߟߎ߫ ߞߊ߬ ߞߋߟߊ ߟߎ߬ ߡߊߛߐ߬ߛߐ߬." },
    {
      "resource_id": 795,
      "text": "ߕߎ߬ߡߊߡߍ߲ ߊ߬ߟߎ߬ ߓߊߘߋ߲߫ ߛ߫ߊߟߌߤߎ߫ ߞߵߊ߬ ߝߐ߫ ߊ߬ߟߎ߬ ߦߋ߫ ߞߏ߫ ߊߟߎ߫ ߕߴߊߟߎ߫ ߝߊ߲ߕߊ߲߬ߞߊ߬ ߟߊ߫ ߓߊ߬؟"
    },
    {
      "resource_id": 795,
      "text": "ߒߠߋ ߘߏ߲߬ ߞߋߟߊ߫ ߟߊߒߠߊߒߕߋ߫ ߟߋ߬ ߘߴߊߟߎ߫ ߦߋ߫ ߘߋ߬."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߒ ߘߏ߲߬ ߜߎ ߕߴߊߟߎ߫ ߕߙߊ߫ ߟߊ߫ ߛߙߊ߬ ߟߴߊ߬ ߘߐ߫ ߸ ߓߊ ߒߠߋ ߛߊ߬ߙߊ ߕߍ߫ ߝߏߦߌ߫ ߡߊ߬ ߝߏ߫ ߊ߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߋ߫ ߡߊ߬."
    },
    {
      "resource_id": 795,
      "text": "( ߊ߬ ߦߴߊߟߎ߫ ߢߣߊ߫ ߞߏ߫ ) ߊߟߎ߫ ߕߏߕߐ߫ ߟߋ߫ ߦߊ߲߬ ߝߋ߲ ߠߎ߬ ߕߍߡߊ߬ ߞߎ߲߬ߠߊ߬ߝߎߟߋ߲ ߘߐ߫ ߓߊ߬؟."
    },
    { "resource_id": 795, "text": "ߣߊߞߐ ߟߎ߬ ߣߌ߫ ߞߐ߬ߢߊ ߟߎ߬ ߘߐ߫." },
    {
      "resource_id": 795,
      "text": "ߊ߬ ߣߌ߫ ߛߍ߬ߣߍ ߟߎ߬ ߣߌ߫ ߕߡߊߙߏߛߎ߲ ߠߎ߬ ߸ ߡߍ߲ ߠߎ߬ ߝߎ߲ߘߌ ߡߊ߲߰ߡߊ߲߬ߓߊ ߦߋ߫ ߘߏ߲ߘߏߙߏ߲߫."
    },
    {
      "resource_id": 795,
      "text": "ߊ߬ ߣߴߊߟߎ߫ ߦߋ߫ ߕߏ߫ ߓߏ߲ ߠߎ߬ ߟߛߍ߫ ߟߊ߫ ߞߎ߬ߙߎ ߟߎ߬ ߘߐ߫ ߞߎ߬ߛߊ߲߬ߧߊ ߟߊ߫."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߊߟߎ߫ ߘߏ߲߬ ߞߊߣߊ߬ ߖߊߛߟߌߟߊ ߟߎ߬ ߟߊ߫ ߖߡߊ߬ߙߌ߬ ߞߊ߲ ߡߌ߬ߘߊ߫ ߘߋ߬."
    },
    {
      "resource_id": 795,
      "text": "ߡߍ߲ ߠߎ߬ ߦߋ߫ ߕߌߢߍߟߌ ߞߍ߫ ߟߊ߫ ߖߡߊ߬ߣߊ ߞߣߐ߫ ߞߊ߬ߣߌ߲߫ ߸ ߊ߬ߟߎ߫ ߘߏ߲߬ ߕߍ߫ ߟߢߊ߬ߟߌ߫ ߞߍ߫ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߌߟߋ ߦߋ߫ ߘߓߊ߬ߙߌ߬ߕߐ ߟߎ߬ ߘߏ߫ ߟߋ߬ ߘߌ߫."
    },
    {
      "resource_id": 795,
      "text": "ߌߟߋ ߞߏ߬ߣߌ߲ ߕߍ߫ ߝߏߦߌ߬ ߘߌ߫ ߝߏ߫ ߊ߲ ߢߐ߲߰ ߡߐ߰ ߛߊ߬ߕߊ ، ߒ߬ߓߊ߬ ߣߊ߬ ߡߊ߲߬ߕߊߣߌ߲ ߘߏ߫ ߘߌ߫ ߥߍ߫ ߣߴߌ ߞߍ߫ ߘߊ߫ ߕߎ߬ߢߊ߬ ߕߌ߮ ( ߟߎ߬ ߘߏ߫ ) ߘߌ߫."
    },
    {
      "resource_id": 795,
      "text": "‹ ߛ߫ߊߟߌߤߎ߫ › ߞߊ߲߫ ߞߏ߫ ߢߐ߯ߡߍߛߡߏ ߟߋ߫ ߣߌ߲߬ ( ߡߊ߲߬ߕߊߣߌ߲ ߘߌ߫ ) ߸ ߊ߬ ߕߊ ߦߋ߫ ( ߟߏ߲߫ ߞߋߟߋ߫ ) ߡߌ߲߬ߠߌ߲߫ ߘߌ߫ ߸ ߊߟߎ߫ ߝߣߊ߫ ߕߊ ߦߋ߫ ߟߏ߲߫ ߡߊߟߐ߲ߣߍ߲߫ ߞߋߟߋ߲߫ ߡߌ߲߬ߠߌ߲߫ ߘߌ߫."
    },
    {
      "resource_id": 795,
      "text": "ߊߟߎ߫ ߞߣߊ߫ ߡߊ߰ ߊ߬ ߟߊ߫ ߖߎ߯ߡߊ߲߫ ߘߌ߫ ߘߋ߬ ߸ ߓߊ ߟߏ߲ߓߊ ߘߏ߫ ߖߊ߲߰ߞߕߊ߬ ߘߴߊߟߎ߫ ߡߌ߬ߘߊ߫ ߏ߬ ߘߐ߫."
    },
    {
      "resource_id": 795,
      "text": "ߓߊ߬ߙߌ߬ ߊ߬ߟߎ߫ ߞߵߊ߬ ߥߙߐ߬ߛߐ ߟߎ߫ ߕߍ߰ ߞߵߊ߬ ߝߊ߰ ، ߊ߬ߟߎ߬ ߣߡߌߛߊߣߍ߲ ߘߏ߲߬ ߞߊ߬ ߘߎ߬ߛߊ ߟߊߜߍ߫."
    },
    {
      "resource_id": 795,
      "text": "ߓߊ ߏ߬ ߞߍ ߸ ߖߊ߲߰ߞߕߊ ߞߵߊ߬ߟߎ߬ ߕߍ߯ߕߊ߬ ߗߐߡߘߍ߬ ، ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ߘߋ߬ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ ( ߟߎ߫ ) ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫."
    },
    { "resource_id": 795, "text": "ߟߎ߯ߕߌ߫ ߡߌ߬ߙߌ߲߬ߘߌ ߞߊ߬ ߞߋߟߊ ߟߎ߬ ߡߊߛߐ߬ߛߐ߬." },
    {
      "resource_id": 795,
      "text": "ߕߎ߬ߡߊ ߡߍ߲ ߊ߬ߟߎ߬ ߓߊߘߋ߲߫ ߟߎ߯ߕߌ߫ ߞߵߊ߬ ߝߐ߫ ߊ߬ߟߎ߬ ߦߋ߫ ߸ ߞߏ߫ ߊߟߎ߫ ߕߍ߫ ߊߟߎ߫ ߝߊ߲ߕߊ߲߬ߞߊ߬ ߟߊ߫ ߓߊ߬؟."
    },
    {
      "resource_id": 795,
      "text": "ߒߠߋ ߘߏ߲߬ ߞߋߟߊ߫ ߟߊߒߠߊߒߕߋ߫ ߟߋ߬ ߘߴߊߟߎ߫ ߦߋ߫ ߘߋ߬."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߞߊ߬ ߒߠߋ ߞߊ߲ ߡߌ߬ߘߊ߬."
    },
    {
      "resource_id": 795,
      "text": "ߒߠߋ ߘߏ߲߬ ߕߍ߫ ߊߟߎ߫ ߕߙߊ߫ ߟߊ߫ ߛߙߊ߬ ߟߴߊ߬ ߘߐ߫ ، ߓߊ ߒߠߋ ߛߊ߬ߙߊ ߕߍ߫ ߝߏߦߌ߫ ߡߊ߬ ߸ ߝߏ߫ ߊ߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߋ߫ ߡߊ߬."
    },
    {
      "resource_id": 795,
      "text": "ߌ߬ߦߏ߯ ߖߊ߯ߓߊ ( ߘߊ߲ߝߋ߲ ) ߠߎ߬ ߘߐ߫ ߸ ߊߟߎ ߟߋ߫ ߣߊ߬ ߟߊ߫ ߗߍ߭ ߟߎ߫ ߡߊ߬ ( ߤߌߟߍ ߘߌ߫؟.)"
    },
    {
      "resource_id": 795,
      "text": "ߞߵߊߟߎ߫ ߝߘߎߡߊ ߟߎ߬ ߕߏ߫ ߦߋ߲߬ ߏ߬ ߘߐ߫ ߸ ߊߟߎ߫ ߡߊ߰ߙߌ ߣߵߏ߬ ߟߎ߬ ߡߍ߲ ߠߎ߬ ߘߊ߲߫ ߠߴߊߟߎ߫ ߦߋ߫؟ ߍ߲߬ߍ߲߫ ߓߏ߬ ߸ ߊߟߎ߫ ߦߋ߫ ߡߌ߬ߙߌ߲߬ߘߌ߫ ߘߊ߲߬ߠߊߕߊ߬ߡߌ߲߬ߣߍ߲ ߠߎ߬ ߜߎ ߟߋ߬ ߘߌ߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߣߴߌ ߡߊ߫ ߝߘߊ߫ ߌߟߋ߬ ߟߎ߯ߕߌ߫ ߸ ߌ ߘߌ߫ ߞߍ߫ ߟߊ߬ߓߣߐ߬ߓߊ߰ߕߐ ߟߎ߬ ߘߏ߫ ߘߌ߫ ߟߋ߬ ߘߍ߯."
    },
    {
      "resource_id": 795,
      "text": "( ߟߎ߯ߕߌ߫ ) ߞߊ߲߫ ߞߏ߫ ߒߠߋ ߦߴߊߟߎ߫ ߟߊ߫ ߓߊ߯ߙߊ ߟߊߜߏߦߊߢߍߓߊ߮ ߟߎ߬ ߘߏ߫ ߟߋ߬ ߘߌ߫."
    },
    {
      "resource_id": 795,
      "text": "ߞߏ߫ ߒ ߡߊ߰ߙߌ ߸ ߖߊ߰ߣߌ߲߬ ߒ ߣߌ߫ ߒ ߞߐߙߍ ߟߊߞߛߌ߫ ߢߌ߲߬ ߠߎ߬ ߗߋߥߊߟߌ ߡߊ߬."
    },
    {
      "resource_id": 795,
      "text": "ߏ߬ ߞߍ ߸ ߊ߲ ߞߵߊ߬ ߣߴߊ߬ ߞߐߙߍ ߓߍ߯ ߟߊߞߛߌ߫ ߞߐߘߍ߫."
    },
    {
      "resource_id": 795,
      "text": "ߝߏ߫ ߡߛߏ߬ߞߘߐ߬ ߞߋߟߋ߲ ߡߍ߲ ߕߏ߫ ߘߊ߫ ߞߘߐߕߏߕߊ ߟߎ߫ ߝߍ߬."
    },
    { "resource_id": 795, "text": "ߊ߲ ߞߊ߬ ߓߊ߲߫ ߞߊ߬ ߘߏ ߟߎ߬ ߛߌߟߊߛߊ߬ ߟߋߎ߫." },
    {
      "resource_id": 795,
      "text": "ߊ߲ ߞߊ߬ ߛߊ߲ߖߌ ߘߏ߫ ߟߊߓߐߙߐ߲ߘߐ߫ ߊ߬ߟߎ߫ ߞߊ߲߬ ، ߖߊ߬ߛߙߋ߬ߡߟߊ߬ߓߊ߰ߕߐ ߟߎ߬ ߟߊ߫ ߛߊ߲ߖߌ ߘߏ߲߬ ߖߎ߯ߡߊ߲߫ ߠߋ߬ ߘߋ߬."
    },
    {
      "resource_id": 795,
      "text": "ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ (ߟߎ߫) ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫."
    },
    { "resource_id": 795, "text": "ߛߓߋ߬-ߕߎ ߘߏ߲߬ߞߏ ߟߎ߫ ߞߊ߬ ߞߋߟߊ ߟߎ߬ ߡߊߛߐ߬ߛߐ߬." },
    {
      "resource_id": 795,
      "text": "ߕߎ߬ߡߊ ߡߍ߲ ߛߎ߬ߊߦߌߓߎ߫ ߞߵߊ߬ ߝߐ߫ ߊ߬ߟߎ߬ ߦߋ߫ ߸ ߞߏ߫ ߊߟߎ߫ ߕߍ߫ ߊߟߎ߫ ߝߊ߲ߕߊ߲߬ߞߊ߬ ߟߊ߫ ߓߊ߬؟."
    },
    {
      "resource_id": 795,
      "text": "ߒߠߋ ߘߏ߲߬ ߞߋߟߊ߫ ߟߊߒߠߊߒߕߋ߫ ߟߋ߬ ߘߌ߫ ߊߟߎ߫ ߦߋ߫."
    },
    {
      "resource_id": 795,
      "text": "ߒ߬ߓߵߊߟߎ߫ ߦߴߊߟߎ߫ ߝߊ߲ߕߊ߲߬ߞߵߊߟߊ߫ ߡߊ߬ ߸ ߞߊ߬ ߒߠߋ ߞߊ߲ ߡߌ߬ߣߊ߬."
    },
    {
      "resource_id": 795,
      "text": "ߒߠߋ ߘߏ߲߬ ߕߍ߫ ߊߟߎ߫ ߕߙߊ߫ ߟߊ߫ ߛߙߊ߬ ߟߴߊ߬ ߘߐ߫ ، ߓߊ ߒߠߋ ߛߊ߬ߙߊ ߕߍ߫ ߝߏߦߌ߫ ߡߊ߬ ߸ ߝߏ߫ ߊ߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߋ߫ ߡߊ߬."
    },
    {
      "resource_id": 795,
      "text": "ߊߟߎ߫ ߦߋ߫ ߛߎߡߊ߲ߠߌ߲ߟߊ߲ ߓߎߟߋߓߎߟߋ ߞߍ߫ ، ߊߟߎ߫ ߞߊߣߊ߬ ߞߍ߫ ߕߊ߲ߓߏ߲߫ ߕߏߟߊ ߟߎ߬ ߝߋ߲߫ ߘߌ߫ ߘߋ߬."
    },
    {
      "resource_id": 795,
      "text": "ߊ߬ ߣߴߊߟߎ߫ ߦߋ߫ ߖߌߘߊ߲ߕߊ ߞߍ߫ ߡߊ߲߬ߕߊ߰ ߕߋߟߋ߲ߣߍ߲߫ ߠߋ߬ ߟߊ߫."
    },
    {
      "resource_id": 795,
      "text": "ߊߟߎ߫ ߞߣߊ߫ ߡߐ߱ ߟߎ߬ ߓߟߏߝߋ߲ ߠߎ߬ ߟߊߘߛߏ߫ ߊ߬ߟߎ߫ ߡߊ߬ ߘߋ߬ ߸ ߊߟߎ߫ ߘߏ߲߬ ߞߊߣߊ߬ ߖߊߛߟߌ ߞߍ߫ ߘߎ߱ ߞߊ߲߬ ߞߊ߬ ߞߍ߫ ߕߌߢߍߟߌߟߊ ߟߎ߬ ߘߌ߫."
    },
    {
      "resource_id": 795,
      "text": "ߊߟߎ߫ ߦߴߊߟߎ߫ ߝߊ߲ߕߊ߲߬ߞߊ߫ ( ߡߊ߰ߙߌ ߡߊ߬ ) ߡߍ߲ ߞߵߊߟߎ߫ ߣߌ߫ ߓߋ߲ߓߊ߫ ߝߟߐ ߟߎ߬ ߘߊ߲߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߏ ߡߊ߬ ߸ ߞߴߌߟߋ ߦߋ߫ ߛߎߓߊ߯ߕߐ ߟߎ߬ ߘߏ߫ ߟߋ߬ ߘߌ߫."
    },
    {
      "resource_id": 795,
      "text": "ߌߟߋ ߕߍ߫ ߝߏߦߌ߬ ߘߌ߫ ߸ ߝߏ߫ ߊ߲ ߢߐ߲߰ ߡߐ߰ ߛߊ߬ߕߊ ، ߊ߲ ߘߏ߲߬ ߦߴߌ ߖߌ߰ ߟߊ߫ ߥߎߦߊ߫ ߝߐߟߊ ߟߎ߬ ߘߏ߫ ߟߋ߬ ߘߌ߫."
    },
    {
      "resource_id": 795,
      "text": "ߒ߬ߓߊ߬ ߛߊ߲ ߞߎߘߎ߲߫ ߞߋߟߋ߲߫ ߠߊߓߋ߬ ߊ߲ ߞߊ߲߬ ߓߊ߫ ߸ ߣߴߌ ߞߍ߫ ߘߊ߫ ߕߎ߬ߢߊ߬ ߕߌ߮ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "ߏ߬ ߞߊ߲߫ ߞߏ߫ ߒߠߋ ߡߊ߰ߙߌ ߞߵߊߟߎ߫ ߗߋߥߊߟߌ ߟߎ߬ ߟߐ߲߫ ߖߐ߫."
    },
    {
      "resource_id": 795,
      "text": "ߊ߬ߟߎ߫ ߞߵߏ߬ ߡߊߛߐ߬ߛߐ߬ ߡߍ߲ߞߍ߭ ߸ ߓߘߌߞߊ ߟߏ߲ ߖߊ߲߰ߞߕߊ ߞߵߊ߬ߟߎ߫ ߡߌ߬ߘߊ߫ ߏ߬ ߟߋ ߘߐ߫ ߸ ߏ ߘߏ߲߬ ߞߍ߫ ߘߊ߫ ߟߏ߲ߓߊ ߘߏ߫ ߖߊ߲߰ߞߕߊ ߟߋ߬ ߘߌ߫ ߘߋ߬."
    },
    {
      "resource_id": 795,
      "text": "ߖߊ߯ߕߋ߬ ߸ ߕߊ߰ߛߌ߬ߟߌ߫ ߟߴߏ߬ ߘߐ߫ ، ߓߊ߬ߙߌ߬ ߊ߬ߟߎ߫ ߝߊ߲߬ߓߊ ߟߋ߬ ߕߍ߫ ߘߍ߲߬ߞߣߍ߬ߦߊ߬ߓߊ߯ ( ߟߎ߫ ) ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߣߌ߬ߣߌ߬ߟߊ߫ ߤߌߣߟߊ ߘߌ߫."
    },
    {
      "resource_id": 795,
      "text": "ߞߎ߬ߙߊ߬ߣߊ ߣߌ߲߬ ߘߏ߲߬ ߦߋ߫ ߖߊ߯ߓߊ ߟߎ߫ ߡߊ߰ߙߌ ߟߊ߫ ߟߊ߬ߖߌ߰ߟߌ ߟߋ߬ ߘߌ߫ ߛߎߋ߯."
    },
    { "resource_id": 795, "text": "ߛߟߐߡߌ߲߫ ߟߊߒߠߊߒߕߋ ߟߋ߫ ߖߌ߰ ߘߴߊ߬ ߘߌ߫ ߸" },
    {
      "resource_id": 795,
      "text": "ߌߟߋ ߛߣߐ߬ߡߍ ߡߊ߬ ߸ ߛߴߌ ߘߌ߫ ߞߍ߫ ߖߊ߬ߛߙߋ߬ߡߊ߬ߟߌ߬ߟߊ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "( ߊ߬ ߣߊ߬ߣߍ߲߬ ) ߊߙߊߓߎ߫ ߞߊ߲ ߔߌߦߐߔߌߦߐ ߟߋ߬ ߘߐ߫."
    },
    {
      "resource_id": 795,
      "text": "ߊ߬ ߘߏ߲߬ ߦߋ߫ ߝߟߐ߫ ߡߐ߮ ߟߎ߬ ߟߊ߫ ߟߍߙߊ߫ ( ߞߘߐ ) ߟߎ߬ ߘߐ߫ ߟߋ߬."
    },
    {
      "resource_id": 795,
      "text": "ߊ߬ ߟߐ߲ ߌߛߌߙߊߌߟߞߊ߫ ߟߐ߲ߠߌ߲ߠߊ ߟߎ߬ ߓߟߏ߫ ߸ ߏ߬ ߡߊ߫ ߞߍ߫ ߊ߬ߟߎ߬ ߦߋ߫ ߕߐ߰ߡߊ߬ߛߙߋ ߘߏ߫ ߘߌ߫ ߓߊ߬؟."
    },
    {
      "resource_id": 795,
      "text": "ߣߴߊ߲ ߕߎ߲߬ ߞߵߊ߬ ߟߊߖߌ߰ ߞߎ߬ߙߊ߲߬ߓߊ߮ ߟߎ߬ ߘߏ߫ ߡߊ߬ ߸"
    },
    {
      "resource_id": 795,
      "text": "ߏ߬ ߦߴߊ߬ ߘߐߞߊ߬ߙߊ߲߫ ߊ߬ߟߎ߬ ߦߋ߫ ߸ ߊ߬ߟߎ߫ ߕߎ߲߬ ߕߍ߫ ߟߴߊ߬ ߟߊ߫ ߏ߬ ߘߐ߫ ߝߋߎ߫."
    },
    {
      "resource_id": 795,
      "text": "ߊ߲ ߘߏ߲߬ ߞߵߊ߬ ߟߊߘߏ߲߬ ߛߐ߲߬ߡߊ ߟߎ߫ ߛߣߐ߬ߡߍ ߘߐ߫ ߕߋ߲߬ ߠߋ߬."
    },
    {
      "resource_id": 795,
      "text": "ߡߍ߲ ߠߎ߬ ߕߍߣߊ߫ ߘߍ߲߬ߞߣߍ߬ߦߊ߬ ߟߴߊ߬ ߡߊ߬ ߝߋߎ߫ ߸ ߝߏ߫ ߊ߬ߟߎ߬ ߓߊ߯ ߖߊ߲߰ߞߕߊ߬ ߘߌߡߌ߲ߣߍ߲ ߦߋ߫."
    },
    {
      "resource_id": 795,
      "text": "ߏ߬ ߘߏ߲߬ ߣߊ߬ߕߐ߫ ߓߙߊ߬ ߟߴߊ߬ߟߎ߬ ߘߐ߫ ߟߋ߬ ߸ ߞߵߊ߬ ߕߘߍ߬ ߊ߬ߟߎ߬ ߦߟߌ߫ ߕߴߊ߬ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߘߴߊ߬ ߝߐ߫ ߏ߬ ߘߐ߫ ߸ ߞߏ߫ ߦߊ߯ߟߊ߫ ߒ߬ ߘߌ߫ ߘߏ߲߰ߘߌ߬ ߥߊ߯ߕߌ߫ ߜߘߍ߫ ߟߊ߫ ߓߊ߬؟."
    },
    {
      "resource_id": 795,
      "text": "ߞߏ߬ߞߏ߫ ߊ߬ߟߎ߬ ߦߋ߫ ߞߌߢߍ߫ ߟߊ߫ ߒ߬ ߠߊ߫ ߖߊ߲߰ߞߕߊ ߏ߬ ߟߋ ߟߊ߫ ߞߍ߬؟."
    },
    {
      "resource_id": 795,
      "text": "ߐ߲߬ߤߐ߲߫ ߊ߬ ߝߟߍ߫ ߓߊ߫ ߸ ߣߌ߫ ߒ߬ ߞߵߊ߬ߟߎ߫ ߘߊ߰ߡߎ߲߫ ߛߊ߲߬ ߛߌߦߊߡߊ߲߫ ( ߛߌ߬ ) ߟߊ߫."
    },
    {
      "resource_id": 795,
      "text": "ߏ߬ ߞߐ߫ ߸ ߝߋ߲߫ ߦߋ߫ ߣߵߊ߬ߟߎ߫ ߡߊ߬ ߸ ߞߐ߲߬ߞߐ߲߬ ߞߍߣߴߊ߬ߟߎ߫ ߡߊ߬ ߡߍ߲ ߘߐ߫."
    },
    {
      "resource_id": 795,
      "text": "ߊ߬ߟߎ߫ ߘߊ߰ߡߎ߲߬ߣߍ߲߫ ߕߘߍ߬ (ߛߌ߭) ߡߍ߲ ߠߊ߫ ߸ ߏ߬ ߞߍߕߐ߫ ߡߎ߲߬ ߠߋ߬ ߢߊ߬ߟߴߊߟߎ߫ ߡߵߏ߬ ߘߐ߫ ߛߊ߫؟."
    },
    {
      "resource_id": 795,
      "text": "ߊ߲ߡߊ߫ ߘߎ߰ ( ߘߏ߲߬ߞߏ߬ ) ߛߌ߫ ߛߌߟߊߛߊ߬ ߞߘߐ߬ߡߊ߲߫ ߸ ߣߌ߫ ߖߊ߬ߛߙߋ߬ߡߊ߬ߟߌ߬ߟߊ߫ ߟߎ߫ ߕߎ߲߬ ߕߍ߫ ߡߍ߲ ߠߊ߫."
    },
    {
      "resource_id": 795,
      "text": "ߏ߬ ߞߍߕߐ߫ ߞߊ߬ߥߊ߲߬ߘߌ߬ߟߌ ߟߋ߬ ߘߌ߫ ߡߎߣߎ߲߬ ߸ ߓߊ߬ߙߌ߬ ߊ߲ ߕߍ߫ ߕߐ߬ߢߍ߰ߟߊ߫ ߟߎ߫ ߘߌ߫ ߘߋ߬."
    },
    { "resource_id": 795, "text": "ߜߍ߬ߘߍ ߟߎ߬ ߡߊ߫ ߖߌ߰ ߞߎ߬ߙߊ߬ߣߊ ߘߌ߫ ߘߋ߬." },
    {
      "resource_id": 795,
      "text": "ߊ߬ ߕߍ߫ ߓߍ߲߬ ߏ߬ ߟߎ߫ ߡߊ߬ ߝߋߎ߫ ، ߊ߬ߟߎ߫ ߝߊ߲߭ ߕߍ߫ ߊ߬ ߟߊߣߐ߬ ߟߋ߬."
    },
    {
      "resource_id": 795,
      "text": "ߓߊ ߏ߬ ߟߎ߬ ߡߊߓߐߣߍ߲߫ ߠߋ߬ ( ߛߊ߲ ) ߕߟߏߡߊߟߐ ߟߊ߫ ߞߘߎߞߘߎ߫."
    },
    {
      "resource_id": 795,
      "text": "ߒ߬ߓߊ߬ ߌ ߞߣߊ߫ ߡߊ߰ߙߌ߬ ߜߘߍ߫ ߞߟߌ߫ ߊߟߊ߫ ߝߍ߬ ، ߓߊ ߌ ߘߌ߫ ߞߍ߫ ߖߊ߲߰ߞߕߊ߬ߕߊ ߟߎ߬ ߘߌ߫ ߏ߬ ߘߐ߫."
    },
    {
      "resource_id": 795,
      "text": "ߌ ߦߋ߫ ߖߊ߬ߛߙߋ߬ߡߊ߬ߟߊ ߞߴߌ ߟߊ߫ ߓߊߓߏ߲߫ ߡߊߛߎߘߎ߲ ߠߎ߬ ߦߋ߫."
    },
    {
      "resource_id": 795,
      "text": "ߊ߬ ߣߴߌ ߦߴߌ ߞߊ߬ߡߊ߲ ߡߊߖߌ߰ ߌ ߟߊߓߊ߬ߕߏ߬ߓߊ߯ ߘߍ߲߬ߞߣߍ߬ߦߊ߬ߣߍ߲ ߠߎ߬ ߦߋ߫."
    },
    {
      "resource_id": 795,
      "text": "ߣߴߊ߬ߟߎ߫ ߞߵߌ ߛߐ߬ߛߐ߬ ߸ ߌ ߦߴߊ߬ ߝߐ߫ ߞߏ߫ ߒߠߋ ߣߍ߰ߓߐߣߍ߲߫ ߠߵߊߟߎ߫ ߟߊ߫ ߓߊ߯ߙߊ ߟߎ߬ ߘߐ߫ ߝߋߎ߫."
    },
    {
      "resource_id": 795,
      "text": "ߌ ߘߏ߲߬ ߦߴߌ ߛߍ߲߬ߓߍ߫ ߡߊ߰ߙߌ߫ ߣߌ߬ߣߌ߬ߟߊ߫ ߤߌߣߟߊ ߟߋ߬ ߟߊ߫."
    },
    { "resource_id": 795, "text": "ߏ߬ ߡߍ߲ ߢߊ߯ ߌ ߟߊ߫ ߌ ߟߐ߬ ߕߎߡߊ ( ߟߊ߫ )." },
    { "resource_id": 795, "text": "ߊ߬ ߣߴߌ ߦߟߍ߬ߡߊ߲߬ߕߐ ߟߊ߫ ߕߌ߲ߓߌߘߌ߲ߠߊ ߟߎ߬ ߘߐ߫." },
    {
      "resource_id": 795,
      "text": "ߖߊ߯ߕߋ߬ ߸ ( ߊߟߊ߫ ) ߟߋ߬ ߡߍ߲ߠߌ߲ߠߊ߫ ߟߐ߲ߠߌ߲ߠߊ ߘߌ߫."
    },
    {
      "resource_id": 795,
      "text": "ߜߍ߬ߘߍ ߟߎ߬ ߦߋ߫ ߖߌ߰ ߟߊ߫ ߡߍ߲ ( ߠߎ߫ ) ߡߊ߬ ߸ ߒ ߧߴߊߟߎ߫ ߞߌ߬ߓߊ߬ߙߴߏ߬ ( ߟߎ߬ ) ߟߊ߫ ߓߊ߬؟."
    },
    {
      "resource_id": 795,
      "text": "( ߒ߬ߓߊ߬ ) ߊ߬ߟߎ߬ ߦߋ߫ ߖߌ߰ ߟߊ߫ ߞߎ߲߬ߘߐ߬ߕߍ߰ߟߊ߫ ߖߟߎ߬ߡߎ߲߬ߕߐ ߘߊ߬ߡߊ ߟߋ߫ ߡߊ߬."
    },
    {
      "resource_id": 795,
      "text": "ߊ߬ߟߎ߬ ߦߋ߫ ߡߍ߲ߒߞߊ߲ߠߊ ߟߋ߬ ߟߊߝߟߌ߬ ߟߊ߫ ( ߏ߬ ߟߎ߫ ߞߊ߲߬ ) ߸ ߊ߬ߟߎ߫ ߝߊ߲߬ߓߊ ߖߍ߬ߘߍ ߦߋ߫ ߥߎߦߊ߫ ߟߞߊߟߌߟߊ ߟߎ߫ ߟߋ߬ ߘߌ߫."
    },
    {
      "resource_id": 795,
      "text": "ߛߞߎ߬ߦߊ߬ߟߊ ߟߎ߫ ߘߏ߲߬ ߸ ߝߟߌ߬ߓߊ߰ߒߕߋ߫ ߜߊ߲߬ߛߊ߲߫ ߠߴߏ߬ ߟߎ߬ ߟߊߓߊ߬ߕߏ߬ ߟߊ߫."
    },
    {
      "resource_id": 795,
      "text": "ߌ ߕߴߊ߬ ߦߋ߫ ߟߊ߫ ߓߊ߬ ߊ߬ߟߎ߬ ߦߋ߫ ߥߊ߫ ߟߴߊ߬ߟߎ߫ ߞߎ߲߬ߝߍ߬ ( ߞߎߡߊ) ߞߐ߬ߘߎ߮ ߓߍ߯ ߟߊ߫؟."
    },
    {
      "resource_id": 795,
      "text": "ߊ߬ ߣߴߊ߬ߟߎ߬ ߦߋ߫ ߝߋ߲߫ ߝߐ߫ ߟߊ߫ ߸ ߊ߬ߟߎ߬ ߕߍ߫ ߡߍ߲ ߞߍ߫ ߟߊ߫؟."
    },
    {
      "resource_id": 795,
      "text": "ߝߏ߫ ߡߍ߲ ߠߎ߫ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߊ߬ ߣߌ߫ ߞߵߊߟߊ߫ ߞߏߝߐ߫ ߛߌߦߊߡߊ߲ ߞߍ߫ ، ߊ߬ ߣߌ߫ ߞߵߊ߬ߟߎ߬ ߕߊߢߐ߲߯ߓߐ߫ ߊ߬ߟߎ߫ ߕߐ߬ߢߍ߰ߣߍ߲ ߞߐ߫ ، ߞߏ߬ߣߌ߲߬ ߕߐ߬ߢߍ߰ߒߕߋ ߟߎ߬ ߘߌߣߵߊ߬ ߟߐ߲߫ ߸ ߊ߬ߟߎ߬ ߟߊߓߊ߲ߕߐ߫ ߦߌߟߊ ߡߍ߲."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "26" }
  }
}
