{
  "translations": [
    { "resource_id": 44, "text": "Ta. Sin. Mim." },
    { "resource_id": 44, "text": "Acestea sunt versetele Cărţii desluşite!" },
    {
      "resource_id": 44,
      "text": "S-ar putea să te îmbolnăveşti de mâhnire fiindcă ei nu sunt credincioşi!"
    },
    {
      "resource_id": 44,
      "text": "Dacă am voi, am pogorî din cer un semn asupra lor şi grumazurile lor se vor pleca smerite înaintea lui."
    },
    {
      "resource_id": 44,
      "text": "Nici o nouă amintire de la Milostivul nu le va veni fără ca ei să nu-i întoarcă spatele."
    },
    {
      "resource_id": 44,
      "text": "Ei hulesc acum, însă curând le vor veni proorocirile despre ceea ce ei batjocoresc."
    },
    {
      "resource_id": 44,
      "text": "Oare ei nu văd pământul? Câte soiuri folositoare am făcut să răsară pe el!"
    },
    {
      "resource_id": 44,
      "text": "Întru aceasta este un semn, însă cei mai mulţi nu sunt credincioşi."
    },
    { "resource_id": 44, "text": "Domnul tău este Puternicul, Milostivul." },
    {
      "resource_id": 44,
      "text": "Domnul tău l-a strigat pe Moise: “Du-te la poporul nedrept,"
    },
    { "resource_id": 44, "text": "poporul lui Faraon. Oare ei nu se tem?”" },
    {
      "resource_id": 44,
      "text": "El spuse: “Domnul meu! Mă tem că mă vor socoti mincinos."
    },
    {
      "resource_id": 44,
      "text": "Inima mi se strânge, limba mi se împleticeşte. Trimite-l pe Aaron!"
    },
    {
      "resource_id": 44,
      "text": "Ei vor arunca asupra mea vreun păcat şi îmi este teamă că mă vor ucide”"
    },
    {
      "resource_id": 44,
      "text": "Dumnezeu spuse: “Ba nu!... Plecaţi amândoi cu semnele Noastre. Vom fi cu voi şi vom asculta."
    },
    {
      "resource_id": 44,
      "text": "Duceţi-vă amândoi la Faraon şi spuneţi-i: “Noi suntem solia Domnului lumilor!"
    },
    { "resource_id": 44, "text": "Trimite-i cu noi pe fiii lui Israel!”" },
    {
      "resource_id": 44,
      "text": "Faraon spuse: “Nu te-am crescut între noi pe când erai copil? N-ai petrecut între noi ani din viaţa ta?"
    },
    {
      "resource_id": 44,
      "text": "Tu ai făcut apoi fapta pe care ai făcut-o, căci eşti dintre cei nemulţumitori.”"
    },
    {
      "resource_id": 44,
      "text": "Moise spuse: “Am făcut-o pe când eram între cei rătăciţi."
    },
    {
      "resource_id": 44,
      "text": "Am fugit de la voi, căci îmi era frică de voi. Domnul meu mi-a dăruit înţelepciunea şi m-a rânduit între trimişi."
    },
    {
      "resource_id": 44,
      "text": "Oare binefacerea pe care mi-ai arătat-o să fie aceea că ai robit pe fiii lui Israel?”"
    },
    {
      "resource_id": 44,
      "text": "Faraon spuse: “Cine este, aşadar, Domnul lumilor?”"
    },
    {
      "resource_id": 44,
      "text": "Moise spuse: “Este Domnul cerurilor şi al pământului şi a ceea ce se află între ele. O, dacă aţi crede cu tărie!”"
    },
    { "resource_id": 44, "text": "Faraon spuse suitei sale: “Aţi auzit?”" },
    {
      "resource_id": 44,
      "text": "Moise spuse: “Este Domnul vostru, Domnul strămoşilor voştri dintâi.”"
    },
    {
      "resource_id": 44,
      "text": "Faraon spuse: “Trimisul ce v-a fost trimis este nebun.”"
    },
    {
      "resource_id": 44,
      "text": "Moise spuse: “El este Domnul Răsăritului şi al Asfinţitului şi a ceea ce se află între ele. O, dacă aţi pricepe!”"
    },
    {
      "resource_id": 44,
      "text": "Faraon spuse: “Dacă îţi iei alt dumnezeu în locul meu, te voi arunca între întemniţaţi.”"
    },
    {
      "resource_id": 44,
      "text": "Moise spuse: “Şi dacă îţi voi aduce un lucru fără tăgadă?”"
    },
    { "resource_id": 44, "text": "Faraon spuse: “Adu-l dacă eşti sincer!”" },
    {
      "resource_id": 44,
      "text": "Atunci îşi aruncă toiagul, şi iată-l un adevărat balaur!"
    },
    {
      "resource_id": 44,
      "text": "El întinde mâna, şi iat-o albă pentru cei care priveau!"
    },
    {
      "resource_id": 44,
      "text": "Faraon spuse căpeteniilor care îl înconjurau: “Acesta este un vrăjitor iscusit!"
    },
    {
      "resource_id": 44,
      "text": "El vrea să vă alunge din ţinutul vostru prin vraja sa. Ce porunciţi?”"
    },
    {
      "resource_id": 44,
      "text": "Ei au răspuns: “Spune-le să aştepte, el şi fratele său şi trimite solii în cetăţi să-i adune"
    },
    {
      "resource_id": 44,
      "text": "şi să-ţi aducă pe toţi vrăjitorii iscusiţi.”"
    },
    {
      "resource_id": 44,
      "text": "Fură adunaţi toţi vrăjitorii la vremea din ziua hotărâtă"
    },
    { "resource_id": 44, "text": "şi li se spuse oamenilor: “V-aţi adunat?" },
    {
      "resource_id": 44,
      "text": "Poate îi vom urma pe vrăjitori, dacă vor ieşi învingători.”"
    },
    {
      "resource_id": 44,
      "text": "Vrăjitorii i-au spus lui Faraon apropiindu-se: “De vom ieşi învingători, vom căpăta vreo răsplată?”"
    },
    { "resource_id": 44, "text": "“Da, şi veţi fi în suita mea.”" },
    {
      "resource_id": 44,
      "text": "Moise le spuse: “Aruncaţi ce aveţi de aruncat.”"
    },
    {
      "resource_id": 44,
      "text": "Ei îşi aruncară funiile şi toiegele spunând: “Prin puterea lui Faraon, vom fi învingători!”"
    },
    {
      "resource_id": 44,
      "text": "Moise îşi aruncă toiagul şi acesta înghiţi ceea ce ei născociseră."
    },
    { "resource_id": 44, "text": "Vrăjitorii căzură atunci în genunchi" },
    { "resource_id": 44, "text": "spunând: “Noi credem în Domnul lumilor!" },
    { "resource_id": 44, "text": "Domnul lui Moise şi al lui Aaron!”" },
    {
      "resource_id": 44,
      "text": "Faraon spuse: “Voi aţi crezut în El înainte ca eu să vă dau îngăduinţa, căci El este mai marele vostru care v-a învăţat vrăjitoria. Veţi afla curând! Voi pune să vi se taie mâinile şi picioarele în curmeziş, iar apoi voi pune să vă răstignească pe toţi”"
    },
    {
      "resource_id": 44,
      "text": "Ei spuseră: “Nu ne pasă, căci noi la Domnul nostru ne întoarcem."
    },
    {
      "resource_id": 44,
      "text": "Noi cu tărie dorim ca Domnul nostru să ne ierte nouă greşelile noastre, căci noi suntem întâii credincioşi.”"
    },
    {
      "resource_id": 44,
      "text": "Noi i-am dezvăluit lui Moise: “Pleacă cu robii Mei noaptea. Veţi fi urmăriţi.”"
    },
    { "resource_id": 44, "text": "Faraon îşi trimise adunători în cetăţi:" },
    { "resource_id": 44, "text": "“Aceştia nu sunt decât o ceată mică" },
    { "resource_id": 44, "text": "şi sunt foarte furioşi pe noi," },
    {
      "resource_id": 44,
      "text": "însă noi suntem mulţi şi cu mintea trează.”"
    },
    {
      "resource_id": 44,
      "text": "Noi i-am izgonit din grădini, de la izvoare,"
    },
    { "resource_id": 44, "text": "de la comori şi de la loc îmbelşugat." },
    {
      "resource_id": 44,
      "text": "Astfel Noi le-am dat moştenire fiilor lui Israel."
    },
    { "resource_id": 44, "text": "I-au urmărit înspre Răsărit." },
    {
      "resource_id": 44,
      "text": "Când cele două gloate se zăriră, soţii lui Moise spuseră: “Suntem ajunşi din urmă!”"
    },
    {
      "resource_id": 44,
      "text": "Moise spuse: “Ba nu!... Domnul meu este cu mine şi El mă va călăuzi!"
    },
    {
      "resource_id": 44,
      "text": "Noi i-am dezvăluit atunci lui Moise: “Loveşte marea cu toiagu-ţi.” Ea se va despica atunci, şi fiece parte va fi asemenea unui munte grozav."
    },
    { "resource_id": 44, "text": "Noi i-am lăsat pe ceilalţi să se apropie," },
    {
      "resource_id": 44,
      "text": "în timp ce pe Moise l-am mântuit cu cei care se aflau cu el,"
    },
    { "resource_id": 44, "text": "i-am înecat pe cei care îi urmăreau." },
    {
      "resource_id": 44,
      "text": "Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    { "resource_id": 44, "text": "Istoriseşte-le povestea lui Abraham!" },
    {
      "resource_id": 44,
      "text": "El spuse tatălui său şi poporului său: “Cui vă închinaţi voi?”"
    },
    {
      "resource_id": 44,
      "text": "Ei spuseră: “Ne închinăm unor idoli, de care rămânem legaţi.”"
    },
    { "resource_id": 44, "text": "El spuse: “Vă aud când îi chemaţi?" },
    { "resource_id": 44, "text": "Vă folosesc ori vă păgubesc?”" },
    {
      "resource_id": 44,
      "text": "Ei spuseră: “Nu!... Noi i-am aflat şi pe taţii noştri făcând la fel.”"
    },
    { "resource_id": 44, "text": "El spuse: “Aţi văzut la ce vă închinaţi," },
    { "resource_id": 44, "text": "voi şi strămoşii voştri dintâi?" },
    {
      "resource_id": 44,
      "text": "Aceşti idoli îmi sunt vrăjmaşi, şi nu Domnul lumilor"
    },
    {
      "resource_id": 44,
      "text": "care m-a creat. El este Cel ce mă călăuzeşte;"
    },
    { "resource_id": 44, "text": "El este Cel ce mă hrăneşte şi mă adapă;" },
    {
      "resource_id": 44,
      "text": "El este Cel ce mă lecuieşte când sunt bolnav;"
    },
    {
      "resource_id": 44,
      "text": "El este Cel ce mă va da morţii şi El mă va învia;"
    },
    {
      "resource_id": 44,
      "text": "El este Cel ce — aşa râvnesc — îmi va ierta mie greşelile mele în Ziua judecăţii."
    },
    {
      "resource_id": 44,
      "text": "Domnul meu! Dăruieşte-mi înţelepciunea şi rânduieşte-mă între cei drepţi."
    },
    {
      "resource_id": 44,
      "text": "Fă-mi o limbă ce va vesti Adevărul celor care va să vină."
    },
    {
      "resource_id": 44,
      "text": "Rânduieşte-mă printre moştenitorii Grădinii plăcerilor."
    },
    {
      "resource_id": 44,
      "text": "Iartă-i tatălui meu, căci el a fost dintre cei rătăciţi."
    },
    {
      "resource_id": 44,
      "text": "Nu mă ruşina în Ziua când (oamenii) vor fi sculaţi,"
    },
    {
      "resource_id": 44,
      "text": "în Ziua când nici averile, nici copiii nu vor sluji la nimic,"
    },
    {
      "resource_id": 44,
      "text": "în afara celor care vin la Dumnezeu cu o inimă curată.”"
    },
    {
      "resource_id": 44,
      "text": "Grădinile vor fi apropiate de cei temători,"
    },
    { "resource_id": 44, "text": "iar Iadul va fi ivit celor rătăciţi." },
    {
      "resource_id": 44,
      "text": "Li se va spune: “Unde sunt cei cărora vă închinaţi în locul lui Dumnezeu?"
    },
    {
      "resource_id": 44,
      "text": "Vă vor ajuta pe voi ori se vor ajuta pe ei înşişi?”"
    },
    {
      "resource_id": 44,
      "text": "Vor fi repeziţi în Gheena, ei şi toţi rătăciţii,"
    },
    { "resource_id": 44, "text": "precum şi toate oştirile lui Iblis." },
    { "resource_id": 44, "text": "Ei vor spune certându-se între ei:" },
    {
      "resource_id": 44,
      "text": "“Pe Dumnezeu! Noi ne aflam într-o rătăcire vădită"
    },
    {
      "resource_id": 44,
      "text": "când ne socoteam deopotrivă cu Domnul lumilor!"
    },
    { "resource_id": 44, "text": "Numai cei nelegiuiţi ne-au rătăcit!" },
    { "resource_id": 44, "text": "Noi nu avem nici un mijlocitor," },
    { "resource_id": 44, "text": "nici un prieten zelos!" },
    {
      "resource_id": 44,
      "text": "Dacă ar mai fi pentru noi întoarcere, atunci am fi credincioşi!”"
    },
    {
      "resource_id": 44,
      "text": "Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    {
      "resource_id": 44,
      "text": "Poporul lui Noe i-a socotit pe trimişi mincinoşi,"
    },
    {
      "resource_id": 44,
      "text": "când fratele lor Noe le spuse: “Nu vă temeţi, oare?"
    },
    {
      "resource_id": 44,
      "text": "Eu, vouă, vă sunt trimis vrednic de încredere."
    },
    {
      "resource_id": 44,
      "text": "Temeţi-vă de Dumnezeu şi daţi-mi ascultare!"
    },
    {
      "resource_id": 44,
      "text": "Eu nu vă cer răsplată, căci răsplata mea se află la Domnul lumilor."
    },
    {
      "resource_id": 44,
      "text": "Temeţi-vă de Dumnezeu şi daţi-mi ascultare!”"
    },
    {
      "resource_id": 44,
      "text": "Ei spuseră: “Să credem în tine, când cei care te urmează sunt cei prea-umili?”"
    },
    {
      "resource_id": 44,
      "text": "El spuse: “Nu am ştiinţă de ceea ce fac ei,"
    },
    {
      "resource_id": 44,
      "text": "numai Domnul meu îi poate judeca. O, dacă v-aţi da seama!"
    },
    { "resource_id": 44, "text": "Eu nu-i alung pe credincioşi," },
    {
      "resource_id": 44,
      "text": "căci eu nu sunt decât un predicator cu vorbă limpede.”"
    },
    {
      "resource_id": 44,
      "text": "Ei spuseră: “Dacă nu încetezi, o, Noe, vei fi omorât cu pietre!”"
    },
    {
      "resource_id": 44,
      "text": "El spuse: “Domnul meu! Poporul meu m-a socotit mincinos."
    },
    {
      "resource_id": 44,
      "text": "Judecă între mine şi ei. Mântuieşte-mă pe mine şi pe credincioşii ce sunt cu mine.”"
    },
    {
      "resource_id": 44,
      "text": "Noi l-am mântuit pe el şi pe cei care erau cu el pe arca încărcată,"
    },
    { "resource_id": 44, "text": "şi i-am înecat apoi pe cei rămaşi." },
    {
      "resource_id": 44,
      "text": "Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    { "resource_id": 44, "text": "Adiţii i-au socotit pe trimişi mincinoşi," },
    {
      "resource_id": 44,
      "text": "când Hud, fratele lor le spuse: “Nu vă temeţi, oare?”"
    },
    {
      "resource_id": 44,
      "text": "Eu vouă vă sunt trimis vrednic de încredere."
    },
    {
      "resource_id": 44,
      "text": "Temeţi-vă de Dumnezeu şi daţi-mi ascultare."
    },
    {
      "resource_id": 44,
      "text": "Eu nu vă cer răsplată, căci răsplata mea se află la Domnul lumilor."
    },
    {
      "resource_id": 44,
      "text": "Veţi zidi pe fiece înălţime un semn ca să vă jucaţi?"
    },
    {
      "resource_id": 44,
      "text": "Vă veţi face întărituri ca şi cum aţi veşnici?"
    },
    { "resource_id": 44, "text": "Când loviţi, loviţi ca nişte despoţi?" },
    {
      "resource_id": 44,
      "text": "Temeţi-vă de Dumnezeu şi daţi-mi ascultare."
    },
    {
      "resource_id": 44,
      "text": "Temeţi-vă de Cel ce v-a dăruit ceea ce ştiţi,"
    },
    { "resource_id": 44, "text": "de Cel ce v-a dăruit dobitoace şi copii," },
    { "resource_id": 44, "text": "grădini şi izvoare." },
    {
      "resource_id": 44,
      "text": "Eu mă tem pentru voi de osânda unei Zile mari.”"
    },
    {
      "resource_id": 44,
      "text": "“Deopotrivă ne este dacă ne ţii predici ori dacă nu ne ţii!"
    },
    {
      "resource_id": 44,
      "text": "Aceasta nu este decât felul de a fi al celor dintâi şi"
    },
    { "resource_id": 44, "text": "noi nu vom fi osândiţi.”" },
    {
      "resource_id": 44,
      "text": "Ei l-au socotit mincinos şi Noi, atunci, i-am nimicit. Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    {
      "resource_id": 44,
      "text": "Tamudiţii i-au socotit pe trimişi mincinoşi,"
    },
    {
      "resource_id": 44,
      "text": "când Salih, fratele lor, le spuse: “Nu vă temeţi, oare?"
    },
    {
      "resource_id": 44,
      "text": "Eu vouă vă sunt trimis vrednic de încredere."
    },
    {
      "resource_id": 44,
      "text": "Temeţi-vă de Dumnezeu şi daţi-mi ascultare!"
    },
    {
      "resource_id": 44,
      "text": "Eu nu vă cer răsplată, căci răsplata mea se află la Domnul lumilor."
    },
    {
      "resource_id": 44,
      "text": "Veţi fi lăsaţi oare să vă tihnească ceea ce aveţi aici"
    },
    { "resource_id": 44, "text": "grădini şi izvoare," },
    { "resource_id": 44, "text": "holde şi curmali cu ciorchini grei?" },
    { "resource_id": 44, "text": "Vă scobiţi cu îndemânare case în munţi?" },
    {
      "resource_id": 44,
      "text": "Temeţi-vă de Dumnezeu şi daţi-mi ascultare."
    },
    { "resource_id": 44, "text": "Nu ascultaţi porunca celor necumpătaţi" },
    {
      "resource_id": 44,
      "text": "care seamănă stricăciune pe pământ şi nu fac nimic drept.”"
    },
    { "resource_id": 44, "text": "Ei spuseră: “Tu eşti dintre cei vrăjiţi!" },
    {
      "resource_id": 44,
      "text": "Şi fiindcă eşti un om asemenea nouă, adu-ne un semn, dacă spui adevărul!”"
    },
    {
      "resource_id": 44,
      "text": "El spuse: “Această cămilă va bea, şi voi veţi bea, fiecare în ziua hotărâtă."
    },
    {
      "resource_id": 44,
      "text": "Nu-i faceţi nici un rău, căci o osândă într-o zi mare vă va lua.”"
    },
    { "resource_id": 44, "text": "Ei o ologiră, însă dimineaţa se căiră," },
    {
      "resource_id": 44,
      "text": "căci osânda îi luă. Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    {
      "resource_id": 44,
      "text": "Poporul lui Lot i-a socotit pe trimişi mincinoşi,"
    },
    {
      "resource_id": 44,
      "text": "când Lot, fratele lor, le spuse: “Nu vă temeţi, oare?"
    },
    {
      "resource_id": 44,
      "text": "Eu, vouă, vă sunt trimis vrednic de încredere."
    },
    {
      "resource_id": 44,
      "text": "Temeţi-vă de Dumnezeu şi daţi-mi ascultare."
    },
    {
      "resource_id": 44,
      "text": "Eu nu vă cer răsplată, căci răsplata mea se află la Domnul lumilor."
    },
    { "resource_id": 44, "text": "Vă apropiaţi de bărbaţii din aceste lumi" },
    {
      "resource_id": 44,
      "text": "părăsindu-vă soţiile, create vouă de Domnul vostru? Sunteţi un popor călcător al legii.”"
    },
    {
      "resource_id": 44,
      "text": "Ei spuseră: “Dacă nu încetezi, o, Lot, vei fi izgonit.”"
    },
    { "resource_id": 44, "text": "El spuse: “Urăsc fapta voastră!" },
    {
      "resource_id": 44,
      "text": "Domnul meu! Mântuieşte-mă pe mine şi pe ai mei de ceea ce fac ei.”"
    },
    { "resource_id": 44, "text": "Noi l-am mântuit pe el şi pe toţi ai săi," },
    { "resource_id": 44, "text": "în afara unei bătrâne rămase în urmă," },
    { "resource_id": 44, "text": "şi i-am stârpit apoi pe ceilalţi," },
    {
      "resource_id": 44,
      "text": "trimiţând asupra lor o ploaie. Rea a fost ploaia pentru cei cărora li s-a predicat!"
    },
    {
      "resource_id": 44,
      "text": "Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    {
      "resource_id": 44,
      "text": "Oamenii din al’Aika i-au socotit pe trimişi mincinoşi,"
    },
    { "resource_id": 44, "text": "când Şu’aib le spuse: “Nu vă temeţi, oare?" },
    {
      "resource_id": 44,
      "text": "Eu, vouă, vă sunt trimis vrednic de încredere."
    },
    {
      "resource_id": 44,
      "text": "Temeţi-vă de Dumnezeu şi daţi-mi ascultare."
    },
    {
      "resource_id": 44,
      "text": "Eu nu vă cer răsplată, căci răsplata mea se află la Domnul lumilor."
    },
    {
      "resource_id": 44,
      "text": "Fiţi cinstiţi la măsură şi nu fiţi dintre cei păgubitori."
    },
    { "resource_id": 44, "text": "Cântăriţi cu drept cântar." },
    {
      "resource_id": 44,
      "text": "Nu-i păgubiţi pe oamenii în avutul lor. Nu săvârşiţi fărădelegi pe pământ, semănând stricăciune!"
    },
    {
      "resource_id": 44,
      "text": "Temeţi-vă de Cel ce v-a creat pe voi şi pe leaturile dintâi.”"
    },
    { "resource_id": 44, "text": "Ei spuseră: “Tu eşti dintre cei vrăjiţi!" },
    {
      "resource_id": 44,
      "text": "Şi fiindcă nu eşti decât un om asemenea vouă, noi gândim că eşti dintre mincinoşi."
    },
    {
      "resource_id": 44,
      "text": "Prăvale cerul în bucăţi asupra noastră, dacă spui adevărul!”"
    },
    {
      "resource_id": 44,
      "text": "El spuse: “Domnul meu ştie prea bine ceea ce faceţi.”"
    },
    {
      "resource_id": 44,
      "text": "Ei l-au socotit pe Şu’aib mincinos, însă i-a luat osânda zilei Întunecării. Şi a fost osânda unei zile mari."
    },
    {
      "resource_id": 44,
      "text": "Întru aceasta este un semn, însă cei mai mulţi nu sunt credincioşi."
    },
    {
      "resource_id": 44,
      "text": "Domnul tău, El este Puternicul, Milostivul."
    },
    { "resource_id": 44, "text": "El este o pogorâre de la Domnul lumilor." },
    { "resource_id": 44, "text": "Duhul lui credincios a pogorât cu el" },
    {
      "resource_id": 44,
      "text": "asupra inimii tale ca tu să fii dintre predicatori,"
    },
    { "resource_id": 44, "text": "într-o limbă arabă desluşită." },
    {
      "resource_id": 44,
      "text": "Aceasta se află deja în Psalmii celor dintâi."
    },
    {
      "resource_id": 44,
      "text": "Nu este pentru ei un semn pe care învăţaţii fiilor lui Israel îl cunosc?"
    },
    { "resource_id": 44, "text": "Dacă l-am fi pogorât asupra unui străin" },
    { "resource_id": 44, "text": "şi li l-ar fi citit, ei n-ar fi crezut." },
    {
      "resource_id": 44,
      "text": "Astfel îi tăiem drum în inimile nelegiuiţilor,"
    },
    {
      "resource_id": 44,
      "text": "însă ei nu cred în el, până ce nu văd osânda cea dureroasă"
    },
    {
      "resource_id": 44,
      "text": "ce le va veni deodată, fără ca ei să presimtă."
    },
    {
      "resource_id": 44,
      "text": "Ei vor spune atunci: “Ni se mai dă un răgaz?”"
    },
    { "resource_id": 44, "text": "Ei cer venirea osândei Noastre degrabă?" },
    {
      "resource_id": 44,
      "text": "Chiar de le dăruim bucurii ani de zile, tu nu vezi că"
    },
    { "resource_id": 44, "text": "tot vine la ei ceea ce li s-a făgăduit şi" },
    {
      "resource_id": 44,
      "text": "îndestularea nu le va mai fi de nici un folos?"
    },
    {
      "resource_id": 44,
      "text": "Noi n-am nimicit nici o cetate care să nu fi avut predicatori."
    },
    {
      "resource_id": 44,
      "text": "întru amintire, căci Noi nu suntem nedrepţi."
    },
    { "resource_id": 44, "text": "Nu diavolii s-au pogorât cu el!" },
    {
      "resource_id": 44,
      "text": "Acesta nu le este pe plac, însă sunt neputincioşi!"
    },
    {
      "resource_id": 44,
      "text": "Ei vor fi îndepărtaţi de la ascultarea lui."
    },
    {
      "resource_id": 44,
      "text": "Nu chema alt dumnezeu alături de Dumnezeu, căci astfel vei fi printre cei osândiţi."
    },
    {
      "resource_id": 44,
      "text": "Previne-i pe cei mai apropiaţi din obştea ta!"
    },
    {
      "resource_id": 44,
      "text": "Coboară-ţi aripa asupra credincioşilor care te urmează."
    },
    {
      "resource_id": 44,
      "text": "Spune-le când nu-ţi dau ascultare: “Eu n-am nici o vină pentru ceea ce faceţi!”"
    },
    { "resource_id": 44, "text": "Încrede-te în Puternicul, Milostivul." },
    { "resource_id": 44, "text": "El te vede când te ridici" },
    {
      "resource_id": 44,
      "text": "şi când te vânzoleşti printre cei prosternaţi."
    },
    { "resource_id": 44, "text": "El este Auzitorul, Ştiutorul!" },
    {
      "resource_id": 44,
      "text": "Să vă dau de ştire asupra cui vor pogorî diavolii?"
    },
    {
      "resource_id": 44,
      "text": "Ei pogoară asupra oricărui clevetitor păcătos!"
    },
    {
      "resource_id": 44,
      "text": "Ei ciulesc urechea..., însă cei mai mulţi sunt mincinoşi."
    },
    {
      "resource_id": 44,
      "text": "Şi poeţii! Ei sunt urmaţi doar de cei care se rătăcesc."
    },
    { "resource_id": 44, "text": "Nu-i vezi oare? Ei aiurează în fiece vale," },
    { "resource_id": 44, "text": "spunând ceea ce nu fac," },
    {
      "resource_id": 44,
      "text": "în afară de cei care cred şi săvârşesc fapte bune şi-L amintesc pe Dumnezeu adesea, şi se apără când sunt nedreptăţiţi. Cei nedrepţi vor cunoaşte curând pe ce parte s-au întors!"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "26" }
  }
}
