{
  "translations": [
    { "resource_id": 25, "text": "Tako Mi onih koji čupaju grubo," },
    { "resource_id": 25, "text": "i onih koji vade blago," },
    { "resource_id": 25, "text": "i onih koji plove brzo" },
    { "resource_id": 25, "text": "i onih koji baš prednjače" },
    { "resource_id": 25, "text": "i onih koji odredbe uređuju" },
    { "resource_id": 25, "text": "na Dan kada ono što potresa potrese," },
    { "resource_id": 25, "text": "za kojim će doći slijedeći," },
    { "resource_id": 25, "text": "srca taj dan bit će uplašena," },
    { "resource_id": 25, "text": "a pogledi njihovi ponizni." },
    {
      "resource_id": 25,
      "text": "Govore oni: \"Zar ćemo, zaista, u kaburovima biti vraćeni u život?"
    },
    { "resource_id": 25, "text": "Zar kad truhle kosti postanemo?\"" },
    {
      "resource_id": 25,
      "text": "I još kažu: \"E to je, dakle, štetan povratak.\""
    },
    { "resource_id": 25, "text": "A bit će to samo naredba jedna," },
    { "resource_id": 25, "text": "a oni već na površini Zemlje." },
    { "resource_id": 25, "text": "Da li je doprla do tebe vijest o Musau," },
    {
      "resource_id": 25,
      "text": "kad ga je Gospodar njegov u blagoslovljenoj, čistoj dolini Tuva zovnuo?"
    },
    { "resource_id": 25, "text": "Idi faraonu, on se, doista, osilio," },
    { "resource_id": 25, "text": "i reci: \"Da li bi ti da se očistiš," },
    {
      "resource_id": 25,
      "text": "da te Gospodaru tvome uputim, pa da Ga se bojiš?\""
    },
    { "resource_id": 25, "text": "I onda mu je najveći znak pokazao," },
    { "resource_id": 25, "text": "ali je on porekao i nije poslušao," },
    { "resource_id": 25, "text": "već se okrenuo i potrudio" },
    { "resource_id": 25, "text": "i sabrao i povikao:" },
    {
      "resource_id": 25,
      "text": "\"Ja sam gospodar vaš najveći!\", on je rekao,"
    },
    {
      "resource_id": 25,
      "text": "i Allah ga je, primjernom kaznom drugog, a i prvoga kaznio."
    },
    {
      "resource_id": 25,
      "text": "U tome ima pouka za svakoga koji se bude Allaha bojao!"
    },
    {
      "resource_id": 25,
      "text": "A šta je teže: vas ili nebo stvoriti? On ga je sazdao,"
    },
    { "resource_id": 25, "text": "svod njegov visoko digao i usavršio," },
    {
      "resource_id": 25,
      "text": "noći njegove mračnim, a dane svijetlim učinio."
    },
    { "resource_id": 25, "text": "Poslije toga je Zemlju rasprostro," },
    { "resource_id": 25, "text": "iz nje je vodu i pašnjake izveo," },
    { "resource_id": 25, "text": "i planine nepomičnim učinio," },
    { "resource_id": 25, "text": "na uživanje vama i stoci vašoj." },
    { "resource_id": 25, "text": "A kad dođe Nevolja najveća," },
    {
      "resource_id": 25,
      "text": "tada će se čovjek prisjetiti onoga što je radio,"
    },
    { "resource_id": 25, "text": "i Oganj će svakome ko vidi biti ukazan." },
    { "resource_id": 25, "text": "Pa, onom ko je osion bio" },
    { "resource_id": 25, "text": "i život dunjalučki više volio," },
    { "resource_id": 25, "text": "Oganj će baš prebivalište biti." },
    {
      "resource_id": 25,
      "text": "A onom ko je od stajanja pred Gospodarom svojim strepio i dušu od prohtjeva uzdržao,"
    },
    { "resource_id": 25, "text": "Džennet će baš boravište biti." },
    {
      "resource_id": 25,
      "text": "Pitaju te o Času kijameta: \"Kada će se dogoditi?\""
    },
    { "resource_id": 25, "text": "Šta ti o spomenu njegovom znaš!?," },
    {
      "resource_id": 25,
      "text": "znanje o njemu kod Gospodara tvoga skončava."
    },
    {
      "resource_id": 25,
      "text": "Tvoje upozorenje na njega prihvata samo onaj koji Ga se boji,"
    },
    {
      "resource_id": 25,
      "text": "a njima će se učiniti, Dan taj, kada ga dožive, da su samo jedno poslijepodne ili jedno jutro na dunjaluku ostali."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "79" }
  }
}
