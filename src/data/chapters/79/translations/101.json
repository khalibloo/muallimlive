{
  "translations": [
    {
      "resource_id": 101,
      "text": "(Кофирларнинг жонларини баданларининг) ич-ичидан қаттиқ суғуриб оладиган (фаришта)ларга қасам,"
    },
    {
      "resource_id": 101,
      "text": "(Мўминларнинг жонларини осонлик билан) илдам тортиб оладиган (фаришта)ларга қасам,"
    },
    {
      "resource_id": 101,
      "text": "(Осмонлар билан Ер ўртасида) силлиқ сузадиган (фаришта)ларга қасам,"
    },
    {
      "resource_id": 101,
      "text": "(Ўз зиммаларидаги вазифаларни адо этишда) шошиб-ўзадиган (фаришта)ларга қасам,"
    },
    {
      "resource_id": 101,
      "text": "(Аллоҳ буюрган барча) ишнинг тадбирини тузиб турадиган (фаришта)ларга қасамки, (сизлар албатта қайта тирилиб, ҳисоб-китоб қилинурсизлар)! <sup foot_note=145352>1</sup>"
    },
    {
      "resource_id": 101,
      "text": "У Кунда (Сур биринчи марта чалиниши билан) титрагувчи (ер) титраб (устидаги бор жонзот ҳалок қилинади);"
    },
    {
      "resource_id": 101,
      "text": "Унга эргашувчи эргашур (яъни, орадан қирқ сана ўтгач, Сур иккинчи марта чалиниб барча нарсага қайтадан ҳаёт ато этилади ва Қиёмат Куни бошланади)."
    },
    {
      "resource_id": 101,
      "text": "У Кунда (кофирларнинг) диллари қўрқувга тушгувчи,"
    },
    {
      "resource_id": 101,
      "text": "Кўзлари эса (даҳшатдан Ерга) эгилиб қолгувчидир!"
    },
    {
      "resource_id": 101,
      "text": "Улар (бу дунёда) дерлар: «Ҳақиқатан ҳам бизлар (ўлганимиздан кейин яна қайта тирилиб) аввалги ҳолатимизга қайтарилгувчимизми?"
    },
    {
      "resource_id": 101,
      "text": "Чириган суякларга айланиб қолган вақтимизда-я?»"
    },
    {
      "resource_id": 101,
      "text": "Улар (истеҳзо билан): «Ундоқ бўлса бу (бизлар учун) зиён қилгувчи қайтиш-ку!», дедилар."
    },
    {
      "resource_id": 101,
      "text": "Бас, у (қайтиш) фақат биргина даҳшатли қичқириқдир (яъни, Сурнинг иккинчи марта чалинишидир)."
    },
    {
      "resource_id": 101,
      "text": "Сўнг баногоҳ улар (тирик ҳолда) Ер устида бўлиб қолурлар!"
    },
    {
      "resource_id": 101,
      "text": "(Эй Муҳаммад алайҳис-салоту вас-салом), сизга Мусонинг хабари келдими?"
    },
    {
      "resource_id": 101,
      "text": "Эсланг, Парвардигори унга муқаддас Туво водийсида (шундай) нидо қилган эди:"
    },
    {
      "resource_id": 101,
      "text": "«(Эй Мусо), сен Фиръавннинг олдига боргин, чунки у (куфру исён билан) ҳаддидан ошди."
    },
    {
      "resource_id": 101,
      "text": "Бас, (унга) айтинг: «Сенинг (куфр иллатидан) покланишга рағбат-хоҳишинг борми?"
    },
    {
      "resource_id": 101,
      "text": "Мен сени Парвардигоринг (йўли)га ҳидоят қилсам, бас, сен (У зотдан) қўрқсанг»."
    },
    {
      "resource_id": 101,
      "text": "Сўнг (Мусо) унга бир улкан мўъжиза кўрсатган эди,"
    },
    {
      "resource_id": 101,
      "text": "(Фиръавн) уни ёлғончи қилди (яъни, Мусога: «Сен сеҳргарсан», деб туҳмат қилди) ва (Аллоҳ таолога) осий-итоатсиз бўлди."
    },
    {
      "resource_id": 101,
      "text": "Сўнгра (фисқу фасодни ёйиш йўлида) саъй-ҳаракат қилган ҳолида (Мусодан) юз ўгириб кетди."
    },
    {
      "resource_id": 101,
      "text": "Сўнг (ўз одамларини) тўплади-да, жар солди:"
    },
    {
      "resource_id": 101,
      "text": "«Мен сизларнинг энг устун Парвардигорингиздирман», деди."
    },
    {
      "resource_id": 101,
      "text": "Бас, Аллоҳ уни ҳам Охират, ҳам дунё азоби билан ушлади (яъни, дунёда у денгизга ғарқ қилиб юборилди, Охиратда эса дўзах азобига дучор бўлур)."
    },
    {
      "resource_id": 101,
      "text": "Албатта бу (қисса)да (Аллоҳдан) қўрқадиган кишилар учун ибрат бордир. <sup foot_note=145353>1</sup>"
    },
    {
      "resource_id": 101,
      "text": "(Эй мушриклар), сизларни яратиш қийинроқми ёки осмонними?! (Яъни, бутун Ер куррасининг атрофини ўзга сайёралардан бирон зиён етмаслиги учун том — осмон билан қоплаб қўйишга қодир бўлган Зот учун сизларни яратиш ёки қайта тирилтириш ҳеч гап эмас-ку!) (Аллоҳ) уни бино қилди;"
    },
    { "resource_id": 101, "text": "Шифтини баланд қилиб, тиклади." },
    {
      "resource_id": 101,
      "text": "Ва У ўша (осмон)нинг тунини қоронғу қилиб, (ундан) кундузини чиқарди."
    },
    { "resource_id": 101, "text": "Ва шундан кейин Ерни ёйиб-текис қилди." },
    { "resource_id": 101, "text": "Ундан суви-ю, ўтлоқларини чиқарди." },
    { "resource_id": 101, "text": "Ва у (ер)га тоғларни ўрнаштирди." },
    {
      "resource_id": 101,
      "text": "(Буларнинг барчаси) сизлар учун ва чорва ҳайвонларингиз учун манфаат бўлсин деб (қилингандир)."
    },
    {
      "resource_id": 101,
      "text": "Бас, қачон катта бало (яъни, Қиёмат) келганида"
    },
    {
      "resource_id": 101,
      "text": "— Инсон ўз қилмишини эслаб коладиган Кунда,"
    },
    {
      "resource_id": 101,
      "text": "Ва дўзах кўрадиган (ҳар бир) кишига кўрсатиб қўйилганида."
    },
    {
      "resource_id": 101,
      "text": "Бас, ана ўшанда ким (ҳаёти дунёда куфру исён билан) туғёнга тушган,"
    },
    {
      "resource_id": 101,
      "text": "Ва ҳаёти дунёни (Охиратдан) устун қўйган бўлса,"
    },
    {
      "resource_id": 101,
      "text": "У ҳолда фақат жаҳаннамгина (унинг учун) жой бўлур!"
    },
    {
      "resource_id": 101,
      "text": "Энди ким (ҳаёти дунёдалик пайтида Қиёмат Куни маҳшаргоҳда) Парвардигорининг (ҳузурида) туриши (ва У зотга ҳисоб-китоб бериши)дан қўрққан ва нафсини ҳавойи хоҳишлардан қайтарган бўлса,"
    },
    {
      "resource_id": 101,
      "text": "У ҳолда фақат жаннатгина (унинг учун) жой бўлур."
    },
    {
      "resource_id": 101,
      "text": "(Эй Муҳаммад алайҳис-салоту вас-салом, мушриклар) сиздан (ўша Қиёмат) соатини қачон воқеъ бўлиши ҳақида сўрарлар."
    },
    {
      "resource_id": 101,
      "text": "Сиз қаердасиз-у, уни (яъни, Қиёмат қачон бўлишини) зикр қилиб-эслаш (қаерда)? (Яъни, сиз ҳеч қачон у Куннинг вақтини айтиб бера олмайсиз)."
    },
    {
      "resource_id": 101,
      "text": "Уни (билиш) ёлғиз Парвардигорингизга бориб тўхтар."
    },
    {
      "resource_id": 101,
      "text": "Сиз фақат ўша (Қиёмат)дан қўрқадиган кишиларни огоҳлантиргувчисиз, холос. (Аммо у Куннинг қачон воқеъ бўлишини айтиб бериш сизнинг вазифангиз эмасдир)."
    },
    {
      "resource_id": 101,
      "text": "Улар у (Қиёмат соати)ни кўрадиган Кунда (бу дунёда) гўё биргина пешиндан сўнг ёки чошгоҳ пайтида тургандек (яъни, бир кун ҳам яшамагандек) бўлиб қолурлар!"
    }
  ],
  "meta": {
    "translation_name": "Alauddin Mansour",
    "author_name": "Alauddin Mansour",
    "filters": { "resource_id": 101, "chapter_number": "79" }
  }
}
