{
  "translations": [
    { "resource_id": 238, "text": "اندر گھڙي ڇڪي آئيندڙن جو قسم آھي." },
    {
      "resource_id": 238,
      "text": "۽ کولي آسانيءَ سان ڳنڍ ڇوڙيندڙن جو قسم آھي."
    },
    { "resource_id": 238, "text": "۽ چڱي طرح سان ترندڙن جو قسم آھي." },
    { "resource_id": 238, "text": "پوءِ ڊوڙي اڳرائي ڪندڙن جو قسم آھي." },
    { "resource_id": 238, "text": "پوءِ (سڀ) ڪم جي رٿيندڙن ٽولين جو قسم آھي." },
    { "resource_id": 238, "text": "ته جنھن ڏينھن ڌٻڻ واري ڌٻندي." },
    { "resource_id": 238, "text": "ان کي پٺيان لڳندڙ (ٻيو ڌوڏو) پٺيان لڳندو." },
    {
      "resource_id": 238,
      "text": "تنھن ڏينھن ڪيتريون ئي دليون ڏڪي وڃڻ واريون ھونديون."
    },
    {
      "resource_id": 238,
      "text": "انھن جون اکيون (خواريءَ سبب) جھڪيون ٿينديون."
    },
    { "resource_id": 238, "text": "چون ٿا ته اسين پوئين پيرين موٽائباسون ڇا؟" },
    { "resource_id": 238, "text": "ھان جڏھن ڀُتا ھڏا ٿينداسون؟" },
    {
      "resource_id": 238,
      "text": "چوندا آھن ته انھي مھل اھو ٻيھر موٽڻ (وڏو) نقصان وارو آھي."
    },
    { "resource_id": 238, "text": "پوءِ اھو (واقعو) ھڪڙي سخت ھڪل آھي." },
    {
      "resource_id": 238,
      "text": "پوءِ اتي جو اُتي ھڪ پڌري ميدان ۾ حاضر ٿيل ھوندا."
    },
    {
      "resource_id": 238,
      "text": "(اي پيغمبر) تو وٽ مُوسىٰ جي خبر پُھتي آھي ڇا؟"
    },
    {
      "resource_id": 238,
      "text": "جڏھن سندس پالڻھار کيس پاڪ ميدان طُوىٰ ۾ سڏيو."
    },
    {
      "resource_id": 238,
      "text": "ته فرعون ڏانھن وڃ ڇوته ھو حد کان لنگھيو آھي."
    },
    {
      "resource_id": 238,
      "text": "پوءِ (ان کي) چؤ ته ھن ڏانھن خيال اٿئي ته تون سڌرجين؟"
    },
    {
      "resource_id": 238,
      "text": "۽ تنھنجي پالڻھار ڏانھن توکي (سڌو) رستو ڏيکاريان ته (تون اُن کان) ڊڄين."
    },
    { "resource_id": 238, "text": "پوءِ فرعون کي وڏي نشاني ڏيکاريائين." },
    {
      "resource_id": 238,
      "text": "پوءِ (فرعون موسى) کي ڪوڙو ڀانيو ۽ نافرماني ڪيائين."
    },
    { "resource_id": 238, "text": "وري (اُتان) پٺيرو ٿي تکو ھلڻ لڳو." },
    {
      "resource_id": 238,
      "text": "پوءِ (پنھنجي قوم کي) گڏ ڪيائين پوءِ سڏيائين."
    },
    {
      "resource_id": 238,
      "text": "پوءِ چيائين ته آءٌ اوھان جو تمام مٿاھون پالڻھار آھيان."
    },
    {
      "resource_id": 238,
      "text": "پوءِ الله ان کي آخرت ۽ دُنيا جي عذاب ۾ پڪڙيو."
    },
    {
      "resource_id": 238,
      "text": "بيشڪ ھن (قصّي) ۾ انھي لاءِ نصيحت آھي جيڪو ڊڄي."
    },
    {
      "resource_id": 238,
      "text": "ڀلا بڻاوت ۾ اوھين ڏکيا آھيو يا آسمان جنھن کي الله بڻايو؟"
    },
    {
      "resource_id": 238,
      "text": "اُن جي مٿاھين بلند ڪيائين پوءِ اُن کي برابر بيھاريائين."
    },
    {
      "resource_id": 238,
      "text": "۽ اُن جي رات کي اوندھ ڪيائين ۽ اُن جو سوجھرو (ڏينھن جو) پڌرو ڪيائين."
    },
    { "resource_id": 238, "text": "۽ اُن کان پوءِ زمين کي وڇايائين." },
    { "resource_id": 238, "text": "اُن مان سندس پاڻي ۽ سندس گاھ ڪڍيائين." },
    { "resource_id": 238, "text": "۽ جبلن کي مُحڪم کوڙيائين." },
    {
      "resource_id": 238,
      "text": "اوھان جي نفعي لاءِ ۽ اوھان جي ڍورن (جي نفعي) لاءِ."
    },
    { "resource_id": 238, "text": "پوءِ جڏھن وڏو واقعو (قيامت جو) ايندو." },
    {
      "resource_id": 238,
      "text": "اُن ڏينھن ماڻھو اھو ياد ڪندو جيڪي (دنيا ۾) ڪمايو ھوائين."
    },
    {
      "resource_id": 238,
      "text": "۽ دوزخ اُنھيءَ لاءِ پڌرو ڪبو جيڪو ڏسڻ گھرندو."
    },
    { "resource_id": 238, "text": "پوءِ جيڪو حد کان لنگھيو ھوندو." },
    { "resource_id": 238, "text": "۽ ھن دنيا جي حياتيءَ کي ڀَلو سمجھيائين." },
    { "resource_id": 238, "text": "تنھن جي جاءِ بيشڪ دوزخ آھي." },
    {
      "resource_id": 238,
      "text": "۽ جيڪو پنھنجي پالڻھار جي (حضور ۾) روبرو بيھڻ کان ڊنو ۽ نفس کي سَڌ کان جھليائين."
    },
    { "resource_id": 238, "text": "پوءِ تنھنجي جاءِ بيشڪ بھشت آھي." },
    {
      "resource_id": 238,
      "text": "(اي پيغمبر) توکان قيامت بابت پُڇن ٿا ته اُن جو (واقعو) ٿيڻ ڪڏھن آھي؟"
    },
    {
      "resource_id": 238,
      "text": "(اي پڇندڙ) اُن جي خبر بابت تون ڪھڙي خيال ۾ آھين؟"
    },
    {
      "resource_id": 238,
      "text": "اُن جي پڄاڻي (جي خبر) تنھنجي پالڻھار وٽ آھي."
    },
    {
      "resource_id": 238,
      "text": "جيڪو قيامت کان ڊڄي رڳو تنھن لاءِ تون ڊيڄاريندڙ آھين."
    },
    {
      "resource_id": 238,
      "text": "جنھن ڏينھن اُن کي ڏسندا (تنھن ڏينھن) ائين ڀانئيندا ته ڄڻڪ ھڪڙي وقت سانجھي يا ان جي صبح کانسواءِ (دنيا ۾) رھيا ئي نه ھوا."
    }
  ],
  "meta": {
    "translation_name": "Taj Mehmood Amroti",
    "author_name": "Taj Mehmood Amroti",
    "filters": { "resource_id": 238, "chapter_number": "79" }
  }
}
