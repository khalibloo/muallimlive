{
  "translations": [
    { "resource_id": 120, "text": "শপত নিৰ্মমভাৱে উত্পটনকাৰীসকলৰ।" },
    { "resource_id": 120, "text": "আৰু মৃদুভাৱে বন্ধনমূক্তকাৰীসকলৰ।" },
    { "resource_id": 120, "text": "আৰু তীব্ৰগতিত সাঁতুৰি ফুৰাসকলৰ।" },
    { "resource_id": 120, "text": "আৰু দ্ৰুতগতিত আগবাঢ়ি যোৱাসকলৰ।" },
    { "resource_id": 120, "text": "তাৰ পিছত যাৱতীয় কাম নিৰ্বাহকাৰীসকলৰ।" },
    { "resource_id": 120, "text": "সেইদিনা কম্পনকাৰীয়ে প্ৰকম্পিত কৰিব।" },
    { "resource_id": 120, "text": "তাক অনুসৰণ কৰিব পৰবৰ্তী কম্পনকাৰী।" },
    { "resource_id": 120, "text": "সেইদিনা কিছুমান হৃদয়, ভয়ত সন্ত্ৰস্ত হ’ব।" },
    { "resource_id": 120, "text": "সিহঁতৰ দৃষ্টিসমূহ আতংকিত হৈ নত হ’ব।" },
    {
      "resource_id": 120,
      "text": "সিহঁতে কয়, ‘আমি আকৌ আগৰ অৱস্থাত উভতি যাম নে?"
    },
    { "resource_id": 120, "text": "যেতিয়া আমি চূৰ্ণবিচূৰ্ণ অস্থিত পৰিণত হম’?" },
    {
      "resource_id": 120,
      "text": "সিহঁতে কয়, ‘যদি এইটোৱে হয় তেন্তে এইটো এটা ক্ষতিকৰ প্ৰত্যাৱৰ্তন’।"
    },
    { "resource_id": 120, "text": "প্ৰকৃততে এইটো এটা বিৰাট শব্দ।" },
    { "resource_id": 120, "text": "তত্ক্ষণাত ভূ-পৃষ্ঠত সিহঁতৰ আবিৰ্ভাৱ হ’ব।" },
    { "resource_id": 120, "text": "মূছাৰ ঘটনাটো তুমি পাইছানে?" },
    {
      "resource_id": 120,
      "text": "যেতিয়া তেওঁৰ প্ৰতিপালকে তেওঁক পৱিত্ৰ তুৱা উপত্যকাত মাতি কৈছিল,"
    },
    {
      "resource_id": 120,
      "text": "‘ফিৰআউনৰ ওচৰলৈ যোৱা, নিশ্চয় সি সীমালঙ্ঘন কৰিছে,"
    },
    {
      "resource_id": 120,
      "text": "তাৰ পিছত তাক কোৱা ‘তুমি পৱিত্ৰ হ’ব বিচৰা নে?"
    },
    {
      "resource_id": 120,
      "text": "আৰু মই তোমাক তোমাৰ প্ৰতিপালকৰ পিনে পথপ্ৰদৰ্শন কৰো, যাতে তুমি তেওঁক ভয় কৰা’।"
    },
    { "resource_id": 120, "text": "তাৰ পিছত, তেওঁ তাক মহা নিদৰ্শন দেখুৱালে।" },
    {
      "resource_id": 120,
      "text": "কিন্তু সি অস্বীকাৰ কৰিলে আৰু অমান্য কৰিলে।"
    },
    {
      "resource_id": 120,
      "text": "তাৰ পিছত সি পিছফালে উভতি প্ৰতিবিধানত সচেষ্ট হ’ল।"
    },
    { "resource_id": 120, "text": "তাৰ পিছত সকলোকে একত্ৰিত কৰি ঘোষণা কৰিলে," },
    {
      "resource_id": 120,
      "text": "আৰু ক’লে, ‘ময়ে তোমালোকৰ সৰ্বোচ্চ প্ৰতিপালক’।"
    },
    {
      "resource_id": 120,
      "text": "অৱশেষত আল্লাহে তাক আখিৰাত আৰু পৃথিৱীৰ দৃষ্টান্তমূলক শাস্তি প্ৰদান কৰিলে।"
    },
    {
      "resource_id": 120,
      "text": "নিশ্চয় যিয়ে ভয় কৰে তাৰ বাবে ইয়াত শিক্ষা আছে।"
    },
    {
      "resource_id": 120,
      "text": "তোমালোকক সৃষ্টি কৰাটো কঠিন নে আকাশ সৃষ্টি কৰা কঠিন? তেৱেঁই ইয়াক নিৰ্মান কৰিছে।"
    },
    {
      "resource_id": 120,
      "text": "তেৱেঁই ইয়াৰ চালখনক সুউচ্চ কৰিছে আৰু সুবিন্যস্ত কৰিছে।"
    },
    {
      "resource_id": 120,
      "text": "আৰু তেৱেঁই ইয়াৰ ৰাতিক কৰিছে অন্ধকাৰ আৰু প্ৰকাশ কৰিছে পূৰ্বাহ্নৰ পোহৰ।"
    },
    { "resource_id": 120, "text": "তাৰ পিছত, তেওঁ পৃথিৱীখনক বিস্তৃত কৰিছে।" },
    { "resource_id": 120, "text": "তেৱেঁই তাৰ পৰা উলিয়াইছে পানী আৰু তৃণভূমি," },
    { "resource_id": 120, "text": "আৰু পৰ্বতসমূহক তেৱেঁই স্থাপন কৰিছে," },
    {
      "resource_id": 120,
      "text": "এইবোৰ তোমালোকৰ আৰু তোমালোকৰ ঘৰচীয়া জন্তুবোৰৰ বাবে জীৱনোপকৰণ স্বৰূপ।"
    },
    { "resource_id": 120, "text": "আৰু যিদিনা মহাসংকট উপস্থিত হ’ব," },
    {
      "resource_id": 120,
      "text": "সেইদিনা মানুহে স্মৰণ কৰিব যিটো সি (বিগত দিনত) কৰিছে,"
    },
    {
      "resource_id": 120,
      "text": "আৰু প্ৰত্যক্ষকাৰী সকলৰ বাবে জাহান্নাম প্ৰকাশ কৰা হ’ব দৃষ্টিমান।"
    },
    { "resource_id": 120, "text": "এতেকে যিয়ে সীমালঙ্ঘন কৰে," },
    { "resource_id": 120, "text": "আৰু পৃথিৱীৰ জীৱনক অগ্ৰাধিকাৰ দিয়ে," },
    { "resource_id": 120, "text": "নিশ্চয় জাহান্নামেই হ’ব তাৰ আবাসস্থল।" },
    {
      "resource_id": 120,
      "text": "আৰু যিয়ে তাৰ প্ৰতিপালকৰ সন্মুখত থিয় হ’বলৈ ভয় কৰে আৰু কুপ্ৰবৃত্তিৰ পৰা নিজকে বিৰত ৰাখে,"
    },
    { "resource_id": 120, "text": "নিশ্চয় জান্নাতেই হ’ব তেওঁৰ আবাসস্থল।" },
    {
      "resource_id": 120,
      "text": "সিহঁতে তোমাক ক্বিয়ামত সম্পৰ্কে প্ৰশ্ন কৰে যে, ই কেতিয়া সংঘটিত হ’ব?"
    },
    {
      "resource_id": 120,
      "text": "সেইটো আলোচনা কৰাৰ (প্ৰকৃত) জ্ঞান তোমাৰ আছেনে?"
    },
    {
      "resource_id": 120,
      "text": "ইয়াৰ প্ৰকৃত জ্ঞান (কেৱল) তোমাৰ প্ৰতিপালকৰ ওচৰত;"
    },
    {
      "resource_id": 120,
      "text": "যিয়ে ইয়াক ভয় কৰে তুমি কেৱল তাৰ বাবে সতৰ্ককাৰী।"
    },
    {
      "resource_id": 120,
      "text": "যিদিনা সিহঁতে ইয়াক দেখিব সেইদিনা সিহঁতৰ এইটো ধাৰণা হব যে, সিহঁতে পৃথিৱীত কেৱল এটা সন্ধিয়া অথবা এটা প্ৰভাততকৈ বেছি সময় অৱস্থান কৰা নাছিল।"
    }
  ],
  "meta": {
    "translation_name": "Shaykh Rafeequl Islam Habibur-Rahman",
    "author_name": "Shaykh Rafeequl Islam Habibur-Rahman",
    "filters": { "resource_id": 120, "chapter_number": "79" }
  }
}
