{
  "translations": [
    {
      "resource_id": 158,
      "text": "قسم ہے ان (فرشتوں) کی جو غوطہ لگا کر کھینچتے ہیں۔"
    },
    {
      "resource_id": 158,
      "text": "اور ان (فرشتوں) کی قسم جو گرہیں کھولتے ہیں آسانی سے۔"
    },
    {
      "resource_id": 158,
      "text": "اور ان (فرشتوں) کی قسم جو تیزی سے تیرتے ہوئے جاتے ہیں۔"
    },
    {
      "resource_id": 158,
      "text": "پھر وہ (تعمیل ِارشاد میں) ایک دوسرے سے آگے بڑھنے کی کوشش کرتے ہیں۔"
    },
    { "resource_id": 158, "text": "پھر (حسب حکم) معاملات کی تدبیر کرتے ہیں۔" },
    { "resource_id": 158, "text": "جس دن کانپے گی کانپنے والی۔" },
    { "resource_id": 158, "text": "اس کے پیچھے ایک اور جھٹکا آئے گا۔" },
    {
      "resource_id": 158,
      "text": "کتنے ہی دل اس دن (خوف کے مارے) دھڑک رہے ہوں گے۔"
    },
    { "resource_id": 158, "text": "ان کی نگاہیں جھکی ہوئی ہوں گی۔" },
    {
      "resource_id": 158,
      "text": "یہ لوگ کہتے ہیں : کیا ہمیں لوٹا دیا جائے گا الٹے پائوں ؟"
    },
    { "resource_id": 158, "text": "کیا جب ہم کھوکھلی ہڈیاں ہوچکے ہوں گے ؟" },
    {
      "resource_id": 158,
      "text": "کہتے ہیں : تب تو یہ لوٹنا بہت گھاٹے کا سودا ہوگا۔"
    },
    { "resource_id": 158, "text": "حالانکہ یہ تو بس ایک ہی ڈانٹ ہوگی۔" },
    { "resource_id": 158, "text": "تو وہ سب کے سب ایک چٹیل میدان میں ہوں گے۔" },
    { "resource_id": 158, "text": "کیا آپ تک موسیٰ کی خبر پہنچی ہے ؟" },
    {
      "resource_id": 158,
      "text": "جب اس کو پکارا تھا اس کے پروردگار نے طویٰ کی مقدس وادی میں۔"
    },
    {
      "resource_id": 158,
      "text": "کہ جائو فرعون کے پاس وہ بہت سرکش ہوگیا ہے۔"
    },
    {
      "resource_id": 158,
      "text": "اور اسے کہو کہ کیا تو چاہتا ہے کہ پاک ہوجائے ؟"
    },
    {
      "resource_id": 158,
      "text": "اور میں تمہاری راہنمائی کروں تمہارے رب کی طرف تاکہ تمہارے اندر خشیت پیدا ہو ؟"
    },
    { "resource_id": 158, "text": "تو موسیٰ ؑ نے اس کو دکھائی بہت بڑی نشانی۔" },
    { "resource_id": 158, "text": "لیکن اس نے جھٹلا دیا اور نافرمانی کی۔" },
    { "resource_id": 158, "text": "پھر وہ پلٹا بھاگ دوڑ کرنے کے لیے۔" },
    {
      "resource_id": 158,
      "text": "پھر اس نے (اپنی رعیت کو) جمع کیا اور اعلان کیا۔"
    },
    { "resource_id": 158, "text": "پس کہا کہ میں ہوں تمہارا سب سے بڑا ربّ !" },
    {
      "resource_id": 158,
      "text": "تو پکڑ لیا اس کو اللہ نے آخرت اور دنیا کی سزا میں۔"
    },
    {
      "resource_id": 158,
      "text": "یقینا اس میں عبرت ہے اس کے لیے جو ڈرتا ہے۔"
    },
    {
      "resource_id": 158,
      "text": "(اے لوگو ! ذرا سوچو !) کیا تمہاری تخلیق زیادہ مشکل ہے یا آسمان کی ؟ اس نے اسے تخلیق کیا۔"
    },
    {
      "resource_id": 158,
      "text": "اس کے گنبد کو بلند کیا پھر اسے ہر طرح سے درست کیا۔"
    },
    {
      "resource_id": 158,
      "text": "اور اس کی رات کو اندھیرا کردیا اور اس کے دن کو ظاہر کردیا۔"
    },
    { "resource_id": 158, "text": "اور زمین کو اس کے بعد بچھا دیا۔" },
    {
      "resource_id": 158,
      "text": "اس میں سے نکالا اس کا پانی اور اس کا چارہ۔"
    },
    { "resource_id": 158, "text": "اور پہاڑوں کو اس میں گاڑ دیا۔" },
    {
      "resource_id": 158,
      "text": "سامانِ زیست کے طور پر تمہارے لیے اور تمہارے چوپایوں کے لیے۔"
    },
    { "resource_id": 158, "text": "پھر جب برپاہو گا وہ بڑا ہنگامہ۔" },
    {
      "resource_id": 158,
      "text": "اس دن انسان یاد کرے گا جو کچھ اس نے بھاگ دوڑ کی تھی۔"
    },
    {
      "resource_id": 158,
      "text": "اور کھول کر رکھ دی جائے گی جہنم ہر دیکھنے والے کے لیے۔"
    },
    { "resource_id": 158, "text": "پس جس نے سرکشی کی تھی۔" },
    { "resource_id": 158, "text": "اور دنیا کی زندگی کو ترجیح دی تھی۔" },
    { "resource_id": 158, "text": "تویقینا اس کا ٹھکانہ اب جہنم ہی ہے۔" },
    {
      "resource_id": 158,
      "text": "اور جو کوئی ڈرتا رہا اپنے ربّ کے حضور کھڑا ہونے (کے خیال) سے"
    },
    { "resource_id": 158, "text": "تو یقینااُس کا ٹھکانہ جنت ہی ہے۔" },
    {
      "resource_id": 158,
      "text": "(اے نبی ﷺ !) یہ لوگ آپ سے پوچھتے ہیں قیامت کے بارے میں کہ وہ کب آکرٹھہرے گی ؟"
    },
    { "resource_id": 158, "text": "آپ ﷺ کا کیا تعلق ہے اس کے بیان کرنے سے ؟" },
    { "resource_id": 158, "text": "اس کا انجام تو آپ کے رب ہی کی طرف ہے۔" },
    {
      "resource_id": 158,
      "text": "آپ ﷺ تو بس خبردار کرنے والے ہیں ہر اس شخص کو جو اس سے ڈرتا ہو۔"
    },
    {
      "resource_id": 158,
      "text": "جس دن وہ اسے دیکھیں گے (انہیں یوں لگے گا) گویا وہ نہیں رہے (دنیا میں) مگر ایک شام یا اس کی ایک صبح۔"
    }
  ],
  "meta": {
    "translation_name": "Bayan-ul-Quran",
    "author_name": "Dr. Israr Ahmad",
    "filters": { "resource_id": 158, "chapter_number": "79" }
  }
}
