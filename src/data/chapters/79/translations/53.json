{
  "translations": [
    {
      "resource_id": 53,
      "text": "Кәферләрнең җаннарын катылык илә суырып алучы фәрештәләр илә,"
    },
    {
      "resource_id": 53,
      "text": "дәхи мөэминнәрнең җаннарын җиңеллек белән суырып алучы фәрештәләр илә ант итәмен."
    },
    {
      "resource_id": 53,
      "text": "Дәхи җир белән кук арасында тизлек белән йөрүче фәрештәләр илә,"
    },
    {
      "resource_id": 53,
      "text": "кәферләрнең җаннарын җәһәннәмгә вә мөэминнәрнең җаннарын җәннәткә алып узышучы фәрештәләр илә,"
    },
    {
      "resource_id": 53,
      "text": "Эшләрне тәдбир кылып йөрүче фәрештәләр илә ант итәмен."
    },
    {
      "resource_id": 53,
      "text": "Беренче сурда җир каты хәрәкәтләнер дә, җир өстендә тереклек бетәр."
    },
    {
      "resource_id": 53,
      "text": "Вә беренче сурга ияртелеп икенче сур булыр да, кешеләр кабердән терелеп чыгарлар."
    },
    {
      "resource_id": 53,
      "text": "Ул көндә куркудан күңелләр урыннарыннан купкан булырлар."
    },
    {
      "resource_id": 53,
      "text": "Ул күңелләрнең, күзләре түбән төшкән булыр."
    },
    {
      "resource_id": 53,
      "text": "Дөньяда Коръәнгә ышанмаучылар әйтәләр: \"Әйә без үлгәннән соң, терелеп яңадан әүвәлге хәлебезгә кайтабызмы?"
    },
    {
      "resource_id": 53,
      "text": "Әйә без черегән сөяк булганнан соң да терелеп кайтырбызмы?"
    },
    {
      "resource_id": 53,
      "text": "Терелүгә ышанмыйча мәсхәрәләп әйттеләр: \"Әгәр яңадан терелү булса, бу бик хәсрәтле кайтарылу икән, аның өчен кайгырырга кирәк\", – дип."
    },
    {
      "resource_id": 53,
      "text": "Аларның терелеп кубарылулары фәкать бер тавыш белән булыр."
    },
    { "resource_id": 53, "text": "Шул вакытта ук алар җир өстендә булырлар." },
    {
      "resource_id": 53,
      "text": "Ий Мухәммәд г-м сиңа Муса хәбәре килде бит?"
    },
    {
      "resource_id": 53,
      "text": "Мусаның Раббысы аңа нида кылды, Тур тавының итәгендәге мүбарәк Тува дигән урында."
    },
    {
      "resource_id": 53,
      "text": "Иманга өндәмәк өчен Фиргаунгә баргыл, тәхкыйк ул азды, бозыклыкны күп кылды."
    },
    {
      "resource_id": 53,
      "text": "Әйт аңа: \"Әйә кирәксенәсеңме кабих булган көфердән пакьләнүне."
    },
    {
      "resource_id": 53,
      "text": "Дәхи сиңа Раббыңны танытуымны телисеңме, әгәр Раббыңны танысаң, Аңардан куркырсың да изге гамәлләр кылырсың\", – дип."
    },
    {
      "resource_id": 53,
      "text": "Муса Фиргаунгә олугъ могҗиза күрсәтте. (Ягъни таягы аҗдаһа булды һәм кулын култыгыннан чыгарган иде кояш кеби якты булып күренде)."
    },
    {
      "resource_id": 53,
      "text": "Фиргаун Мусаның пәйгамбәрлеген һәм күрсәткән могҗизасын ялганга санады һәм Мусага каршы дошманлык кылды."
    },
    {
      "resource_id": 53,
      "text": "Соңра Мусадан йөз чөереп, борылып китте дә теләгән кадәр бозык эшләрне кыла торган булды."
    },
    {
      "resource_id": 53,
      "text": "Һәм үзенең кавемен вә ґәскәрсн җыйды вә кычкырып нида кылды."
    },
    {
      "resource_id": 53,
      "text": "Әйтте: \"Мин сезнең олугъ Раббыгызмын, миннән башка сезнең һич Илаһәгез юктыр\", – дип."
    },
    {
      "resource_id": 53,
      "text": "Аллаһ, ул Фиргаунне тотты дөньяда суга батырып, ахирәттә җәһәннәмгә салу беләк."
    },
    {
      "resource_id": 53,
      "text": "Тәхкыйк бу вакыйгада гыйбрәт бардыр Аллаһудан курыккан кешегә."
    },
    {
      "resource_id": 53,
      "text": "Халык кылуда сезнең яратылуыгыз читенрәкме, әллә күкне ярату читенрәкме? Ул күкне Аллаһ бина кылды."
    },
    {
      "resource_id": 53,
      "text": "Ул күкнең бөеклеген бик югары кылды, ул күкне һич кимчелексез төзеп тәмам итте."
    },
    {
      "resource_id": 53,
      "text": "Ул күкнең кичен караңгы кылды вә аның көндезен якты кылды."
    },
    {
      "resource_id": 53,
      "text": "Моның соңында Аллаһ, торырга яраклы итеп җирне түшәде."
    },
    {
      "resource_id": 53,
      "text": "Җирнең суын һәм хайваннар утлый торган үләннәрне чыгарды."
    },
    { "resource_id": 53, "text": "Дәхи тауларны мәхкәм сабит кылды." },
    {
      "resource_id": 53,
      "text": "Сезгә вә сезнең хайваннарыгызга файда өчен."
    },
    { "resource_id": 53, "text": "Әгәр олугъ җыелыш көне кыямәт килсә," },
    {
      "resource_id": 53,
      "text": "ул көндә кеше дөньяда кылган яман эшләрен искәрер күз алдына китерер."
    },
    {
      "resource_id": 53,
      "text": "Вә күзе күргән кешеләргә җәһәннәм күрсәтелер."
    },
    {
      "resource_id": 53,
      "text": "Әмма берәү шәригать чигеннән чыгып бозыклык кылса,"
    },
    {
      "resource_id": 53,
      "text": "дәхи дөньяга бирелеп ахирәт гамәленә кимчелек китерсә,"
    },
    { "resource_id": 53, "text": "Шиксез, ул кешегә урын җәһәннәмдер." },
    {
      "resource_id": 53,
      "text": "Вә әмма берәү Аллаһ алдына басып Аңа җавап бирүдән курыкса, вә үзен нәфесе теләгән гөнаһлы эшләрдән тыйса,"
    },
    { "resource_id": 53, "text": "әлбәттә җәннәт аңа урындыр." },
    {
      "resource_id": 53,
      "text": "Кәферләр синнән кыямәт кайчан була, дип сорыйлар."
    },
    {
      "resource_id": 53,
      "text": "Кыямәтнең кайчан булачагын әйтүдә сиңа нинди файда? Әйтсәң дә фәкать көферлекләрен арттырачаклар."
    },
    {
      "resource_id": 53,
      "text": "Кыямәт вакытының ахыр чиге Аллаһуга хастыр."
    },
    {
      "resource_id": 53,
      "text": "Ий Мухәммәд г-м, син фәкать ул кыямәттән курыккан кешене куркытучысың."
    },
    {
      "resource_id": 53,
      "text": "Алар кыямәтне күргәндә гүя дөньяда бер дә тормаган кеби булырлар, мәгәр төшкә хәтле ярты көн яки төштән соң ярты көн торган кеби булырлар."
    }
  ],
  "meta": {
    "translation_name": "Tatar",
    "author_name": "Tatar",
    "filters": { "resource_id": 53, "chapter_number": "79" }
  }
}
