{
  "translations": [
    {
      "resource_id": 153,
      "text": " Benedetto Colui nella Cui mano è la sovranità, Egli è onnipotente;"
    },
    {
      "resource_id": 153,
      "text": "Colui Che ha creato la morte e la vita per mettere alla prova chi di voi meglio opera, Egli è l’Eccelso, il Perdonatore;"
    },
    {
      "resource_id": 153,
      "text": "Colui Che ha creato sette cieli sovrapposti senza che tu veda alcun difetto nella creazione del Compassionevole. Osserva, vedi una qualche fenditura?"
    },
    {
      "resource_id": 153,
      "text": "Osserva ancora due volte: il tuo sguardo ricadrà, stanco e sfinito."
    },
    {
      "resource_id": 153,
      "text": "Invero abbellimmo di luminarie il cielo più vicino, e ne abbiamo fatto strumenti; per lapidare i dèmoni <a class=f><sup foot_note=160252>1</sup></a> per i quali abbiamo preparato la Fiamma."
    },
    {
      "resource_id": 153,
      "text": "Per coloro che non credono nel loro Signore, c’è il castigo dell’Inferno: qual tristo divenire!"
    },
    {
      "resource_id": 153,
      "text": "Quando vi sono precipitati, ne sentono il fragore mentre ribolle:"
    },
    {
      "resource_id": 153,
      "text": "manca poco a che scoppi di rabbia. Ogni volta che un gruppo vi è precipitato, i suoi guardiani chiedono: «Non vi è forse giunto un ammonitore?»."
    },
    {
      "resource_id": 153,
      "text": "Risponderanno: «Sì, ci era giunto un ammonitore, ma noi lo tacciammo di menzogna e dicemmo: “Allah non ha fatto scendere alcunché, voi siete in evidente errore!”»."
    },
    {
      "resource_id": 153,
      "text": "E diranno: «Se avessimo ascoltato o compreso, non saremmo tra i compagni della Fiamma»."
    },
    {
      "resource_id": 153,
      "text": "Riconoscono il loro peccato. Che siano ridotti in polvere i compagni della Fiamma!"
    },
    {
      "resource_id": 153,
      "text": "Coloro che invece temono il loro Signore in ciò che è invisibile, avranno perdono e ricompensa grande."
    },
    {
      "resource_id": 153,
      "text": "Sia che nascondiate i vostri intenti o li palesiate, Egli ben conosce quello che contengono i petti."
    },
    {
      "resource_id": 153,
      "text": "Non conoscerebbe ciò che Egli stesso ha creato, quando Egli è il Sottile <a class=f><sup foot_note=160253>1</sup></a> , il Ben informato?"
    },
    {
      "resource_id": 153,
      "text": "Egli è Colui Che vi ha fatto remissiva la terra: percorretela in lungo e in largo, e mangiate della Sua provvidenza. Verso di Lui è la Resurrezione."
    },
    {
      "resource_id": 153,
      "text": "Siete forse sicuri che Colui Che sta nel cielo non vi faccia inghiottire dalla terra quando trema?"
    },
    {
      "resource_id": 153,
      "text": "O siete sicuri che Colui Che sta nel cielo non scateni contro di voi un uragano? Conoscerete allora il Mio avvertimento."
    },
    {
      "resource_id": 153,
      "text": "Invero coloro che li precedettero già tacciarono di menzogna. Quale fu la mia riprovazione!"
    },
    {
      "resource_id": 153,
      "text": "Non hanno visto, sopra di loro, gli uccelli spiegare e ripiegare le ali? Non li sostiene altri che il Compassionevole. In verità Egli osserva ogni cosa."
    },
    {
      "resource_id": 153,
      "text": "Chi potrebbe costituire un esercito per voi, e [chi potrebbe] soccorrervi all’infuori del Compassionevole? I miscredenti sono in preda all’inganno."
    },
    {
      "resource_id": 153,
      "text": "Chi provvederà a voi, se Egli tratterrà la Sua provvidenza? No, essi persistono nell’insolenza e nel rifiuto."
    },
    {
      "resource_id": 153,
      "text": "Colui che cammina con il volto rivolto al suolo è forse meglio guidato di colui che si erge camminando sulla retta via <a class=f><sup foot_note=160251>1</sup></a> ?"
    },
    {
      "resource_id": 153,
      "text": "Di’: «Egli è Colui Che vi ha creati e vi ha dato l’udito, gli occhi e i cuori». Quanto poco Gli siete riconoscenti!"
    },
    {
      "resource_id": 153,
      "text": "Di’: «Egli è Colui Che vi ha sparsi sulla terra e verso di Lui sarete riuniti»."
    },
    {
      "resource_id": 153,
      "text": "Dicono: «A quando questa promessa? [Ditecelo,] se siete veridici»."
    },
    {
      "resource_id": 153,
      "text": "Di’: «La conoscenza [di ciò] appartiene ad Allah. Io non sono altro che un ammonitore esplicito»."
    },
    {
      "resource_id": 153,
      "text": "Quando la vedranno da vicino, saranno stravolti i visi dei miscredenti e sarà detto loro: «Ecco ciò che vi ostinavate a chiedere!»."
    },
    {
      "resource_id": 153,
      "text": "Di’: «Cosa credete? Sia che Allah faccia perire me e quelli che sono con me sia che ci usi misericordia, chi potrà proteggere i miscredenti da un doloroso castigo?»."
    },
    {
      "resource_id": 153,
      "text": "Di’: «Egli è il Compassionevole! Crediamo in Lui e in Lui confidiamo. Presto saprete chi è in errore evidente»."
    },
    {
      "resource_id": 153,
      "text": "Di’: «Cosa credete? Se la vostra acqua rientrasse nelle profondità [della terra] chi vi procurerebbe acqua sorgiva?».   <a class=f><sup foot_note=160254>1</sup></a> Vedi note a XV,e XXXVII,<a class=f><sup foot_note=160255>2</sup></a> «il Sottile»: in arabo «al-Latìf» con il senso di perspicace, acuto, capace di percepire anche le parti più nascoste, profondo; altro significato, il Dolce, Colui che mitiga le pene. <a class=f><sup foot_note=160256>3</sup></a> «il volto rivolto al suolo»: colui che presta attenzione solo al lato materiale della vita."
    }
  ],
  "meta": {
    "translation_name": "Hamza Roberto Piccardo",
    "author_name": "Hamza Roberto Piccardo",
    "filters": { "resource_id": 153, "chapter_number": "67" }
  }
}
