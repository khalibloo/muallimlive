{
  "translations": [
    {
      "resource_id": 97,
      "text": "اللہ کی تسبیح کی ہے ہر اُس چیز نے جو زمین اور آسمانوں میں ہے، <sup foot_note=\"187693\">1</sup> اور وہی زبر دست دانا ہے۔ <sup foot_note=\"187694\">2</sup>"
    },
    {
      "resource_id": 97,
      "text": "زمین اور آسمانوں کی سلطنت کا مالک وہی ہے، زندگی بخشتا ہے اور موت دیتا ہے، اور ہر چیز پر قدرت رکھتا ہے"
    },
    {
      "resource_id": 97,
      "text": "وہی اوّل بھی ہے اور آخر بھی ، اور ظاہر بھی ہے اور مخفی بھی، <sup foot_note=\"187695\">1</sup> اور وہ ہر چیز کا علم رکھتا ہے"
    },
    {
      "resource_id": 97,
      "text": "وہی ہے جس نے آسمانوں اور زمین کو چھ دنوں میں پیدا کیا اور پھر عرش پر جلوہ فرما ہوا۔ <sup foot_note=\"187696\">1</sup> اُس کے علم میں ہے جو کچھ زمین میں جاتا ہے اور جو کچھ اس سے نکلتا ہے اور جو کچھ آسمان سے اُترتاہے اور جو کچھ اُس میں چڑھتا ہے۔ <sup foot_note=\"187697\">2</sup> وہ تمہارے ساتھ ہے جہاں بھی تم ہو۔ <sup foot_note=\"187698\">3</sup> جو کام بھی تم کرتے ہو اسے وہ دیکھ رہا ہے"
    },
    {
      "resource_id": 97,
      "text": "وہی زمین اور آسمانوں کی بادشاہی کا مالک ہے اور تمام معاملات فیصلے کے لیے اُسی کی طرف رجوع کیے جاتے ہیں"
    },
    {
      "resource_id": 97,
      "text": "وہی رات کو دن میں اور دن کو رات میں داخل کرتا ہے، اور دلوں کے چھپے ہوئے راز تک جانتا ہے"
    },
    {
      "resource_id": 97,
      "text": "ایمان لاؤ اللہ اور اُس کے رسول پر <sup foot_note=\"187699\">1</sup> اور خرچ کرو <sup foot_note=\"187700\">2</sup> اُن چیزوں میں سے جن پر اُس نے تم کو خلیفہ بنایا ہے۔ <sup foot_note=\"187701\">3</sup> جو لوگ تم میں سے ایمان لائیں گے اور مال خرچ کریں گے <sup foot_note=\"187702\">4</sup> ان کے لیے بڑا اجر ہے"
    },
    {
      "resource_id": 97,
      "text": "تمہیں کیا ہو گیا ہے کہ تم اللہ پر ایمان نہیں لاتےحالانکہ رسول تمہیں اپنے رب پر ایمان لانے کی دعوت دے رہا ہے <sup foot_note=\"187703\">1</sup> اور وہ تم سے عہد لے چکا ہے <sup foot_note=\"187704\">2</sup> اگر تم واقعی  ماننے والے ہو"
    },
    {
      "resource_id": 97,
      "text": "وہ اللہ ہی تو ہے جو اپنے بندے پر صاف صاف آیتیں نازل کر رہا ہے تاکہ تمہیں تاریکیوں سے نکال کر روشنی میں لے آئے، اور حقیقت یہ ہے کہ اللہ تم پر نہایت شفیق اور مہربان ہے"
    },
    {
      "resource_id": 97,
      "text": "آخر کیا وجہ ہےکہ تم اللہ کی راہ میں خرچ نہیں کرتے حالانکہ زمین اور آسمانوں کی میراث اللہ ہی کے لیے ہے۔ <sup foot_note=\"187705\">1</sup> تم میں سے جو لوگ فتح کے بعد خرچ اور جہاد کریں گے وہ کبھی اُن لوگوں کے برابر نہیں ہو سکتے جنہوں نے فتح سے پہلے خرچ اور جہاد کیا ہے۔ اُن کا درجہ بعد میں خرچ اور جہاد کرنے والوں سے بڑھ کر ہے اگرچہ اللہ نے دونوں ہی سے اچھے وعدے فرمائے ہیں۔ <sup foot_note=\"187706\">2</sup> جو کچھ تم کرتے ہو اللہ اُس سے باخبر ہے۔ <sup foot_note=\"187707\">3</sup>"
    },
    {
      "resource_id": 97,
      "text": "کون ہے جو اللہ کو قرض دے؟ اچھا قرض، تاکہ اللہ اسے کئی گُنا بڑھا کر واپس دے، اور اُس کے لیے بہترین اجر ہے <sup foot_note=\"187708\">1</sup>"
    },
    {
      "resource_id": 97,
      "text": "اُس دن جبکہ تم مومن مردوں اور عورتوں کو دیکھوگے کہ ان کا نور اُن کے آگے آگے  اور ان کے دائیں جانب دوڑ رہا ہوگا۔ <sup foot_note=\"187709\">1</sup> (ان سے کہا جائے گاکہ) ”آج بشارت ہے تمہارے لیے“۔ جنتیں ہونگی جن کے نیچے نہریں بہ رہی ہونگی، جن میں وہ ہمیشہ  رہیں گے یہی ہے بڑی کامیابی"
    },
    {
      "resource_id": 97,
      "text": "اُس روز منافق مردوں اور عورتوں کا حال یہ ہوگا کہ وہ مومنوں  سے کہیں گے ذرا ہماری طرف دیکھو تاکہ ہم تمہارے نُور سے کچھ فائدہ اُٹھائیں، <sup foot_note=\"187710\">1</sup> مگر ان سے کہا جائے گا  پیچھے ہٹ جاؤ، اپنا نور کہیں اور تلاش کرو۔ پھر ان کے درمیان  ایک دیوار حائل کردی جائے گی جس میں ایک دروازہ ہوگا۔ اُس دروازے کے اندر رحمت ہوگی اور باہر عذاب۔ <sup foot_note=\"187711\">2</sup>"
    },
    {
      "resource_id": 97,
      "text": "وہ مومنوں سے پکار پکار کر کہیں گے کیا ہم تمہارے ساتھ نہ تھے؟ <sup foot_note=\"187712\">1</sup> مومن جواب دیں گے ہاں، مگر تم نے اپنے  آپ کو خود فتنے میں ڈالا، <sup foot_note=\"187713\">2</sup> موقع پرستی کی، <sup foot_note=\"187714\">3</sup> شک میں پڑے رہے، <sup foot_note=\"187715\">4</sup> اور جُھوٹی توقعات تمہیں فریب دیتی رہیں، <sup foot_note=\"187716\">5</sup> یہاں تک کہ اللہ کا فیصلہ آگیا، اور آخر وقت تک وہ بڑا دھوکے باز <sup foot_note=\"187717\">6</sup> تمہیں اللہ کے معاملہ میں دھوکا دیتارہا"
    },
    {
      "resource_id": 97,
      "text": "لہذا آج نہ تم سے کوئی فدیہ قبول کیا جائے گا  اور نہ اُن لوگو ں سے جنہوں نے کُھلا کُھلا کُفر کیا تھا۔ <sup foot_note=\"187718\">1</sup> تمہارا ٹھکانا جہنم ہے، وہی تمہاری خبر گیری کرنے والی ہے <sup foot_note=\"187719\">2</sup> اور یہ بدترین انجام ہے"
    },
    {
      "resource_id": 97,
      "text": "کیا ایما ن لانے والوں کے لیے ابھی وہ وقت نہیں آیا کہ اُن کے دل اللہ کے ذکر سے پگھلیں اور اُس کے نازل کردہ حق کے آگے جُھکیں <sup foot_note=\"187721\">1</sup> اور وہ اُن لوگوں کی طرح نہ ہو جائیں جنہیں پہلے کتاب دی گئی تھی، پھر ایک لمبی مدّت اُن پر گزر گئی تو اُن کے دل سخت ہو گئے اور آج ان میں سے اکثر فاسق بنے ہوئے ہیں؟ <sup foot_note=\"187722\">2</sup>"
    },
    {
      "resource_id": 97,
      "text": "خوب جان لو کہ اللہ زمین کو اُس  کی موت کے بعد زندگی بخشتاہے، ہم نے نشانیاں تم کو صاف صاف دکھا دی ہیں، شاید کہ تم عقل سے کام لو۔ <sup foot_note=\"187723\">1</sup>"
    },
    {
      "resource_id": 97,
      "text": "مَردوں اور عورتوں میں سے جو لوگ صدقات <sup foot_note=\"187724\">1</sup> دینے والے ہیں اور جنہوں نے اللہ کو قرضِ حَسَن دیا ہے، اُن کو یقیناً کئی گُنا بڑھا کر دیا جائے گا اور ان کے لیےبہترین اجر ہے"
    },
    {
      "resource_id": 97,
      "text": "اور جو لوگ اللہ اور اُس کے رسُولوں  پر ایمان لائے ہیں <sup foot_note=\"187725\">1</sup> وہی اپنے رب کے نزدیک صِدّیق <sup foot_note=\"187726\">2</sup> اور شہید <sup foot_note=\"187727\">3</sup> ہیں،اُن کے لیے اُن کا اجر  اور اُن کا نُور ہے۔ <sup foot_note=\"187728\">4</sup> اور جن لوگوں نے  کُفر کیا ہے اور ہماری آیات کوجُھٹلایا ہے وہ دوزخی ہیں"
    },
    {
      "resource_id": 97,
      "text": "خُوب جان لو کہ یہ دنیا کی زندگی اس کے سوا کچھ نہیں کہ ایک کھیل اور دل لگی اور ظاہری ٹیپ ٹاپ اور تمہارا آپس میں ایک دوسرے پر فخر  جتانا اور مال و اولاد میں ایک دُوسرے سے بڑھ  جانے کی کوشش کرنا ہے۔ اس کی مثال ایسی ہے جیسے ایک بارش ہوگئی تو اس سے پیدا ہونے والی نباتات کو دیکھ کر کاشت کار خوش ہوگئے۔ پھر وہی کھیتی پک جاتی ہے اور تم دیکھتے ہو کہ  وہ زرد ہوگئی۔ پھر وہ بُھس بن کر رہ جاتی ہے۔ اِس  کے برعکس آخرت وہ جگہ ہے جہاں سخت عذاب ہے اور اللہ کی مغفرت اور اس کی خوشنودی ہے۔ دنیا کی زندگی ایک دھوکے کی ٹٹّی کے سوا کچھ نہیں۔ <sup foot_note=\"187729\">1</sup>"
    },
    {
      "resource_id": 97,
      "text": "دَوڑو اور ایک دُوسرے سے آگے بڑھنے کی کوشش کرو <sup foot_note=\"187730\">1</sup> اپنے رب کی مغفرت اور اُس جنّت کی طرف جس کی وسعت آسمان و زمین جیسی ہے، <sup foot_note=\"187731\">2</sup> جو مہیّا کی گئی ہے اُن لوگوں کے لیےجو اللہ اوراُس کے رسُولوں پر ایمان لائے ہوں۔یہ اللہ کا فضل ہے، جسےچاہتا ہے عطافرماتا ہے، اور اللہ بڑے فضل والا ہے"
    },
    {
      "resource_id": 97,
      "text": "کوئی مصیبت  ایسی نہیں ہے جو زمین میں یا تمہارے اپنے نفس پر نازل ہوتی ہو اور ہم نے اس کو  پیدا کرنے سے پہلے <sup foot_note=\"187732\">1</sup> ایک کتاب میں لکھ نہ رکھا ہو۔ <sup foot_note=\"187733\">2</sup> ایسا کرنا اللہ کے لیے بہت آسان کام ہے۔ <sup foot_note=\"187734\">3</sup>"
    },
    {
      "resource_id": 97,
      "text": "(یہ سب کچھ اس لیے ہے) تاکہ جو کچھ بھی نقصان تمہیں ہو اس پر تم دل شکستہ نہ ہو اور جو کچھ اللہ تمہیں عطا فرمائے اس پر پھول نہ جاؤ <sup foot_note=\"187735\">1</sup>۔ اللہ ایسے لوگوں کو پسند نہیں کرتا جو اپنے آپ کو بڑی چیز سمجھتے ہیں اور فخر  جتاتے ہیں"
    },
    {
      "resource_id": 97,
      "text": "جو خود بُخل  کرتے ہیں اور دوسروں  کوبُخل کرنے پر اُکساتے ہیں۔ <sup foot_note=\"187736\">1</sup> اب اگر کوئی رُوگردانی کرتا ہے تو اللہ بےنیاز اور ستودہ صفات ہے۔ <sup foot_note=\"187737\">2</sup>"
    },
    {
      "resource_id": 97,
      "text": "ہم نے اپنے رسُولوں کو صاف صاف نشانیوں اور ہدایات کے ساتھ بھیجا، اور اُن کے ساتھ کتاب اور میزان نازل کی تاکہ لوگ انصاف پر قائم ہوں، <sup foot_note=\"187738\">1</sup> اور لوہا اتارا جس میں بڑا زور ہے اور لوگوں کے لیے منافع ہیں۔ <sup foot_note=\"187739\">2</sup> یہ اس لیے کیا گیا ہے کہ اللہ کو معلوم ہو جائےکہ کون اُس کو دیکھے بغیر اُس کی اور اُس کے رسُولوں کی مدد کرتا ہے۔ یقیناً اللہ بڑی قوّت والا اور زبردست ہے۔ <sup foot_note=\"187740\">3</sup>"
    },
    {
      "resource_id": 97,
      "text": "<sup foot_note=\"171578\">1</sup> ہم نے نوحؑ  اور ابراہیمؑ  کو بھیجا اور اُن دونوں کی نسل میں نبوّت اور کتاب رکھ دی۔ <sup foot_note=\"171579\">2</sup> پھر ان کی اولاد میں سے کسی نے ہدایت اختیار کی اور بہت سے فاسق ہوگئے۔ <sup foot_note=\"171580\">3</sup>"
    },
    {
      "resource_id": 97,
      "text": "اُن کے بعد ہم نے پے در پےاپنے رسُول  بھیجے، اور ان سب کے بعد عیسٰیؑ  ابن مریم کو مبعوث کیا اور اُس کو انجیل عطا کی، اور جن لوگوں نے اس کی پیروی اختیار کی اُن کے دلوں میں ہم نے ترس اور رحم ڈال دیا۔ <sup foot_note=\"187742\">1</sup> اور رہبانیت <sup foot_note=\"187743\">2</sup> انہوں نے خود ایجاد کر لی، ہم نے اُسے اُن پر فرض نہیں کیا تھا، مگر اللہ کی خوشنودی کی طلب میں انہوں نے آپ ہی یہ بدعت نکالی <sup foot_note=\"187744\">3</sup> اور پھر اس کی پابندی کرنے کا جو حق تھا اسے ادا نہ کیا۔ <sup foot_note=\"187745\">4</sup> اُن میں سے جو لوگ ایمان لائے ہوئے تھے اُن کا اجر ہم نے عطا کیا، مگران میں سے اکثر لوگ فاسق ہیں"
    },
    {
      "resource_id": 97,
      "text": "اے لوگوں جو ایمان لائے ہو، اللہ سے ڈرو اور اس کے رسُول (محمد ﷺ) پر ایمان لاؤ، <sup foot_note=\"187746\">1</sup> اللہ تمہیں اپنی رحمت کا دوہرا حصّہ عطا فرمائے گا اور تمہیں وہ نور بخشے گا جس کی روشنی میں تم چلو گے، <sup foot_note=\"187747\">2</sup> اور تمہارے قصُور معاف  کر دے  گا، <sup foot_note=\"187748\">3</sup> اللہ بڑا معاف کرنے والا اور مہربان ہے"
    },
    {
      "resource_id": 97,
      "text": "(تم کو یہ روش اختیار کرنی چاہیے) تاکہ اہل کتاب کو معلوم ہو جائے کہ اللہ کے فضل پر اُن کا کوئی اجارہ نہیں ہے، اور یہ کہ اللہ کا فضل اس کے اپنے ہی ہاتھ میں ہے، جسے چاہتا ہے عطا فرماتا ہے، اور وہ بڑے فضل والا ہے"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "57" }
  }
}
