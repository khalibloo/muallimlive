{
  "translations": [
    {
      "resource_id": 175,
      "text": "Sva stvorenja, i na nebesima i na Zemlji, iskazuju slavu i veličaju Allahu. On je Silni kojeg niko ne može savladati, i On je Mudar u svemu što je stvorio i odredio."
    },
    {
      "resource_id": 175,
      "text": "Samo Njemu pripada vlast na nebesima i na Zemlji, On život daje kome hoće i usmrćuje koga hoće, On sve može i ništa Ga ne može spriječiti."
    },
    {
      "resource_id": 175,
      "text": "On je Prvi, prije Njega nije bilo ništa, On je Posljednji, poslije Njega neće biti ništa, On je Dominantni, iznad Njega nema ništa, On je u bit svega Pronicljivi, On sve zna i ništa mu ne promiče."
    },
    {
      "resource_id": 175,
      "text": "On je taj koji je stvorio nebesa i Zemlju u šest vremenskih perioda (dana). Stvaranje je počelo u nedjelju, a završilo se u petak, a On je sposoban i moćan da to sve stvori za jedan treptaj oka. Nakon toga se uzvisio i uzdigao iznad Arša, onako kako to Njemu dolikuje. On zna šta u zemlju ulazi, poput kiše, sjemenki i dr., i šta iz nje izlazi, poput bilja, ruda i dr. Zna šta se s neba spušta, poput kiše, Objave i sl., i zna šta se k njemu penje, poput meleka, ljudskih djela i njihovih duša. On je s vama Svojim znanjem, o ljudi, gdje god vi bili, ništa Mu nije skriveno. Allah vidi šta vi radite, nijedno vaše djelo nije Mu skriveno i On će vas za ta djela nagraditi ili kazniti."
    },
    {
      "resource_id": 175,
      "text": "Samo Njemu pripada vlast na nebesima i vlast na Zemlji, i sve se Njemu vraća. Stvorenja će na Sudnjem danu račun polagati pred Njim i On će ih shodno njihovim djelima, tretirati, nagraditi ih ili kazniti."
    },
    {
      "resource_id": 175,
      "text": "On daje da nakon dana nastupa noć, pa kada se tama spusti, ljudi spavaju. I daje da nakon noći dođe dan, pa nastupi svjetlost, te se ljudi pokrenu ka svojim poslovima i obavezama. On zna šta je u prsima Njegovih robova i ništa Mu nije skriveno."
    },
    {
      "resource_id": 175,
      "text": "Vjerujte u Allaha i vjerujte u Njegova Poslanika, udjeljujte imetak koji vam je Allah dao kao nasljedstvo, onako kako vam je to propisano. Oni koji među vama budu vjerovali u Allaha i svoj imetak davali na Allahovom putu, imat će kod Njega veliku nagradu, tj. Džennet."
    },
    {
      "resource_id": 175,
      "text": "Šta je to što vas spriječava da u Allaha vjerujete? A Poslanik vas poziva ka Allahu, nadajući se da ćete povjerovati u vašeg Uzvišenog Gospodara. Allah je od vas, kada vas je iz kičme vaših očeva izveo, zavjet uzeo da ćete vjerovati u Njega, ako ste vjernici."
    },
    {
      "resource_id": 175,
      "text": "On je taj koji svome robu Muhammedu, sallallahu alejhi ve sellem, spušta i objavljuje jasne ajete, kako bi vas iz tmina nevjerovanja i neznanja na svjetlo vjerovanja i znanja, izveo. A Allah je prema vama bio blag i milostiv, kada vam je svoga vjerovjesnika, kao upućivača i donosioca radosnih vijesti, poslao."
    },
    {
      "resource_id": 175,
      "text": "Šta vas spriječava da imetak svoj na Allahovom putu dajete? Allahu pripada nasljedstvo nebesa i Zemlje. O vjernici, nisu među vama isti oni koji su prije oslobođenja Mekke svoj imetak dijelili na Allahovom putu, želeći Allahovo zadovoljstvo i koji su se borili protiv nevjernika da bi islam pomogli, i oni koji su davali imetak i borili se protiv nevjernika, nakon oslobođenja Mekke. Oni koji su prije oslobođenja Mekke davali imetak i borili se na Allahovom putu, imaju veći stepen kod Allaha i uzvišeni položaj od onih koji su svoj imetak davali na Njegovom putu i koji su se borili protiv nevjernika, nakon oslobođenja Mekke. A Allah je za ove obje skupine pripremio Džennet. Allahu je poznato šta vi radite, nijedno vaše djelo nije Mu skriveno i On će vas za ta djela nagraditi ili kazniti."
    },
    {
      "resource_id": 175,
      "text": "Ko je taj koji će dati svoj imetak drage volje, radi Allahova Lica, pa da mu Allah vrati još više, i uz to još da mu dadne lijepu nagradu, a to je Džennet."
    },
    {
      "resource_id": 175,
      "text": "Na Dan kada vidiš vjernike i vjernice i svjetlo koje ih predvodi, ispred njih i sa njihove desne strane. Toga dana biće im rečeno: Radujte se danas, vama pripadaju džennetske bašče ispod čijih dvoraca i stabala teku rijeke, u njima će biti vječno, a to je veliki uspjeh kojem nijedan drugi nije ravan."
    },
    {
      "resource_id": 175,
      "text": "Na Dan kada licemjeri i licemjerke kažu vjernicima: Čekajte i nas, kako bismo vašeg svjetla uzeli, pa da nam ono pomogne preko Sirat ćuprije. Tada će se, kao vid ismijavanja, licemjerima kazati: \"Vratite se nazad, i potražite svoje svjetlo.\" Između njih će biti postavljen zid koji će imati vrata, s čije će unutarnje strane za vjernike biti milost, a s vanjske za licemjere biti kazna."
    },
    {
      "resource_id": 175,
      "text": "Licemjeri će pozvati vjernike, govoreći im: Zar mi nismo bili s vama u islamu i pokornosti? Muslimani će im kazati: Naravno, bili ste, ali ste sami sebe zaveli licemjerjem, pa vas je to uništilo. Čekali ste da vjernici budu poraženi, pa da ispoljite vaše nevjerovanje i sumnjali ste u Allahovu pomoć vjernicima i u proživljenje nakon smrti. Lažne nade i želje su vas prevarile, sve dok vam smrt nije došla, a vi ste bili u takvom stanju, i šejtan vas je u pogledu Allaha u sumnju dovodio."
    },
    {
      "resource_id": 175,
      "text": "O licemjeri, danas se od vas nikakva otkupnina za Allahovu kaznu, neće uzimati, a neće se otukpnina uzimati ni od onih koji su nevjerovanje ispoljavali. Vaša, a i konačnica nevjernika je u Vatri, jer vam je ona najpreča, a i vi ste za nju najpreči, a ružno li je ona boravište."
    },
    {
      "resource_id": 175,
      "text": "Zar nije došlo vrijeme da se onima koji u Allaha i Poslanika Njegova vjeruju, srca raznježe i smire kada se ime Allaha Uzvišenog spomene, a i kada se objavljuje u Kur'anu neko obećanje ili prijetnja, i da ne budu kao oni Jevreji kojima je objavljen Tevrat, i kao kršćani kojima je objavljen Indžil, kojima su srca otvrdla, pa je prošlo mnogo vremena između njih i slanja njihovih vjerovjesnika, što je bilo uzrokom da im njihova srca postanu tvrda, a mnogo njih su napustili pokornost Allahu i odali se griješenju."
    },
    {
      "resource_id": 175,
      "text": "Znajte da Allah oživljava zemlju dajući da iz nje bilje niče, nakon što je neplodna i suha bila. On vam je, o ljudi, pojasnio mnoge dokaze i argumente koji ukazuju na Allahovu moć i jednoću, kako biste ih shvatili i znali da Onaj koji oživljava zemlju nakon njenog mrtvila, može da vas oživi nakon što pomrete i da je On u mogućnosti da vaša srca nježnim učini, nakon što su otvrdla."
    },
    {
      "resource_id": 175,
      "text": "Onima muškarcima i ženama koji drage volje milostinju iz svojih imetaka daju, bez prigovaranja, nagrada za njihova djela biće uvećanja i za svako dobro djelo dat će im se deset do sedam stotina puta, i još više od toga, a pored te nagrade, imat će kod Allaha drugu nagradu, a to je Džennet."
    },
    {
      "resource_id": 175,
      "text": "Oni koji u Allaha vjeruju, i koji u sve njegove poslanike, bez razlike, vjeruju, istinski su i pravi vjernici, a šehidima kod njihova Gospodara pripada plemenita nagrada, već pripremljena za njih. Njima pripada i svjetlo koje će biti ispred njih i sa njihove desne strane, na Sudnjem danu. Oni koji budu nevjernici u Allaha i Njegove poslanike i koji budu poricali naše ajete koje objavljujemo poslanicima, biće stanovnici Ognja, u njega će na Sudnjem danu ući, i nikada iz njega neće izići."
    },
    {
      "resource_id": 175,
      "text": "Znajte da je dunjalučki život koji je igra za tijela, zabava za srca i ukras kojim se ukrašavate, čime se jedni drugima hvalite i mnoštvom imetka i djece se ponosite, sličan kiši koja padne i bilje nikne, pa se tom bilju poljoprivrednici dive, a zatim se ovo zeleno bilje osuši, pa ga, o ti koji posmatraš, vidiš žutog, a nakon toga ga Allah učini potpuno suhim tako da se raspada. Na onome svijetu je žestoka kazna za nevjernike i licemjere, a oprost grijeha i Njegovo zadovoljstvo za Allahove robove, vjernike. Ovaj život je samo kratko uživanje koje će nestati. Onaj ko dadne prednost ovom prolaznom životu nad ahiretskim blagodatima, veliki je gubitnik."
    },
    {
      "resource_id": 175,
      "text": "Natječite se, o ljudi, u činjenju dobrih djela kojima ćete doći do oprosta za vaše grijehe, pokajte se i na druge načine Allahu se približavajte, jer ćete tako steći Džennet čija je širina kao širina nebesa i Zemlje. Taj Džennet Allah je pripremio za one koji u Njega i Njegove poslanike vjeurju. Ta nagrada je vid Allahove dobrote koju On daje kome hoće od Svojih robova. Allah Uzvišeni veliko dobro daje vjernicima."
    },
    {
      "resource_id": 175,
      "text": "Svaka nedaća koja se ljudima desi na Zemlji, poput suše i drugih nedaća ili u njima samima, zapisana je u Pločni pomno čuvanoj, prije nego smo stvorenja stvorili. To je Allahu, zaista, lahko."
    },
    {
      "resource_id": 175,
      "text": "To je zbog toga, kako ne biste, o ljudi, tugovali za onim što vas je prošlo i kako se ne biste radovali oholo, onome što vam je On dao. Allah ne voli nijednog oholnika hvalisavca koji ljudima u inat prkosi zbog onoga što mu je Allah dao."
    },
    {
      "resource_id": 175,
      "text": "Oni koji škrtare u onome što im je obaveza da daju i drugima škrtost naređuju, gubitnici su. Onaj ko se okrene od pokornosti Allahu, sam sebi štetu čini, a ne Allahu, jer On je neovisan i nije u potrebi za pokornošću Svojih robova, On u svakom stanju zaslužuje pohvalu."
    },
    {
      "resource_id": 175,
      "text": "Poslali smo Naše poslanike s jasnim dokazima, objavili smo im knjige i s njima Mjerilo pravde poslali, kako bi se među ljudima pravedno sudilo. Spustili smo i gvožđe koje je veoma jako. Od njega se pravi oružje i ljudi se njime koriste u svojim poslovima i zanatima. To smo učinili da bismo ljudima ukazali na one koji Allaha pomažu, iako Ga nisu vidjeli. Allah je snažan, i ništa ga ne može nadvladati, i On je Silan, ništa Njegovu moć ne može zaustaviti."
    },
    {
      "resource_id": 175,
      "text": "Mi smo poslali Nuha i Ibrahima, neka je na njih mir i spas, i među njihovim potomcima učinili smo vjerovjesništvo i Knjige smo im spustili. Među njihovim potomcima ima onih koji su na pravom putu, a mnogo njih je van okvira pokornosti Allahu."
    },
    {
      "resource_id": 175,
      "text": "Zatim smo i nakon njih poslanike slali, jedni za drugima su dolazili njihovim narodima. Poslali smo Isaa, sina Merjemina, i dali smo mu Indžil. U srcima onih koji su vjerovali u njega i slijedili ga, dali smo blagost i samilost, pa su bili nježni i samilosni jedni prema drugima, ali su u vjeri na jedan način pretjerivali, pa su ostavili neke propise koje im je Allah dozvolio, poput braka i uživanja (u onom što je halal), a to od njih nije bilo traženo, nego su oni sami sebe time zadužili, uvodeći takvu novinu u vjeru. Mi smo od njih tražili da slijede ono u čemu je Allahovo zadovoljstvo, ali to nisu uradili. Onima među njima koji su vjerovali, dali smo nagradu, a među njima bilo je mnogo onih koji su iskazali nepokornost Allahu, tako što su negirali istinu koju im je donio Njegov poslanik Muhammed, sallallahu alejhi ve sellem."
    },
    {
      "resource_id": 175,
      "text": "O vi koji vjerujete u Allaha i radite prema onome što vam je propisao, bojte se Allaha, provodeći Njegove naredbe i kloneći se Njegovih zabrana, vjerujte u Njegova Poslanika, pa će vam On dati dvostruku nagradu, nagradu za vjerovanje u Muhammeda, sallallahu alejhi ve sellem, i nagradu za vjerovanje u ranije poslanike, i pored toga dat će vam svjetlost koja će vam biti vodič na dunjaluku i davati vam vidljivost preko Sirat ćuprije na Sudnjem danu, i grijehe će vam oprostiti, prekrit će ih i za njih vas neće kažnjavati. Allah Uzvišeni prašta Svojim robovima i milostiv je prema njima."
    },
    {
      "resource_id": 175,
      "text": "Pojasnili smo vam našu veliku dobrotu i umnogostručenu nagradu koju smo za vas, o vjernici pripremili, kako bi sljedbenici prijašnjih Knjiga, Jevreji i kršćani znali da oni ne mogu doći do Allahove dobrote kako bi je darovali kome oni hoće i zabranili je kome hoće, te da bi znali da je dobrota u Allahovim rukama i da je On daje kome hoće, a On je vlasnik velike dobrote kojom odlikuje koga hoće od Svojih robova."
    }
  ],
  "meta": {
    "translation_name": "Bosnian Mokhtasar",
    "author_name": "Al-Mukhtasar",
    "filters": { "resource_id": 175, "chapter_number": "57" }
  }
}
