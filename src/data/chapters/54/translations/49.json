{
  "translations": [
    { "resource_id": 49, "text": "Saa imekaribia, na mwezi umepasuka!" },
    {
      "resource_id": 49,
      "text": "Na wakiona Ishara hugeuka upande na husema: Huu uchawi tu unazidi kuendelea."
    },
    {
      "resource_id": 49,
      "text": "Na wamekanusha na wamefuata matamanio yao. Na kila jambo ni lenye kuthibiti."
    },
    {
      "resource_id": 49,
      "text": "Na bila ya shaka zimewajia khabari zenye makaripio."
    },
    {
      "resource_id": 49,
      "text": "Hikima kaamili; lakini maonyo hayafai kitu!"
    },
    {
      "resource_id": 49,
      "text": "Basi jiepushe nao. Siku atakapo ita mwitaji kuliendea jambo linalo chusha;"
    },
    {
      "resource_id": 49,
      "text": "Macho yao yatainama; watatoka makaburini kama nzige walio tawanyika,"
    },
    {
      "resource_id": 49,
      "text": "Wanamkimbilia mwitaji, na makafiri wanasema: Hii ni siku ngumu."
    },
    {
      "resource_id": 49,
      "text": "Kabla yao kaumu ya Nuhu walikanusha; wakamkanusha mja wetu, na wakasema ni mwendawazimu, na akakaripiwa."
    },
    {
      "resource_id": 49,
      "text": "Basi akamwomba Mola wake Mlezi akasema: Kwa hakika mimi nimeshindwa, basi ninusuru!"
    },
    {
      "resource_id": 49,
      "text": "Basi tukaifungua milango ya mbingu kwa maji yanayo miminika."
    },
    {
      "resource_id": 49,
      "text": "Na tukazipasua ardhi kwa chemchem, yakakutana maji kwa jambo lilio kadiriwa."
    },
    {
      "resource_id": 49,
      "text": "Na tukamchukua kwenye safina ya mbao na kamba."
    },
    {
      "resource_id": 49,
      "text": "Ikawa inakwenda kwa nadhari yetu, kuwa ni malipo kwa alivyo kuwa amekanushwa."
    },
    {
      "resource_id": 49,
      "text": "Na bila ya shaka tuliiacha iwe ni Ishara. Lakini je, yupo anaye kumbuka?"
    },
    {
      "resource_id": 49,
      "text": "Basi ilikuwaje adhabu yangu, na maonyo yangu."
    },
    {
      "resource_id": 49,
      "text": "Na bila ya shaka Sisi tumeifanya Qur'ani iwe nyepesi kufahamika. Lakini yupo anaye kumbuka?"
    },
    {
      "resource_id": 49,
      "text": "Kina A'di walikanusha. Basi ilikuwaje adhabu yangu na maonyo yangu?"
    },
    {
      "resource_id": 49,
      "text": "Hakika Sisi tuliwapelekea upepo wa kimbunga katika siku korofi mfululizo,"
    },
    {
      "resource_id": 49,
      "text": "Ukiwang'oa watu kama vigogo vya mitende vilio ng'olewa."
    },
    {
      "resource_id": 49,
      "text": "Basi ilikuwaje adhabu yangu na maonyo yangu?"
    },
    {
      "resource_id": 49,
      "text": "Na bila ya shaka Sisi tumeifanya Qur'ani nyepesi kufahamika; lakini yupo anaye kumbuka?"
    },
    { "resource_id": 49, "text": "Thamudi waliwakanusha Waonyaji." },
    {
      "resource_id": 49,
      "text": "Wakasema: Ati tumfuate binaadamu mmoja katika sisi? Basi hivyo sisi tutakuwa katika upotofu na kichaa!"
    },
    {
      "resource_id": 49,
      "text": "Ni yeye tu aliye teremshiwa huo ukumbusho kati yetu sote? Bali huyu ni mwongo mwenye kiburi!"
    },
    {
      "resource_id": 49,
      "text": "Kesho watajua ni nani huyo mwongo mwenye kiburi."
    },
    {
      "resource_id": 49,
      "text": "Hakika Sisi tutawapelekea ngamia jike ili kuwajaribu, basi watazame tu na ustahamili."
    },
    {
      "resource_id": 49,
      "text": "Na waambie kwamba maji yatagawanywa baina yao; kila sehemu ya maji itahudhuriwa na aliye khusika."
    },
    { "resource_id": 49, "text": "Basi wakamwita mtu wao akaja akamchinja." },
    {
      "resource_id": 49,
      "text": "Basi ilikuwaje adhabu yangu na maonyo yangu!"
    },
    {
      "resource_id": 49,
      "text": "Hakika Sisi tuliwapelekea ukelele mmoja tu, wakawa kama mabuwa ya kujengea uwa."
    },
    {
      "resource_id": 49,
      "text": "Na bila ya shaka Sisi tumeifanya Qur'ani iwe nyepesi kwa kukumbuka, lakini yupo akumbukaye?"
    },
    { "resource_id": 49, "text": "Kaumu Lut'i nao waliwakadhibisha Waonyaji." },
    {
      "resource_id": 49,
      "text": "Hakika Sisi tukawapelekea kimbunga cha vijiwe, isipo kuwa wafuasi wa Lut'i. Hao tuliwaokoa karibu na alfajiri."
    },
    {
      "resource_id": 49,
      "text": "Kwa neema inayo toka kwetu. Hivyo ndivyo tumlipavyo anaye shukuru."
    },
    {
      "resource_id": 49,
      "text": "Na hakika yeye aliwaonya adhabu yetu; lakini wao waliyatilia shaka hayo maonyo."
    },
    {
      "resource_id": 49,
      "text": "Na walimtaka awape wageni wake. Tukayapofua macho yao, na tukawaambia: Onjeni basi adhabu na maonyo yangu!"
    },
    {
      "resource_id": 49,
      "text": "Na iliwafikia wakati wa asubuhi adhabu yangu ya kuendelea."
    },
    { "resource_id": 49, "text": "Basi onjeni adhabu na maonyo yangu!" },
    {
      "resource_id": 49,
      "text": "Na hakika tumeisahilisha Qur'ani kuikumbuka. Lakini yupo anaye kumbuka?"
    },
    { "resource_id": 49, "text": "Na Waonyaji waliwafikia watu wa Firauni." },
    {
      "resource_id": 49,
      "text": "Walizikadhibisha Ishara zetu zote, nasi tukawashika kama anavyo shika Mwenye nguvu Mwenye uweza."
    },
    {
      "resource_id": 49,
      "text": "Je! Makafiri wenu ni bora kuliko hao, au yameandikwa vitabuni kuwa nyinyi hamtiwi makosani?"
    },
    {
      "resource_id": 49,
      "text": "Au ndio wanasema: Sisi ni wengi tutashinda tu."
    },
    {
      "resource_id": 49,
      "text": "Wingi wao huu utashindwa, na wao watasukumwa nyuma."
    },
    {
      "resource_id": 49,
      "text": "Bali Saa ya Kiyama ndio miadi yao, na Saa hiyo ni nzito zaidi na chungu zaidi."
    },
    {
      "resource_id": 49,
      "text": "Hakika wakosefu wamo katika upotofu na wazimu."
    },
    {
      "resource_id": 49,
      "text": "Siku watakapo kokotwa Motoni kifudifudi waambiwe: Onjeni mguso wa Jahannamu!"
    },
    {
      "resource_id": 49,
      "text": "Kwa hakika Sisi tumekiumba kila kitu kwa kipimo."
    },
    {
      "resource_id": 49,
      "text": "Na amri yetu haikuwa ila ni moja tu, kama kupepesa jicho."
    },
    {
      "resource_id": 49,
      "text": "Na bila ya shaka tumekwisha waangamiza wenzenu. Lakini yupo anaye kumbuka?"
    },
    {
      "resource_id": 49,
      "text": "Na kila jambo walilo lifanya limo vitabuni."
    },
    { "resource_id": 49, "text": "Na kila kidogo na kikubwa kimeandikwa." },
    {
      "resource_id": 49,
      "text": "Hakika wachamngu watakuwa katika Mabustani na mito."
    },
    {
      "resource_id": 49,
      "text": "Katika makalio ya haki kwa Mfalme Mwenye uweza."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "54" }
  }
}
