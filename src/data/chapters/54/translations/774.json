{
  "translations": [
    {
      "resource_id": 774,
      "text": "Igihe cy’imperuka kiregereje ndetse n’ukwezi kwarasadutse<sup foot_note=211598>1</sup>."
    },
    {
      "resource_id": 774,
      "text": "N’iyo (abahakanyi) babonye igitangaza, batera umugongo bakavuga bati “Ubu ni uburozi bugikomeje!”"
    },
    {
      "resource_id": 774,
      "text": "Barahakanye banakurikira irari ryabo, kandi buri kintu kizagira iherezo."
    },
    {
      "resource_id": 774,
      "text": "Kandi rwose bagezweho n’inkuru zibabuza (gukora ibibi),"
    },
    {
      "resource_id": 774,
      "text": "(Izo nkuru ziri muri Qur’an) zuje ubushishozi buhebuje, ariko uko kubaburira nta cyo kwabamariye."
    },
    {
      "resource_id": 774,
      "text": "Bityo (yewe Muhamadi), birengagize kandi (unabibutse) umunsi umuhamagazi azahamagarira kugana ku kintu kibi cyane (gucirwa urubanza ku munsi w’imperuka),"
    },
    {
      "resource_id": 774,
      "text": "Bazaba bubitse amaso (kubera ikimwaro), basohoka mu mva bameze nk’inzige zinyanyagiye."
    },
    {
      "resource_id": 774,
      "text": "Bihuta bagana uhamagara. Abahakanyi bazavuga bati “Uyu ni umunsi ugoye.”"
    },
    {
      "resource_id": 774,
      "text": "Na mbere yabo, abantu ba Nuhu bahinyuye umugaragu wacu, maze baravuga bati “Ni umusazi”, ndetse aranamaganwa."
    },
    {
      "resource_id": 774,
      "text": "Nuko asaba Nyagasani we (agira ati) “Rwose njye naneshejwe, ngaho tabara!”"
    },
    {
      "resource_id": 774,
      "text": "Nuko dufungura amarembo y’ikirere, hamanuka amazi yisuka ari menshi."
    },
    {
      "resource_id": 774,
      "text": "Nuko isi tuyikuramo amasoko, maze amazi (yo mu nsi no hejuru) arahura ku bw’itegeko ryagenwe."
    },
    {
      "resource_id": 774,
      "text": "Maze (Nuhu) tumutwara mu gikozwe mu mbaho n’imisumari (inkuge)."
    },
    {
      "resource_id": 774,
      "text": "Cyagendaga (hejuru y’amazi) tugihanze amaso; (ibyo) biba igihembo cy’uwo bahakanye."
    },
    {
      "resource_id": 774,
      "text": "Rwose (iyi nkuru ya Nuhu) twarayiretse ngo ibe ikimenyetso (n’isomo ku bazaza nyuma ye). Ese hari uwibuka (ngo bimugirire akamaro)?"
    },
    {
      "resource_id": 774,
      "text": "Mbega uko ibihano byanjye no kuburira kwanjye byari bimeze!"
    },
    {
      "resource_id": 774,
      "text": "Kandi rwose Qur’an twarayoroheje kugira ngo ibe urwibutso. Ese hari uwibuka (ngo bimugirire akamaro)?"
    },
    {
      "resource_id": 774,
      "text": "Aba Adi bahinyuye (Intumwa yabo Hudu); mbega uko ibihano byanjye no kuburira kwanjye byari bimeze!"
    },
    {
      "resource_id": 774,
      "text": "Mu by’ukuri twaboherereje inkubi y’umuyaga uvuza ubuhuha ku munsi w’amakuba akomeye,"
    },
    {
      "resource_id": 774,
      "text": "Uterura abantu bakamera nk’ingiga z’ibiti by’imitende byaranduwe."
    },
    {
      "resource_id": 774,
      "text": "Mbega uko ibihano byanjye no kuburira kwanjye byari bimeze!"
    },
    {
      "resource_id": 774,
      "text": "Kandi rwose Qur’an twarayoroheje kugira ngo ibe urwibutso. Ese hari uwibuka (ngo bimugirire akamaro)?"
    },
    { "resource_id": 774, "text": "Aba Thamudi bahinyuye kuburira (kwacu)" },
    {
      "resource_id": 774,
      "text": "Nuko baravuga bati “Ese ni gute twafata umuntu umwe unadukomokamo ngo tube ari we dukurikira? Rwose ubwo twaba turi mu buyobe n’ubusazi!”"
    },
    {
      "resource_id": 774,
      "text": "Ese ubu koko urwibutso ni we wenyine muri twe rwahawe? Ahubwo we ni umubeshyi akaba n’umwibone."
    },
    {
      "resource_id": 774,
      "text": "Bidatinze bazamenya umubeshyi w’umwibone uwo ari we."
    },
    {
      "resource_id": 774,
      "text": "Tugiye kuboherereza ingamiya (y’ingore) kugira ngo tubagerageze; bityo bagenzure unabihanganire."
    },
    {
      "resource_id": 774,
      "text": "Unababwire ko amazi bagomba kuyasangira na yo (ingamiya); buri wese azajya agira igihe cye cyo kuyanywaho."
    },
    {
      "resource_id": 774,
      "text": "Ariko bahamagaye mugenzi wabo (afata inkota) arayica."
    },
    {
      "resource_id": 774,
      "text": "Mbega uko ibihano byanjye no kuburira kwanjye byari bimeze!"
    },
    {
      "resource_id": 774,
      "text": "Mu by’ukuri twaboherereje urusaku rumwe gusa, maze bamera nk’ibyatsi byumye byaribaswe."
    },
    {
      "resource_id": 774,
      "text": "Kandi rwose Qur’an twarayoroheje kugira ngo ibe urwibutso. Ese hari uwibuka (ngo bimugirire akamaro)?"
    },
    {
      "resource_id": 774,
      "text": "Abantu ba Lutwi bahinyuye kuburira (kwacu),"
    },
    {
      "resource_id": 774,
      "text": "Twaboherereje inkubi y’umuyaga uvanze n’amabuye (ubarimbura bose), usibye gusa umuryango wa Lutwi twarokoye mu rukerera,"
    },
    {
      "resource_id": 774,
      "text": "(Ibyo twabikoze) ku bw’ingabire ziduturutseho. Uko ni ko duhemba ushimira."
    },
    {
      "resource_id": 774,
      "text": "Nyamara (Lutwi) yari yarababuriye ko bazahura n’ibihano byacu, nuko bashidikanya kuri uko kuburira (kwacu)."
    },
    {
      "resource_id": 774,
      "text": "Baranamwinginze (ngo abahe) abashyitsi be (kugira ngo babakorere ubutinganyi). Nuko tubahuma amaso (tuvuga tuti) “Ngaho nimusogongere ibihano byanjye no kuburira (kwanjye)!”"
    },
    {
      "resource_id": 774,
      "text": "Kandi rwose twabazindukirije mu bihano bikomeza (kuzageza ku munsi w’imperuka)."
    },
    {
      "resource_id": 774,
      "text": "Ngaho nimusogongere ibihano byanjye no ku byo najyaga mbaburira!"
    },
    {
      "resource_id": 774,
      "text": "Kandi rwose Qur’an twarayoroheje kugira ngo ibe urwibutso. Ese hari uwibuka (ngo bimugirire akamaro)?"
    },
    {
      "resource_id": 774,
      "text": "Kandi rwose kuburira (kwanjye) kwageze ku bantu ba Farawo,"
    },
    {
      "resource_id": 774,
      "text": "Bahinyuye ibitangaza byacu byose, nuko turabafata tubahanisha ibihano by’Umunyacyubahiro bihebuje, Ushobora byose."
    },
    {
      "resource_id": 774,
      "text": "Ese abahakanyi banyu (b’i Maka) ni bo beza kurusha abo (abantu ba Adi, aba Thamudi, aba Nuhu n’aba Farawo, boretswe)? Cyangwa mufite ubudahangarwa bwanditse mu bitabo (bwo kutazahanwa)?"
    },
    {
      "resource_id": 774,
      "text": "Cyangwa (abo bahakanyi) baravuga bati “Twe turi benshi dushyize hamwe, dushoboye kwitabara!”"
    },
    {
      "resource_id": 774,
      "text": "Nyamara abo bishyize hamwe bazatsindwa banayabangire ingata."
    },
    {
      "resource_id": 774,
      "text": "Ahubwo umunsi w’imperuka ni cyo gihe basezeranyijwe (cyo kuzahanirwaho), ndetse imperuka izaba iteye ubwoba cyane kandi irura."
    },
    {
      "resource_id": 774,
      "text": "Mu by’ ukuri, inkozi z’ibibi ziri mu buyobe (hano ku isi) kandi zizahanishwa umuriro utwika!"
    },
    {
      "resource_id": 774,
      "text": "Umunsi uburanga bwabo buzakururirwa mu muriro (bazabwirwa bati) “Ngaho nimwumve igihano cy’umuriro.”"
    },
    {
      "resource_id": 774,
      "text": "Mu by’ukuri buri kintu twakiremye ku rugero twagennye (igeno ryacyo)."
    },
    {
      "resource_id": 774,
      "text": "Kandi itegeko ryacu ni (ijambo) rimwe; (ryihuta) nko guhumbya no guhumbura."
    },
    {
      "resource_id": 774,
      "text": "Kandi rwose tworetse abantu bameze nkamwe (mu buhakanyi). Ese hari uwibuka (ngo bimugirire akamaro)?"
    },
    {
      "resource_id": 774,
      "text": "Kandi buri kintu cyose bakoze cyandikwaga mu bitabo (by’ibikorwa byabo)."
    },
    {
      "resource_id": 774,
      "text": "Na buri kintu, cyaba gito cyangwa kinini, kiranditse."
    },
    {
      "resource_id": 774,
      "text": "Mu by’ukuri abagandukira Allah bazaba bari mu busitani n’imigezi (Ijuru),"
    },
    {
      "resource_id": 774,
      "text": "Mu byicaro by’icyubahiro, hafi y’Umwami, Ushobora byose."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "54" }
  }
}
