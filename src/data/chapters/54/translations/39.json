{
  "translations": [
    {
      "resource_id": 39,
      "text": "Telah hampir saat (kedatangan hari kiamat) dan terbelahlah bulan."
    },
    {
      "resource_id": 39,
      "text": "Dan kalau mereka (kaum musyrik Mekah) melihat sesuatu mukjizat, mereka berpaling ingkar sambil berkata: (Ini ialah) sihir yang terus menerus berlaku."
    },
    {
      "resource_id": 39,
      "text": "Dan (telah menjadi adat) mereka mendustakan (Nabi Muhammad dan mukjizat-mukjizat yang dibawanya) serta menurut hawa nafsu mereka, sedang tiap-tiap perkara tetap (menurut keadaan yang ditentukan oleh Allah)."
    },
    {
      "resource_id": 39,
      "text": "Dan sesungguhnya! Telah sampai kepada mereka (dengan perantaraan Al-Quran), sebahagian dari kisah-kisah dan berita (umat-umat yang telah lalu), yang mengandungi perkara-perkara yang cukup untuk mencegah mereka (dari perbuatan kufur itu)."
    },
    {
      "resource_id": 39,
      "text": "(Yang demikian ialah) pengajaran yang cukup sempurna; dalam pada itu, segala peringatan dan amaran tidak akan mendatangkan faedah (kepada mereka yang ingkar)."
    },
    {
      "resource_id": 39,
      "text": "Oleh itu, berpalinglah dari mereka (wahai Muhammad dan janganlah dihiraukan). (Ingatlah) masa (malaikat) penyeru menyeru (mereka pada hari kiamat) kepada perkara yang tidak diingini (oleh orang yang bersalah);"
    },
    {
      "resource_id": 39,
      "text": "(Pada saat itu) masing-masing dengan keadaan menundukkan pandangannya kerana ketakutan keluar dari kubur seperti belalang yang terbang bertebaran."
    },
    {
      "resource_id": 39,
      "text": "Masing-masing dengan cepatnya menuju kepada penyeru itu. (Pada saat yang demikian), orang-orang yang kafir berkata: Hari ini ialah hari yang amat sukar!"
    },
    {
      "resource_id": 39,
      "text": "Sebelum mereka, kaum Nabi Nuh juga telah mendustakan (Rasulnya); iaitu mereka mendustakan hamba Kami (Nabi Nuh) serta mereka menuduhnya dengan berkata: Dia seorang gila dan dia telah diancam (dan dihalang daripada menjalankan dakwah agama)."
    },
    {
      "resource_id": 39,
      "text": "Lalu dia berdoa merayu kepada Tuhannya dengan berkata: Sesungguhnya aku ini dikalahkan (oleh kaumku yang ingkar), oleh itu menangkanlah daku (terhadap mereka)!"
    },
    {
      "resource_id": 39,
      "text": "Maka Kami bukakan pintu-pintu langit, dengan menurunkan hujan yang mencurah-curah."
    },
    {
      "resource_id": 39,
      "text": "Dan Kami jadikan bumi memancarkan mata air-mata air (di sana sini), lalu bertemulah air (langit dan bumi) itu untuk (melakukan) satu perkara yang telah ditetapkan."
    },
    {
      "resource_id": 39,
      "text": "Dan Kami bawa naik Nabi Nuh (berserta pengikut-pengikutnya) di atas (bahtera yang dibina) dari keping-keping papan dan paku;"
    },
    {
      "resource_id": 39,
      "text": "Yang belayar laju dengan pemeliharaan dan pengawasan Kami; (Kami melakukan yang demikian dan menimpakan taufan itu) sebagai balasan bagi orang-orang yang kufur ingkar!"
    },
    {
      "resource_id": 39,
      "text": "Dan demi sesungguhnya! Kami telah jadikan bahtera itu sebagai satu tanda yang menjadi pengajaran, maka adakah orang yang mahu beringat dan insaf?"
    },
    {
      "resource_id": 39,
      "text": "Oleh itu, perhatikanlah bagaimana buruknya azabKu dan kesan amaran-amaranKu."
    },
    {
      "resource_id": 39,
      "text": "Dan demi sesungguhnya! Kami telah mudahkan Al-Quran untuk menjadi peringatan dan pengajaran, maka adakah sesiapa yang mahu mengambil peringatan dan pelajaran (daripadanya)?"
    },
    {
      "resource_id": 39,
      "text": "(Demikian juga) kaum Aad telah mendustakan Rasulnya (lalu mereka dibinasakan); maka perhatikanlah, bagaimana buruknya azabku dan kesan amaran-amaranKu!"
    },
    {
      "resource_id": 39,
      "text": "Sesungguhnya Kami telah menghantarkan kepada mereka angin ribut yang kencang, pada hari nahas yang berlanjutan; -"
    },
    {
      "resource_id": 39,
      "text": "Yang menumbangkan manusia gugur bergelimpangan, seolah-olah mereka batang-batang pohon kurma yang terbongkar."
    },
    {
      "resource_id": 39,
      "text": "Maka perhatikanlah, bagaimana buruknya azabKu dan kesan amaran-amaranKu!"
    },
    {
      "resource_id": 39,
      "text": "Dan demi sesungguhnya! Kami telah mudahkan Al-Quran untuk peringatan dan pengajaran, maka adakah sesiapa yang mahu mengambil peringatan dan pelajaran (daripadanya)?"
    },
    {
      "resource_id": 39,
      "text": "(Demikian juga) kaum Thamud telah mendustakan peringatan dan amaran (yang disampaikan oleh Rasul mereka, Nabi Soleh)."
    },
    {
      "resource_id": 39,
      "text": "Lalu mereka berkata: Patutkah kita menurut manusia dari jenis kita, lagi yang berseorangan? Jika demikian, sesungguhnya kita berada dalam keadaan sesat dan gila!"
    },
    {
      "resource_id": 39,
      "text": "Tidaklah patut wahyu peringatan itu diturunkan kepadanya (padahal orang-orang yang lebih layak ada) di antara kita. Bahkan dialah seorang pendusta, lagi sombong angkuh."
    },
    {
      "resource_id": 39,
      "text": "Mereka akan mengetahui kelak siapakah orangnya yang pendusta, lagi sombong angkuh itu."
    },
    {
      "resource_id": 39,
      "text": "Sesungguhnya Kami menghantarkan unta betina (yang menjadi mukjizat) sebagai satu ujian bagi mereka. Lalu (Kami perintahkan Rasul Kami): Tunggulah (apakah yang mereka akan lakukan) serta bersabarlah (terhadap tentangan mereka)."
    },
    {
      "resource_id": 39,
      "text": "Dan khabarkanlah kepada mereka, bahawa sesungguhnya air (telaga mereka) terbahagi di antara mereka dengan unta itu, tiap-tiap bahagian air itu dihadiri oleh yang berhak mengambilnya (pada hari gilirannya)."
    },
    {
      "resource_id": 39,
      "text": "(Mereka selepas itu merasa bosan dengan keadaan unta itu dan berkira hendak membunuhnya), lalu mereka memanggil kawan mereka (yang sanggup membunuhnya), dia pun bertindak sampai dapat membunuhnya."
    },
    {
      "resource_id": 39,
      "text": "Maka perhatikanlah, bagaimana buruknya azabKu dan kesan amaran-amaranKu!"
    },
    {
      "resource_id": 39,
      "text": "Sesungguhnya Kami hantarkan kepada mereka satu pekikan (yang dahsyat), lalu menjadilah mereka (hancur) seperti ranting-ranting dan daun-daun yang pecah hancur, yang dikumpulkan oleh pemilik kandang binatang ternak."
    },
    {
      "resource_id": 39,
      "text": "Dan demi sesungguhnya! Kami telah mudahkan Al-Quran untuk peringatan dan pengajaran, maka adakah sesiapa yang mahu mengambil peringatan dan pelajaran (daripadanya)?"
    },
    {
      "resource_id": 39,
      "text": "(Demikian juga) kaum Nabi Lut telah mendustakan peringatan dan amaran (yang disampaikan oleh Rasulnya)."
    },
    {
      "resource_id": 39,
      "text": "Sesungguhnya Kami telah menghantarkan kepada mereka angin ribut yang menghujani mereka dengan batu, kecuali keluarga Nabi Lut, Kami selamatkan mereka (dengan menyuruh mereka keluar dari situ) pada waktu jauh malam,"
    },
    {
      "resource_id": 39,
      "text": "Sebagai limpah kurnia dari Kami. Demikianlah kami membalas orang-orang yang bersyukur."
    },
    {
      "resource_id": 39,
      "text": "Dan demi sesungguhnya! Nabi Lut telah memberi amaran kepada mereka mengenai azab seksa Kami; dalam pada itu, mereka tetap mendustakan amaran-amaran itu."
    },
    {
      "resource_id": 39,
      "text": "Dan demi sesungguhnya! Mereka telah memujuk Nabi Lut mengenai tetamunya, lalu Kami hapuskan biji mata mereka, serta (dikatakan kepada mereka): Rasalah azabKu dan kesan amaran-amaranKu!"
    },
    {
      "resource_id": 39,
      "text": "Dan demi sesungguhnya! Mereka telah ditimpa azab yang kekal pada pagi-pagi hari (esoknya)."
    },
    {
      "resource_id": 39,
      "text": "Lalu (dikatakan kepada mereka): Rasalah azabKu dan kesan amaran-amaranKu!"
    },
    {
      "resource_id": 39,
      "text": "Dan demi sesungguhnya! Kami telah mudahkan Al-Quran untuk peringatan dan pengajaran, maka adakah sesiapa yang mahu mengambil peringatan dan pelajaran (daripadanya)?"
    },
    {
      "resource_id": 39,
      "text": "Dan demi sesungguhnya! Firaun dan kaumnya telah didatangi (Rasul-rasul) pemberi amaran."
    },
    {
      "resource_id": 39,
      "text": "Mereka telah mendustakan mukjizat-mukjizat Kami semuanya, lalu Kami timpakan azab seksa kepada mereka sebagai seksaan dari Yang Maha Perkasa, lagi Maha Kuasa."
    },
    {
      "resource_id": 39,
      "text": "Adakah orang-orang kafir kamu (wahai kaum musyrik Mekah), lebih baik (kekuatan, kekayaan dan kehandalannya) daripada kaum-kaum kafir yang tersebut itu? Atau adakah kamu mempunyai sebarang bukti dalam Kitab-kitab Suci tentang kebebasan kamu (dari azab)?"
    },
    {
      "resource_id": 39,
      "text": "(Mereka tidak mempunyai sebarang bukti) bahkan mereka akan berkata (dengan angkuhnya): Kami satu kaum yang bersatu, yang sudah tentu dapat membela diri!"
    },
    {
      "resource_id": 39,
      "text": "Kumpulan mereka yang bersatu itu tetap akan dikalahkan dan mereka pula akan berpaling lari."
    },
    {
      "resource_id": 39,
      "text": "(Bukan kekalahan itu sahaja) bahkan hari kiamat ialah hari yang dijanjikan kepada mereka (untuk menerima balasan yang sepenuh-penuhnya) dan (azab seksa) hari kiamat itu amat dahsyat dan amat pahit."
    },
    {
      "resource_id": 39,
      "text": "Sesungguhnya orang-orang yang berdosa berada dalam keadaan sesat (di dunia), dan (di akhirat pula mereka berada dalam) api Neraka."
    },
    {
      "resource_id": 39,
      "text": "Semasa mereka diseret di dalam Neraka (dengan tertiarap) atas muka mereka, (serta dikatakan kepada mereka): Rasalah kamu bakaran api Neraka."
    },
    {
      "resource_id": 39,
      "text": "Sesungguhnya Kami menciptakan tiap-tiap sesuatu menurut takdir (yang telah ditentukan)."
    },
    {
      "resource_id": 39,
      "text": "Dan hal Kami (dalam melaksanakan apa yang Kami kehendaki), hanyalah satu cara sahaja, (cepat jadinya) seperti sekelip mata."
    },
    {
      "resource_id": 39,
      "text": "Dan demi sesungguhnya! Kami telah binasakan orang-orang yang sama keadaannya seperti kamu; maka adakah sesiapa yang mahu mengambil peringatan dan pelajaran?"
    },
    {
      "resource_id": 39,
      "text": "Dan tiap-tiap perkara yang mereka lakukan, adalah tertulis di dalam Kitab suratan amal;"
    },
    {
      "resource_id": 39,
      "text": "Dan tiap-tiap perkara yang kecil dan yang besar tetap tercatit."
    },
    {
      "resource_id": 39,
      "text": "Sesungguhnya orang-orang yang bertakwa, di tempatkan dalam taman-taman Syurga (yang indah) dan (dekat) beberapa sungai,"
    },
    {
      "resource_id": 39,
      "text": "Di tempat yang sungguh bahagia, di sisi Tuhan Yang Menguasai segala-galanya, lagi Yang Berkuasa melakukan sekehendakNya."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "54" }
  }
}
