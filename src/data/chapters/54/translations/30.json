{
  "translations": [
    { "resource_id": 30, "text": "Hetki lähestyy ja kuu jakaantuu." },
    {
      "resource_id": 30,
      "text": "Mutta jos he näkevät tunnusmerkin, he kääntyvät syrjään ja sanovat: »Valtavaa lumousta!»"
    },
    {
      "resource_id": 30,
      "text": "ja pitävät sitä valheena ja noudattavat halujaan, mutta kaikella on määrätty aikansa,"
    },
    {
      "resource_id": 30,
      "text": "totisesti ovat he saaneet monta varoittavaa sanomaa,"
    },
    {
      "resource_id": 30,
      "text": "täydellisen viisauden sisältäviä varoituksia, mutta varoitukset eivät heitä hyödytä."
    },
    {
      "resource_id": 30,
      "text": "Käänny siis pois heistä! Sinä päivänä, jolloin kutsuja kutsuu heidät vastenmieliseen tehtävään,"
    },
    {
      "resource_id": 30,
      "text": "he astuvat silmät maahan luotuina esiin haudoistaan kuin hajalle siroteltu heinäsirkkaparvi"
    },
    {
      "resource_id": 30,
      "text": "kiiruhtaen pelokkaina kohtaamaan kutsujaa. Epäuskoiset sanovat: »Tämä on kova päivä.»"
    },
    {
      "resource_id": 30,
      "text": "Nooan kansa ennen heitä kielsi hänet. Niin, he pitivät palvelijaamme valehtelijana ja sanoivat: »Hän on hullu», ja he puhuivat hänelle ylenkatseellisesti."
    },
    {
      "resource_id": 30,
      "text": "Mutta hän huusi avuksi Herraansa sanoen: »Minä olen masentunut, auta Sinä minua!»"
    },
    {
      "resource_id": 30,
      "text": "Silloin avasimme taivaan portit veden syöstä alas,"
    },
    {
      "resource_id": 30,
      "text": "ja maasta pursui joukko lähteitä, niin että kaikki vedet yhtyivät, mikä oli ennakolta päätetty."
    },
    {
      "resource_id": 30,
      "text": "Ja Me kannoimme häntä laudoista ja nauloista kyhätyllä laivalla,"
    },
    {
      "resource_id": 30,
      "text": "joka liikkui silmäimme edessä; se oli palkkio hänelle, jonka sanoma hylättiin."
    },
    {
      "resource_id": 30,
      "text": "Totisesti Me jätimme sen merkiksi. Mutta missä on se, joka ottaa siitä vaarin?"
    },
    {
      "resource_id": 30,
      "text": "Millainen oli Minun rangaistukseni ja Minun varoitukseni?"
    },
    {
      "resource_id": 30,
      "text": "Me teimme totisesti Koraanin helposti muistettavaksi, mutta missä on se, joka haluaa noudattaa sitä?"
    },
    {
      "resource_id": 30,
      "text": "Aad julisti sanansaattajamme valehtelijaksi, ja millainen olikaan Minun rangaistukseni ja Minun varoitukseni!"
    },
    {
      "resource_id": 30,
      "text": "Totisesti Me lähetimme pauhaavan myrskyn heidän ylitseen katkerana onnettomuuden päivänä."
    },
    {
      "resource_id": 30,
      "text": "Se tempasi mukaansa ihmiset kuin maasta juurineen revityt palmunrungot."
    },
    {
      "resource_id": 30,
      "text": "Millainen olikaan Minun rangaistukseni ja Minun varoitukseni!"
    },
    {
      "resource_id": 30,
      "text": "Totisesti olemme tehnyt Koraanin helpoksi muistaa, mutta missä on se, joka haluaa totella sitä?"
    },
    {
      "resource_id": 30,
      "text": "Tamuud leimasi varoittajat valehtelijoiksi,"
    },
    {
      "resource_id": 30,
      "text": "sanoen: »Tuleeko meidän seurata sellaista, joka on vain meikäläinen? Totisesti olisimme silloin erhetyksen ja mielettömyyden vallassa."
    },
    {
      "resource_id": 30,
      "text": "Onko kehoitus annettu tehtäväksi jollekulle meidän keskuudestamme? Ei, hän on suuri valehtelija, itsensä ylentäjä.»"
    },
    {
      "resource_id": 30,
      "text": "Huomenna he saavat tietää, kuka on suuri valehtelija ja itsensä ylistäjä."
    },
    {
      "resource_id": 30,
      "text": "Totisesti Me aiomme lähettää naaraskameelin heille koetukseksi. Pidä siis silmällä heitä ja ole kärsivällinen!"
    },
    {
      "resource_id": 30,
      "text": "Ilmoita heille, että vesi on jaettu heidän keskensä, niin että jokainen on vuorollaan kameelia juottamassa!"
    },
    {
      "resource_id": 30,
      "text": "Mutta he kutsuivat toverinsa, ja tämä veti esiin miekkansa ja teki eläimestä ramman."
    },
    {
      "resource_id": 30,
      "text": "Mutta minkälainen olikaan Minun lähettämäni kuritus ja varoitus!"
    },
    {
      "resource_id": 30,
      "text": "Totisesti lähetimme heille yhden ainoan jyrähdyksen, ja he olivat kuin vitsoja, joita aidanpunojat käyttävät."
    },
    {
      "resource_id": 30,
      "text": "Totisesti olemme tehnyt tämän Koraanin helpoksi muistaa, mutta missä on se, joka tahtoo noudattaa sitä?"
    },
    {
      "resource_id": 30,
      "text": "Lootin kansa julisti varoittajat valehtelijoiksi."
    },
    {
      "resource_id": 30,
      "text": "Totisesti Me lähetimme heille pyörremyrskyn; mutta Lootin perheen pelastimme aamun koittaessa;"
    },
    {
      "resource_id": 30,
      "text": "se oli Meidän osoittamamme armo. Näin palkitsemme sen, joka on kiitollinen."
    },
    {
      "resource_id": 30,
      "text": "Totisesti hän oli varoittanut heitä Meidän väliintulostamme, mutta he epäilivät varoitusta."
    },
    {
      "resource_id": 30,
      "text": "He aikoivat viedä pois hänen vieraansa, mutta Me sokaisimme heidän silmänsä: »Kokekaa siis lähettämäni kuritus ja varoitus!»"
    },
    {
      "resource_id": 30,
      "text": "Ja totisesti, rangaistus, mikä oli heille määrätty, tuli aamulla heidän osakseen."
    },
    {
      "resource_id": 30,
      "text": "Tulkaa siis kokemaan lähettämäni rangaistus ja varoitus!"
    },
    {
      "resource_id": 30,
      "text": "Olemmehan tehnyt Koraanin helpoksi muistaa, mutta missä on se, joka haluaa noudattaa sitä?"
    },
    {
      "resource_id": 30,
      "text": "Toden totta tulivat varoittajat faraon kansan tykö."
    },
    {
      "resource_id": 30,
      "text": "He pitivät kaikkia tunnusmerkkejämme valheena, ja siksi me tartuimme heihin mahtavan, taitavan voimalla."
    },
    {
      "resource_id": 30,
      "text": "Ovatko teidän aikanne epäuskoiset parempia kuin nämä? Vai onko Pyhässä kirjassa poikkeus juuri teidän hyväksenne?"
    },
    {
      "resource_id": 30,
      "text": "Tai sanovatko he: »Me seisomme lujasti yhdessä, autamme joukolla itseämme.»"
    },
    {
      "resource_id": 30,
      "text": "Pian hajoitetaan tuo joukko, ja he kääntyvät pakoon."
    },
    {
      "resource_id": 30,
      "text": "Niin, hetki on heille määrätty, ja se hetki on mitä kovin ja katkerin."
    },
    {
      "resource_id": 30,
      "text": "Totisesti ovat syntiset harhaan johdettuja ja mielettömyyden vallassa."
    },
    {
      "resource_id": 30,
      "text": "Sinä päivänä, jona heidät suin päin raastetaan tuleen, sanotaan heille: »Kokekaa kuumuuden kouria!»"
    },
    {
      "resource_id": 30,
      "text": "Olemme totisesti luonut kaiken oman mittansa mukaan,"
    },
    {
      "resource_id": 30,
      "text": "ja Meidän käskymme on nopea kuin silmänräpäys."
    },
    {
      "resource_id": 30,
      "text": "Totisesti olemme kukistanut vertaisenne, mutta onko ketään, joka tahtoisi noudattaa varoitusta?"
    },
    {
      "resource_id": 30,
      "text": "Kaikki, mitä he tekevät, on Jumalan kirjoissa."
    },
    {
      "resource_id": 30,
      "text": "Kaikki, sekä suuri että pieni, on kirjoitettu muistiin."
    },
    {
      "resource_id": 30,
      "text": "Totisesti saavat ne, jotka Jumalaa pelkäävät, olla puutarhoissa ja virtojen äärillä,"
    },
    {
      "resource_id": 30,
      "text": "totuuden asuinsijoissa, lähellä Kuningasta, mahtavaa."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "54" }
  }
}
