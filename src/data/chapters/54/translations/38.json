{
  "translations": [
    {
      "resource_id": 38,
      "text": "Miyakarani so bangkit, go miyaopak so olan."
    },
    {
      "resource_id": 38,
      "text": "Na o makaylay siran sa tanda, na talikhodan iran, go tharoon iran a: \"Balik mata a mabagr!\""
    },
    {
      "resource_id": 38,
      "text": "Go piyakambokhag iran go inonotan iran so manga kabaya iran a ribat. Na oman i btad na adn a pthaknaan iyan."
    },
    {
      "resource_id": 38,
      "text": "Na sabnsabnar a adn a miyakaoma kiran a manga tothol a so kadadalman sa tapaos,"
    },
    {
      "resource_id": 38,
      "text": "Ongangn a somsndad; - na da makanggay a gona so miyamakaiktiyar;"
    },
    {
      "resource_id": 38,
      "text": "Na talikhoding ka siran. Sii ko alongan a itawag o (Israfil a) phananawag so shay´ a pakalklk."
    },
    {
      "resource_id": 38,
      "text": "Makapangangalimbabaan so manga kaylay ran, a pphamakambowat siran phoon ko manga kobor, a lagid o ba siran manga tarapan a mipapayapat,"
    },
    {
      "resource_id": 38,
      "text": "Madilapt a kapphakasong iran ko pphananawag. Gii matharo o miyamangongkir a: \"Giyai na alongan a margn.\""
    },
    {
      "resource_id": 38,
      "text": "Tomiyaplis ko miyaonaan iran so pagtaw o Noh, ka tiyaplis iran so oripn Ami (a Noh), go pitharo iran a: \"Tataraponan, go tiyapaosan.\""
    },
    {
      "resource_id": 38,
      "text": "Na miyangangarapan ko Kadnan iyan (sa pitharo iyan): \"Mataan! a sakn na kiyarompisan, na tabangi akong Ka!\""
    },
    {
      "resource_id": 38,
      "text": "Na likaan Ami so manga pinto o langit ko ig, a pkhabobos;"
    },
    {
      "resource_id": 38,
      "text": "Go piyakambowatan Ami so lopa sa manga bowalan; na miyakambaratmowa so ig ko sogoan a sabnar a miyadiyangka;"
    },
    {
      "resource_id": 38,
      "text": "Go riyoran Ami skaniyan ko pithapi a manga papan, go manga pansar,"
    },
    {
      "resource_id": 38,
      "text": "Phlatas sii ko kaylay Ami: Balas ko taw a aya btad iyan na inongkir!"
    },
    {
      "resource_id": 38,
      "text": "Na sabnsabnar a inibagak Ami aya a tanda; na ba adn a phananadm?"
    },
    {
      "resource_id": 38,
      "text": "Na antonaa i miyambtad o siksa Akn, go so pamakaiktiyar Akn!"
    },
    {
      "resource_id": 38,
      "text": "Na sabnsabnar a libod Ami so Qor´an ko kapkhatanodi ron; na ba adn a phananadm?"
    },
    {
      "resource_id": 38,
      "text": "Tomiyaplis so pagtaw a Ad, na antonaa i miyambtad o siksa Akn, go so pamakaiktiyar Akn!"
    },
    {
      "resource_id": 38,
      "text": "Mataan! a Skami na biyotawanan Ami siran sa ndo, a domadagoos sii ko gawii a naas (kiran) a lomalagaday,"
    },
    {
      "resource_id": 38,
      "text": "Dii niyan nggagansingn so manga manosiya lagid o ba siran manga itado a korma a miyangababadot."
    },
    {
      "resource_id": 38,
      "text": "Na antonaa i miyambtad o siksa Akn go so pamakaiktiyar Akn!"
    },
    {
      "resource_id": 38,
      "text": "Na sabnsabnar a libod Ami so Qor´an ko kapkhatanodi ron: Na ba adn a phananadm?"
    },
    {
      "resource_id": 38,
      "text": "Tiyaplis o pagtaw a Samod so pphamakaiktiyar."
    },
    {
      "resource_id": 38,
      "text": "Na pitharo iran: \"Ba so manosiya! a pd rktano a sakataw i pagonotan tano skaniyan? Mataan! a sktano amay ka ba giyoto na titho a miyatago ko karibat, go kapamthang!"
    },
    {
      "resource_id": 38,
      "text": "\"Ino skaniyan i mbgi ko pananadm ko ndolondolonan tano? Kna, ka skaniyan na bokhag, a takabor!"
    },
    {
      "resource_id": 38,
      "text": "Katokawan iran bo sa akir iyan, o antawaa i bokhag, a takabor!"
    },
    {
      "resource_id": 38,
      "text": "Mataan! a Skami na zogo Kami sa babay a onta a tiyoba kiran; na nayawang ka siran go thigr ka!"
    },
    {
      "resource_id": 38,
      "text": "Na panotholang ka kiran a: Mataan! a so ig na pimbagi kiran: Oman i zagb na sii ko alongan iyan phakadarpa."
    },
    {
      "resource_id": 38,
      "text": "Na tiyawag iran (si Qadar a) pd iran, na kinowa niyan, na biyono iyan."
    },
    {
      "resource_id": 38,
      "text": "Ah na antonaa i miyambtad o siksa Akn, go so pamaka iktiyar Akn!"
    },
    {
      "resource_id": 38,
      "text": "Mataan! a Skami na biyotawanan Ami siran sa lalis a isa, na miyabaloy siran a lagid o miyarophod ko kodal."
    },
    {
      "resource_id": 38,
      "text": "Na sabnsabnar a libod Ami so Qor´an ko kapkhatanodi ron: Na ba adn a phananadm?"
    },
    {
      "resource_id": 38,
      "text": "Tiyaplis o pagtaw o Lot so pphamakaiktiyar."
    },
    {
      "resource_id": 38,
      "text": "Mataan! a Skami na biyotawanan Ami siran sa ndo (a maka-aawid sa ator) inonta so taalok ko Lot: Ka siyabt Ami siran ko kakhalibabas iyan, -"
    },
    {
      "resource_id": 38,
      "text": "Limo a phoon ko hadapan Ami: - lagid oto man a kambalasi Ami ko taw a miyanalamat."
    },
    {
      "resource_id": 38,
      "text": "Na sabnsabnar a piyakiiktiyaran Iyan kiran so siksa Ami, na piyamawal iran so miyamakaiktiyar."
    },
    {
      "resource_id": 38,
      "text": "Na sabnsabnar a inangay ran on so khikabobolos on (a manga malaikat); na biyota Mi so manga mata iran (na pitharo kiran) a: \"Taami niyo so siksa Akn, go so pamakaiktiyar Akn.\""
    },
    {
      "resource_id": 38,
      "text": "Na sabnsabnar a kiyabalagaan siran ko kapitapita o siksa, a tatap:"
    },
    {
      "resource_id": 38,
      "text": "\"Na taami niyo so siksa Akn, go so pamakaiktiyar Akn.\""
    },
    {
      "resource_id": 38,
      "text": "Na sabnsabnar a libod Ami so Qor´an ko kapkhatanodi ron: Na ba adn a phananadm?"
    },
    {
      "resource_id": 38,
      "text": "Na sabnsabnar a miyakaoma ko pagaw o Pir´awn so pphamakaiktiyar;"
    },
    {
      "resource_id": 38,
      "text": "Na piyakambokhag iran so manga tanda Ami, sa kalangolangowan iyan; na inigandr Ami kiran so kagandr o Mabagr, a Phakagaga."
    },
    {
      "resource_id": 38,
      "text": "Ba so miyamangongkir rkano i tomo a di so miyaonaan iyo, odi na ba adn a kallpas iyo sii ko manga kitab?"
    },
    {
      "resource_id": 38,
      "text": "Ino iran dii tharoa a: \"Skami a madakl a matitimo i phakadaag?\""
    },
    {
      "resource_id": 38,
      "text": "Khasaropt so matitimo, go khitalikhod iran so manga likod (iran)."
    },
    {
      "resource_id": 38,
      "text": "Kna, ka so bangkit i diyandi kiran, ka so bangkit i lawan a margn, go lawan a mapait."
    },
    {
      "resource_id": 38,
      "text": "Mataan! a so manga sala i zisii ko karibat, go kadadag."
    },
    {
      "resource_id": 38,
      "text": "Sii ko alongan a panondaan siran ko naraka a mikakaras a manga paras iran (tharoon kiran): \"Gdami niyo so kisombo ko naraka Sakar!\""
    },
    {
      "resource_id": 38,
      "text": "Mataan! a Skami na so langowan taman na inadn Ami skaniyan a didiyangkaan."
    },
    {
      "resource_id": 38,
      "text": "A da ko sogoan Ami inonta na isa a lagid o saprk mata."
    },
    {
      "resource_id": 38,
      "text": "Na sabnsabnar a bininasa Mi so manga lagid iyo sa kpit: Na ba adn a phananadm?"
    },
    {
      "resource_id": 38,
      "text": "Na so langowan taman a pinggolawla iran oto na zisii ko manga daptar (a pizoratan o manga malaikat):"
    },
    {
      "resource_id": 38,
      "text": "Go oman i mayto, ago mala, na misosorat (ko Lawkh Makfod)."
    },
    {
      "resource_id": 38,
      "text": "Mataan! a so miyamananggila, na khatago ko manga sorga, go manga lawasayg,"
    },
    {
      "resource_id": 38,
      "text": "Sii ko darpa a bnar, obay o (Allah a) Dato a Phakagaga."
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "54" }
  }
}
