{
  "translations": [
    {
      "resource_id": 125,
      "text": "Ó fajú ro, ó sì pẹ̀yìndà1 <sup foot_note=148052>1</sup>"
    },
    { "resource_id": 125, "text": "nítorí pé afọ́jú wá bá a." },
    {
      "resource_id": 125,
      "text": "Kí sì l’ó máa fi mọ̀ ọ́ pé ó ṣeé ṣe kí ó ṣàfọ̀mọ́ (ara rẹ̀ kúrò nínú àìgbàgbọ́)"
    },
    {
      "resource_id": 125,
      "text": "tàbí kí ó gbọ́ ìrántí, kí ìrántí náà sì ṣe é ní àǹfààní?"
    },
    { "resource_id": 125, "text": "Ní ti ẹni tí ó ka ara rẹ̀ kún ọlọ́rọ̀," },
    { "resource_id": 125, "text": "òun ni ìwọ tẹ́tí sí." },
    {
      "resource_id": 125,
      "text": "Kò sì sí ẹ̀ṣẹ̀ fún ọ bí kò bá ṣe àfọ̀mọ́ (ara rẹ̀ kúrò nínú àìgbàgbọ́)."
    },
    {
      "resource_id": 125,
      "text": "Ní ti ẹni tí ó sì wá bá ọ, tó ń yára gágá (sí ìrántí, ìyẹn afọ́jú),"
    },
    { "resource_id": 125, "text": "tí ó sì ń páyà (Allāhu)," },
    { "resource_id": 125, "text": "ìwọ kò sì kọbi ara sí i." },
    {
      "resource_id": 125,
      "text": "Rárá (kò tọ́ bẹ́ẹ̀). Dájúdájú al-Ƙur’ān ni ìrántí."
    },
    { "resource_id": 125, "text": "Nítorí náà, ẹni tí ó bá fẹ́ kí ó rántí rẹ̀." },
    {
      "resource_id": 125,
      "text": "(Al-Ƙur’ān) wà nínú àwọn tàkádà alápọ̀n-ọ́nlé,"
    },
    { "resource_id": 125, "text": "A gbé e ga, A sì ṣe é ní mímọ́" },
    { "resource_id": 125, "text": "ní ọwọ́ àwọn òǹkọtíà (ìyẹn, àwọn mọlāika)," },
    { "resource_id": 125, "text": "àwọn alápọ̀n-ọ́nlé, àwọn ẹni rere." },
    {
      "resource_id": 125,
      "text": "Wọ́n ti fi ènìyàn gégùn-ún (nípa) bí ó ṣe jẹ́ aláìmoore jùlọ!"
    },
    { "resource_id": 125, "text": "Kí sì ni Allāhu fi ṣẹ̀dá rẹ̀?" },
    {
      "resource_id": 125,
      "text": "Nínú àtọ̀ l’Ó ti ṣẹ̀dá rẹ̀. Ó sì pèbùbù (ẹ̀yà-ara) rẹ̀."
    },
    {
      "resource_id": 125,
      "text": "Lẹ́yìn náà, Ó ṣe ọ̀nà àtiwáyé ní ìrọ̀rùn fún un."
    },
    {
      "resource_id": 125,
      "text": "Lẹ́yìn náà, Ó máa pa á. Ó sì máa fi sínú sàréè."
    },
    {
      "resource_id": 125,
      "text": "Lẹ́yìn náà, nígbà tí Allāhu bá fẹ́, Ó máa gbé e dìde."
    },
    {
      "resource_id": 125,
      "text": "Rárá o! Ènìyàn kò tí ì ṣe n̄ǹkan tí Allāhu pa láṣẹ fún un."
    },
    { "resource_id": 125, "text": "Nítorí náà, kí ènìyàn wòye sí oúnjẹ rẹ̀." },
    { "resource_id": 125, "text": "Dájúdájú Àwa ń rọ òjò ní púpọ̀." },
    { "resource_id": 125, "text": "Lẹ́yìn náà, A mú ilẹ̀ sán kànkàn." },
    { "resource_id": 125, "text": "A sì mú kóró èso hù jáde láti inú rẹ̀;" },
    { "resource_id": 125, "text": "àti èso àjàrà àti kànnáfùrù," },
    { "resource_id": 125, "text": "àti igi òróró Zaetūn àti dàbínù," },
    { "resource_id": 125, "text": "àti àwọn ọgbà tó kún fún igi," },
    {
      "resource_id": 125,
      "text": "àti àwọn èso (mìíràn) pẹ̀lú ewé tí ẹranko ń jẹ, (A mú wọn hù jáde)."
    },
    {
      "resource_id": 125,
      "text": "(Wọ́n jẹ́ n̄ǹkan) ìgbádùn fún ẹ̀yin àti àwọn ẹran-ọ̀sìn yín."
    },
    {
      "resource_id": 125,
      "text": "Nígbà tí fífọn sínú ìwo nígbà kejì bá ṣẹlẹ̀,"
    },
    { "resource_id": 125, "text": "ní ọjọ́ tí ènìyàn yóò sá fún arákùnrin rẹ̀," },
    { "resource_id": 125, "text": "àti ìyá rẹ̀ àti bàbá rẹ̀," },
    { "resource_id": 125, "text": "àti ìyàwó rẹ̀ àti àwọn ọmọ rẹ̀." },
    {
      "resource_id": 125,
      "text": "Ẹnì kọ̀ọ̀kan wọn ní ọjọ́ yẹn l’ó ti ní ọ̀ràn tó máa tó o ó rán."
    },
    { "resource_id": 125, "text": "Àwọn ojú kan lọ́jọ́ yẹn yóò mọ́lẹ̀." },
    { "resource_id": 125, "text": "Wọn yó máa rẹ́rìn-ín, wọn yó sì máa dunnú." },
    {
      "resource_id": 125,
      "text": "Àwọn ojú kan lọ́jọ́ yẹn ni eruku yó sì bò mọ́lẹ̀."
    },
    { "resource_id": 125, "text": "Òkùnkùn yó sì bò wọ́n mọ́lẹ̀." },
    { "resource_id": 125, "text": "Àwọn wọ̀nyẹn gan-an ni aláìgbàgbọ́, ẹlẹ́ṣẹ̀." }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "80" }
  }
}
