{
  "translations": [
    { "resource_id": 38, "text": "Miyakarimng (so Nabi) go tomiyalikhod," },
    {
      "resource_id": 38,
      "text": "Sa kiyapakatalingoma on o bota (a si Abdollah Ibno Ommi Maktoom)."
    },
    {
      "resource_id": 38,
      "text": "Na antawaa i kaphakitokawan iyan rka sa masikn a skaniyan na pzoti,"
    },
    {
      "resource_id": 38,
      "text": "O di na phakindao na makanggay ron a gona so ndao?"
    },
    { "resource_id": 38, "text": "Na so taw a mitharambisa," },
    { "resource_id": 38, "text": "Na ska na ayang ka gii zasagipaan," },
    {
      "resource_id": 38,
      "text": "A kna a ba rka khisndit a di niyan kapzoti."
    },
    { "resource_id": 38, "text": "Na so pman so miyakaoma rka a mananamar," },
    { "resource_id": 38, "text": "A skaniyan na maalkn (ko Allah)," },
    { "resource_id": 38, "text": "Na ska na ikaririmorng ka." },
    {
      "resource_id": 38,
      "text": "Ding ka oto ppharomani, mataan aya! a pananadm,"
    },
    { "resource_id": 38, "text": "Na sadn sa khabaya, na pananadmn iyan." },
    { "resource_id": 38, "text": "Matatago ko manga kitab a sslaan," },
    { "resource_id": 38, "text": "A ipoporo, a sosotin," },
    {
      "resource_id": 38,
      "text": "A minggolalan ko manga lima o manga panonorat,"
    },
    { "resource_id": 38, "text": "A khisslaan a pphamangongonotan." },
    {
      "resource_id": 38,
      "text": "Pimorkaan so manosiya (a miyongkir)! Sayana a da a tadm iyan!"
    },
    {
      "resource_id": 38,
      "text": "Antonaa shay´ i pakapoon iyan, sa kiyaadna on o Allah."
    },
    {
      "resource_id": 38,
      "text": "Miyakapoon sa notfa, inadn Iyan go pindidiyangka Iyan,"
    },
    { "resource_id": 38, "text": "Oriyan iyan na so lalan na libod Iyan on," },
    {
      "resource_id": 38,
      "text": "Oriyan iyan na inisabap Iyan a kiyapatay Niyan, na piyakikobor Iyan;"
    },
    {
      "resource_id": 38,
      "text": "Oriyan iyan na amay ko kabaya Iyan na oyagn Iyan bo."
    },
    {
      "resource_id": 38,
      "text": "Sabnar, a da Niyan nggolalann so inisogo on (o Allah)."
    },
    {
      "resource_id": 38,
      "text": "Na pamimikirana o manosiya so pangn´ngkn iyan:"
    },
    {
      "resource_id": 38,
      "text": "A mataan! a Skami na inodod Ami so ig sa samporna a kawdod,"
    },
    {
      "resource_id": 38,
      "text": "Oriyan iyan na piyakambabatkad Ami so lopa sa maroni a kambabatkad,"
    },
    { "resource_id": 38, "text": "Na piyamakathoan Ami skaniyan sa prpran," },
    { "resource_id": 38, "text": "Go anggor, go llthaan," },
    { "resource_id": 38, "text": "Go zayton, go korma," },
    { "resource_id": 38, "text": "Go manga pamomolan a manga rarabong," },
    { "resource_id": 38, "text": "Go manga onga, go manga paotanotan:" },
    { "resource_id": 38, "text": "Ka an iyo kanggonai ago so manga ayam iyo." },
    { "resource_id": 38, "text": "Na amay ko makatalingoma so lalis," },
    {
      "resource_id": 38,
      "text": "Sii ko alongan a palagoyan o taw so pagari niyan,"
    },
    { "resource_id": 38, "text": "Go so ina iyan, ago so ama iyan," },
    { "resource_id": 38, "text": "Go so karoma niyan, go so manga wata iyan." },
    {
      "resource_id": 38,
      "text": "Oman i isa kiran sa alongan oto, na adn a btad a makattmbang on."
    },
    {
      "resource_id": 38,
      "text": "Adn a manga paras sa alongan oto a khisisigay,"
    },
    { "resource_id": 38, "text": "Makakhakala, a mabababaya;" },
    {
      "resource_id": 38,
      "text": "Go adn a manga paras sa alongan oto - a masasalapot a lopapk,"
    },
    { "resource_id": 38, "text": "A kakokoloban sa malibotng:" },
    {
      "resource_id": 38,
      "text": "Siran man na siran so miyamangongkir a manga baradosa."
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "80" }
  }
}
