{
  "translations": [
    {
      "resource_id": 88,
      "text": "Ai<sup foot_note=195879>1</sup> u vrenjt dhe ktheu kurrizin,"
    },
    { "resource_id": 88, "text": "kur i erdhi pranë i verbri." },
    {
      "resource_id": 88,
      "text": "E ku e di ti, ndoshta ai dëshironte të pastrohej (nga gjynahet)"
    },
    {
      "resource_id": 88,
      "text": "ose të merrte këshillë, e këshilla t’i sillte dobi atij?!"
    },
    { "resource_id": 88, "text": "Sa për atë që është i pasur," },
    { "resource_id": 88, "text": "ti atij po i kushton vëmendje," },
    {
      "resource_id": 88,
      "text": "megjithëse nuk ke përgjegjësi, nëse ai nuk dëshiron të pastrohet."
    },
    { "resource_id": 88, "text": "Sa për atë që të vjen duke nxituar" },
    { "resource_id": 88, "text": "dhe ndien frikë (nga Allahu)," },
    { "resource_id": 88, "text": "ti atij nuk po ia vë veshin." },
    {
      "resource_id": 88,
      "text": "Mos vepro ashtu! Në të vërtetë, ky (Kuran) është këshillë,"
    },
    { "resource_id": 88, "text": "pra, kush të dojë, le të marrë këshillë!" },
    {
      "resource_id": 88,
      "text": "Ai ndodhet në Faqe të nderuara,<sup foot_note=195880>1</sup>"
    },
    { "resource_id": 88, "text": "të lartësuara, të pastra," },
    { "resource_id": 88, "text": "në duart e shkruesve (engjëj)" },
    { "resource_id": 88, "text": "të ndershëm dhe të drejtë." },
    {
      "resource_id": 88,
      "text": "Mallkuar qoftë njeriu! Sa mosmirënjohës që është ai!"
    },
    { "resource_id": 88, "text": "Prej çfarë gjëje e krijon Allahu atë?" },
    {
      "resource_id": 88,
      "text": "Prej pikës së farës e krijon dhe i jep përmasa të rregullta."
    },
    { "resource_id": 88, "text": "Më pas ia lehtëson rrugën (e lindjes)" },
    { "resource_id": 88, "text": "e pastaj e vdes dhe i cakton një varr," },
    { "resource_id": 88, "text": "dhe, kur të dojë, Ai e ringjall." },
    {
      "resource_id": 88,
      "text": "E megjithatë, njeriu ende nuk i ka plotësuar ato që i ka urdhëruar Ai!"
    },
    { "resource_id": 88, "text": "Le të mendojë njeriu për ushqimin e vet:" },
    { "resource_id": 88, "text": "Jemi Ne që lëshojmë ujë me bollëk," },
    { "resource_id": 88, "text": "pastaj e çajmë tokën në thellësi" },
    { "resource_id": 88, "text": "dhe nxjerrim prej saj drithërat," },
    { "resource_id": 88, "text": "rrushin e perimet," },
    { "resource_id": 88, "text": "ullirin e palmat," },
    { "resource_id": 88, "text": "kopshtet e dendura," },
    { "resource_id": 88, "text": "pemët dhe gjithë barërat," },
    { "resource_id": 88, "text": "që t’i gëzoni ju dhe bagëtitë tuaja." },
    { "resource_id": 88, "text": "Por, kur të vijë Ushtima," },
    { "resource_id": 88, "text": "atë Ditë njeriu do të ikë nga i vëllai," },
    { "resource_id": 88, "text": "nga e ëma dhe nga i ati," },
    { "resource_id": 88, "text": "nga e shoqja dhe nga fëmijët e vet." },
    {
      "resource_id": 88,
      "text": "Atë Ditë, secili prej tyre do të ketë aq shqetësim për veten, sa do t’i mjaftojë."
    },
    { "resource_id": 88, "text": "Atë Ditë do të ketë fytyra rrëzëllore," },
    { "resource_id": 88, "text": "të qeshura e të gëzuara." },
    {
      "resource_id": 88,
      "text": "Atë Ditë do të ketë (edhe) fytyra të pluhurosura,"
    },
    { "resource_id": 88, "text": "që do t’i mbulojë errësira." },
    { "resource_id": 88, "text": "Këta janë jobesimtarët, gjynahqarët." }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "80" }
  }
}
