{
  "translations": [
    { "resource_id": 39, "text": "Ia memasamkan muka dan berpaling," },
    { "resource_id": 39, "text": "Kerana ia didatangi orang buta." },
    {
      "resource_id": 39,
      "text": "Dan apa jalannya engkau dapat mengetahui (tujuannya, wahai Muhammad) ? Barangkali ia mahu membersihkan hatinya (dengan pelajaran ugama yang didapatinya daripadamu)! -"
    },
    {
      "resource_id": 39,
      "text": "Ataupun ia mahu mendapat peringatan, supaya peringatan itu memberi manfaat kepadanya."
    },
    {
      "resource_id": 39,
      "text": "Adapun orang yang merasa keadaannya telah cukup, tidak berhajat lagi (kepada ajaran Al-Quran),"
    },
    {
      "resource_id": 39,
      "text": "Maka engkau bersungguh-sungguh melayaninya."
    },
    {
      "resource_id": 39,
      "text": "Padahal engkau tidak bersalah kalau ia tidak mahu membersihkan dirinya (dari keingkarannya)."
    },
    { "resource_id": 39, "text": "Adapun orang yang segera datang kepadamu," },
    {
      "resource_id": 39,
      "text": "Dengan perasaan takutnya (melanggar perintah-perintah Allah), -"
    },
    { "resource_id": 39, "text": "Maka engkau berlengah-lengah melayaninya." },
    {
      "resource_id": 39,
      "text": "Janganlah melakukan lagi yang sedemikian itu! Sebenarnya ayat-ayat Al-Quran adalah pengajaran dan peringatan (yang mencukupi)."
    },
    {
      "resource_id": 39,
      "text": "Maka sesiapa yang mahukan kebaikan dirinya, dapatlah ia mengambil peringatan daripadanya."
    },
    {
      "resource_id": 39,
      "text": "(Ayat-ayat Suci itu tersimpan) dalam naskhah-naskhah yang dimuliakan, -"
    },
    {
      "resource_id": 39,
      "text": "Yang tinggi darjatnya, lagi suci (dari segala gangguan), -"
    },
    {
      "resource_id": 39,
      "text": "(Terpelihara) di tangan malaikat-malaikat yang menyalinnya dari Lauh Mahfuz;"
    },
    {
      "resource_id": 39,
      "text": "(Malaikat-malaikat) yang mulia, lagi yang berbakti."
    },
    {
      "resource_id": 39,
      "text": "Binasalah hendaknya manusia (yang ingkar) itu, betapa besar kekufurannya?"
    },
    {
      "resource_id": 39,
      "text": "(Tidakkah ia memikirkan) dari apakah ia diciptakan oleh Allah? -"
    },
    {
      "resource_id": 39,
      "text": "Dari air mani diciptakanNya, serta dilengkapkan keadaannya dengan persediaan untuk bertanggungjawab;"
    },
    {
      "resource_id": 39,
      "text": "Kemudian jalan (baik dan jahat), dimudahkan Tuhan kepadanya (untuk menimbang dan mengambil mana satu yang ia pilih);"
    },
    {
      "resource_id": 39,
      "text": "Kemudian dimatikannya, lalu diperintahkan supaya ia dikuburkan;"
    },
    {
      "resource_id": 39,
      "text": "Kemudian apabila Allah kehendaki dibangkitkannya (hidup semula)."
    },
    {
      "resource_id": 39,
      "text": "Janganlah hendaknya ia kufur ingkar lagi! Sebenarnya ia belum menunaikan apa yang diperintahkan kepadanya."
    },
    {
      "resource_id": 39,
      "text": "(Kalaulah ia tidak memikirkan asal dan kesudahan dirinya), maka hendaklah manusia melihat kepada makanannya (bagaimana kami mentadbirkannya):"
    },
    {
      "resource_id": 39,
      "text": "Sesungguhnya kami telah mencurahkan hujan dengan curahan yang menakjubkan."
    },
    {
      "resource_id": 39,
      "text": "Kemudian kami belah-belahkan bumi dengan belahan yang sesuai dengan tumbuh-tumbuhan, -"
    },
    { "resource_id": 39, "text": "Lalu Kami tumbuhkan pada bumi biji-bijian," },
    { "resource_id": 39, "text": "Dan buah anggur serta sayur-sayuran," },
    { "resource_id": 39, "text": "Dan Zaitun serta pohon-pohon kurma," },
    { "resource_id": 39, "text": "Dan taman-taman yang menghijau subur," },
    {
      "resource_id": 39,
      "text": "Dan berbagai buah-buahan serta bermacam-macam rumput, -"
    },
    {
      "resource_id": 39,
      "text": "Untuk kegunaan kamu dan binatang-binatang ternak kamu."
    },
    {
      "resource_id": 39,
      "text": "Kemudian (ingatlah keadaan yang berlaku) apabila datang suara jeritan yang dahsyat, -"
    },
    {
      "resource_id": 39,
      "text": "Pada hari seseorang itu lari dari saudaranya,"
    },
    { "resource_id": 39, "text": "Dan ibunya serta bapanya," },
    { "resource_id": 39, "text": "Dan isterinya serta anak-anaknya; -" },
    {
      "resource_id": 39,
      "text": "Kerana tiap-tiap seorang dari mereka pada hari itu, ada perkara-perkara yang cukup untuk menjadikannya sibuk dengan hal dirinya sahaja."
    },
    {
      "resource_id": 39,
      "text": "Muka (orang-orang yang beriman) pada hari itu berseri-seri,"
    },
    { "resource_id": 39, "text": "Tertawa, lagi bersuka ria;" },
    {
      "resource_id": 39,
      "text": "Dan muka (orang-orang yang ingkar) pada hari itu penuh berdebu,"
    },
    {
      "resource_id": 39,
      "text": "Diliputi oleh warna hitam legam dan gelap-gelita. -"
    },
    {
      "resource_id": 39,
      "text": "Mereka itu ialah orang-orang yang kafir, yang derhaka."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "80" }
  }
}
