{
  "translations": [
    {
      "resource_id": 81,
      "text": "ڕووی گرژکردو ڕووی وه‌رگێڕا (مه‌به‌ست پێغه‌مبه‌ره (صلی الله علیه وسلم) کاتێك (عبدالله ی کوڕی ام مکتوم) که ئیماندارێکی نابینابوو هات بۆ خزمه‌تی، ئه‌ویش هه‌ندێك له سه‌رانی قوره‌یشی کۆ کردبۆوه به ئومێدی هیدایه‌تیان، عبدالله وتی: ئه‌ی پێغه‌مبه‌ری خوا، خوا چی فێرکردوویت منیش فێر بکه‌، پێغه‌مبه‌ر (صلی الله علیه وسلم) پێی ناخۆش بوو که قسه‌کانی پێ ده‌بڕێت، له‌به‌رئه‌وه ڕووی گرژکرد و ڕووی وه‌رگێڕا. بۆیه سه‌ره‌تای ئه‌م سووره‌ته دابه‌زی که گله‌ییه له پێغه‌مبه‌ر (صلی الله علیه وسلم)."
    },
    { "resource_id": 81, "text": "له‌به‌رئه‌وه‌ی نابیناکه هات بۆ لای." },
    {
      "resource_id": 81,
      "text": "جا تۆ چوزانیت به‌ڵکو ئه‌و هاتبێت تا دڵ و ده‌روونی خاوێن بکاته‌وه‌."
    },
    {
      "resource_id": 81,
      "text": "یاخود ئامۆژگاری وه‌ربگرێت، تا ئامۆژگاریه‌که سوودی پێبگه‌یه‌نێت."
    },
    {
      "resource_id": 81,
      "text": "به‌ڵام ئه‌وه‌ی که خۆی بێ نیاز نیشان ده‌دات و نایه‌وێت ڕێنموومایی وه‌ربگرێت."
    },
    {
      "resource_id": 81,
      "text": "تۆ له‌گه‌ڵ ئه‌ودا کۆده‌بیته‌وه و گرنگی به‌و ده‌ده‌یت و ڕوو له‌و ده‌که‌یت."
    },
    {
      "resource_id": 81,
      "text": "جا تۆ هیچ گوناهبار نابیت که ئه‌و ئیمانی نه‌وێت و پاك و پوخته‌کردنی ده‌روونی نه‌وێت."
    },
    {
      "resource_id": 81,
      "text": "به‌ڵام ئه‌وه‌ی که خۆی هاتوه‌ته لات و کۆشش ده‌کات و مه‌به‌ستێتی که شاره‌زای به‌رنامه‌ی خوا ببێت..."
    },
    { "resource_id": 81, "text": "له‌کاتێکدا ئه‌و له خوا ده‌ترسێت." },
    {
      "resource_id": 81,
      "text": "ئه‌وه تۆ گوێ به‌و ناده‌یت و خۆتی لێ بێ ئاگا ده‌که‌یت."
    },
    {
      "resource_id": 81,
      "text": "نه‌خێر وامه‌که‌و وامه‌به‌، چونکه به‌ڕاستی ئه‌م ئایه‌تانه‌، ئه‌م سوره‌ته‌، یادخستنه‌وه و ئامۆژگاریه‌."
    },
    {
      "resource_id": 81,
      "text": "جا که‌سێك بیه‌وێت ڕێنموویی وه‌رگرێت، ئه‌وه یادی ده‌کات."
    },
    {
      "resource_id": 81,
      "text": "(ئه‌و قورئانه‌) له چه‌ندین لاپه‌ڕه‌ی به‌ڕێزو پیرۆزدا هه‌ڵگیراوه و له (لوح المحفوظ) وه‌رگیراوه‌."
    },
    { "resource_id": 81, "text": "که به‌رزو بڵند و پاك و خاوێنن." },
    { "resource_id": 81, "text": "به‌ده‌ستی فریشته نووسه‌ره‌کان." },
    {
      "resource_id": 81,
      "text": "که به‌ڕێزو خواناس و ملکه‌چ و فه‌رمانبه‌رداران."
    },
    {
      "resource_id": 81,
      "text": "ئه‌ی ئاده‌میزاد، به‌کوشت بچیت، چه‌نده کافره‌، سپڵه‌یه‌، چه‌نده خوانه‌ناس و یاخیه‌، یاخود به‌کوشت چێت ئاده‌میزاد چی وای لێکردووه که کافر بێت؟! چ پاساوێکی هه‌یه بۆ خوانه‌ناسی و یاخی بوون."
    },
    {
      "resource_id": 81,
      "text": "(بۆ بیرناکاته‌وه‌‌) خوا له‌چی دروستی کردووه‌؟!"
    },
    {
      "resource_id": 81,
      "text": "له نوتفه‌یه‌ك (له خاڵێکی زۆر بچووك که به چاو نابینرێت) دروستی کردووه و هه‌موو ئه‌ندامانی ده‌ر و ناوی پێ به‌خشیوه و ئه‌ندازه‌گیری وردی له دروستکردنیدا ئه‌نجام داوه‌، (کات و شوێنی له‌دایکبوونی و مردنی بۆ دیاری کردووه‌)."
    },
    {
      "resource_id": 81,
      "text": "له‌وه‌ودوا ژیانی بۆ ئاسان کردووه و سه‌رپشکی کردووه له په‌یڕه‌وی کردنی ڕێگه‌ی چاکه یان خراپه‌، ئیمان یان کوفر، (دوای ئه‌وه‌ی که ده‌ست نیشانی هه‌ردووکیانی بۆ کردووه و سه‌ره‌نجامی ڕوون کردۆته‌وه‌)."
    },
    {
      "resource_id": 81,
      "text": "له‌وه‌ودوا ده‌یمرێنێت و ده‌یخاته ناو گۆڕه‌وه‌."
    },
    { "resource_id": 81, "text": "پاشان کاتێك بیه‌وێت زیندووی ده‌کاته‌وه‌." },
    {
      "resource_id": 81,
      "text": "به‌ڕاستی، ئه‌وه‌ی که خوا فه‌رمانی پێداوه هێشتا ئاده‌میزاد به‌جێی نه‌هێناوه‌."
    },
    {
      "resource_id": 81,
      "text": "ده‌با ئاده‌میزاد سه‌یری خواردنه‌که‌ی بکات و سه‌رنجی بدات و بیری لێ بکاته‌وه‌."
    },
    {
      "resource_id": 81,
      "text": "بێگومان ئێمه ئاومان بۆ دابارانده‌وه‌ته خواره‌وه‌، چۆن دابارینێت."
    },
    {
      "resource_id": 81,
      "text": "له‌وه‌ودوا زه‌ویمان بۆ له‌ت له‌ت به چه‌که‌ره‌ی ناسکی ڕووه‌ك."
    },
    { "resource_id": 81, "text": "ئینجا دانه‌وێڵه‌مان تێادا ڕوواند." },
    { "resource_id": 81, "text": "هه‌روه‌ها ترێ و سه‌وزه‌مان." },
    { "resource_id": 81, "text": "هه‌روه‌ها زه‌یتوون و دارخورمایش." },
    {
      "resource_id": 81,
      "text": "باخچه‌ی ده‌وره‌دراو به دارخورما یان دره‌ختی تر، یاخود باخی چڕو پڕ."
    },
    {
      "resource_id": 81,
      "text": "جۆره‌ها میوه‌، هاوڕێ له‌گه‌ڵ هه‌موو ئه‌و گژو گیایانه‌ی که خواکرده و ماڵات ده‌یخوات له له‌وه‌ڕگاکاندا."
    },
    {
      "resource_id": 81,
      "text": "(هه‌موو ئه‌مانه ئاماده‌مان کردووه‌) تا خۆتان و ماڵاته‌کانتان سوودی لێ وه‌ربگرن."
    },
    {
      "resource_id": 81,
      "text": "جا کاتێك قیامه‌ت به‌رپا بوو به‌هۆی ده‌نگێکی به‌هێزی گوێ کپ که‌ره‌وه‌."
    },
    {
      "resource_id": 81,
      "text": "ئه‌و ڕۆژه (هێنده سامناکه‌) برا له‌ده‌ست براکه‌ی هه‌ڵدێت و ڕاده‌کات و خۆی لێ ده‌شارێته‌وه‌."
    },
    { "resource_id": 81, "text": "هه‌روه‌ها له‌ده‌ست دایك و باوکی..." },
    { "resource_id": 81, "text": "له‌ده‌ست هاوسه‌رو کوڕه‌کانی..." },
    {
      "resource_id": 81,
      "text": "له‌و ڕۆژه‌دا هه‌رکه‌سێك له‌وانه ئه‌وه‌نده سه‌رگه‌رمی کێشه‌ی خۆیه‌تی، ناتوانێت فریای که‌سی تر بکه‌وێت."
    },
    {
      "resource_id": 81,
      "text": "له‌و ڕۆژه‌دا ڕووخسارانێك گه‌ش و جوان و ڕوون و شادن."
    },
    {
      "resource_id": 81,
      "text": "ده‌م پێکه‌نینن، مژده و شادییان لێ ده‌دره‌وشێته‌وه‌."
    },
    {
      "resource_id": 81,
      "text": "له‌و ڕۆژه‌دا ڕووخسارانێکیش هه‌ن که گژو تاڵ و تۆزاوی و په‌ست غه‌مگینن."
    },
    { "resource_id": 81, "text": "دێزی و ڕه‌شی و تاریکی دایپۆشیوون." },
    {
      "resource_id": 81,
      "text": "ئا ئه‌وانه بێ باوه‌ڕو خوانه‌ناس و تاوانبارو گوناهکاره‌کانن."
    }
  ],
  "meta": {
    "translation_name": "Burhan Muhammad-Amin",
    "author_name": "Burhan Muhammad-Amin",
    "filters": { "resource_id": 81, "chapter_number": "80" }
  }
}
