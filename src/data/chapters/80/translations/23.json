{
  "translations": [
    {
      "resource_id": 23,
      "text": "(Peyğəmbər) qaşqabağını töküb üzünü çevirdi."
    },
    {
      "resource_id": 23,
      "text": "Yanına korun (Abdullah ibn Ümmi-Məktumun) gəlməsindən dolayı."
    },
    {
      "resource_id": 23,
      "text": "Nə bilirsən, bəlkə də, o (səndən islama dair soruşub öyrənəcəkləri ilə) təmizlənəcəkdir!"
    },
    {
      "resource_id": 23,
      "text": "Yaxud öyüd dinləyəcək və bu öyüd ona fayda verəcəkdir!"
    },
    {
      "resource_id": 23,
      "text": "(Var dövlətinə güvənib sənin öyüd-nəsihətinə qulaq asmağa) ehtiyac hiss etməyənə (dövlətliyə) gəldikdə,"
    },
    {
      "resource_id": 23,
      "text": "Sən üzünü ona tərəf çevirirsən (onun sözünə qulaq asırsan)."
    },
    { "resource_id": 23, "text": "Onun (küfrdən) təmizlənməsindən sənə nə?!" },
    { "resource_id": 23, "text": "Yüyürə-yüyürə sənin yanına gələn" },
    { "resource_id": 23, "text": "Və (Allahdan) qorxan kimsəyə gəldikdə isə," },
    { "resource_id": 23, "text": "Sən ondan üz çevirirsən!" },
    {
      "resource_id": 23,
      "text": "Xeyr! (Belə yaramaz, bir daha belə etmə). Həqiqətən, bu (ayələr) bir öyüd-nəsihətdir."
    },
    { "resource_id": 23, "text": "Kim istəsə, ondan öyüd alar." },
    {
      "resource_id": 23,
      "text": "(Bu Qur’an Allah dərgahında) çox möhtərəm (mö’təbər) səhifələrdə -"
    },
    {
      "resource_id": 23,
      "text": "(Qədir-qiyməti) yüksək (şanı uca), tərtəmiz səhifələrdədir (Şeytan onlara toxuna bilməz)."
    },
    {
      "resource_id": 23,
      "text": "(O, Allahla peyğəmbərlər arasında olan) elçi mələklərin əlləri ilə (lövhi-məhfuzdan köçürülür, yaxud o, elçi mələklərə e’tibar edilmişdir)."
    },
    {
      "resource_id": 23,
      "text": "(O mələklər ki, Allahın yanında) çox möhtərəm, (Allaha) çox müt’idirlər."
    },
    { "resource_id": 23, "text": "Ölsün (kafir) insan! O nə nankordur!" },
    {
      "resource_id": 23,
      "text": "(Bu təkəbbür onda hardandır? Allah) onu hansı şeydən yaratdı?"
    },
    {
      "resource_id": 23,
      "text": "(Allah onu bir qətrə dəyərsiz) nütfədən yaratdı, ona biçim verdi."
    },
    {
      "resource_id": 23,
      "text": "Sonra onun üçün (ana bətnindən çıxış) yolunu asanlaşdırdı."
    },
    { "resource_id": 23, "text": "Sonra onu öldürüb qəbrə qoydu." },
    { "resource_id": 23, "text": "Sonra da istədiyi vaxt onu dirildəcəkdir." },
    {
      "resource_id": 23,
      "text": "Xeyr, (insan Allahın) ona buyurduğunu hələ yerinə yetirməmişdir."
    },
    {
      "resource_id": 23,
      "text": "İnsan hələ bir yeməyinə baxsın! (Görsün ki, ona necə ruzi verdik)."
    },
    { "resource_id": 23, "text": "Həqiqətən, Biz yağışı bol yağdırdıq." },
    { "resource_id": 23, "text": "Sonra yeri gözəl yaratdıq (yaxşı yardıq)," },
    {
      "resource_id": 23,
      "text": "Belə ki, orada dən (dənli bitkilər) göyərtdik;"
    },
    { "resource_id": 23, "text": "Üzüm və yonca;" },
    { "resource_id": 23, "text": "Zeytun və xurma (bağları);" },
    { "resource_id": 23, "text": "(Ağacları bir-birinə) sarmaşan bağçalar;" },
    {
      "resource_id": 23,
      "text": "(Növbənöv) meyvələr və ot (ələf) yetişdirdik."
    },
    {
      "resource_id": 23,
      "text": "(Bütün bunlar) sizin və heyvanlarınızın istifadəsi üçündür!"
    },
    {
      "resource_id": 23,
      "text": "Nəhayət, qulaqları kar edən (o dəhşətli səs) gələndə (İsrafil surunu çalanda);"
    },
    { "resource_id": 23, "text": "O gün insan qaçacaq öz qardaşından;" },
    { "resource_id": 23, "text": "Anasından, atasından;" },
    { "resource_id": 23, "text": "Zövcəsindən və oğullarından!" },
    {
      "resource_id": 23,
      "text": "O gün onlardan hər birinin istənilən qədər işi olacaqdır! (Hər kəs öz hayında olacaq, heç kəs heç kəsin halından xəbər tutmayacaqdır)."
    },
    { "resource_id": 23, "text": "O gün bir çox üzlər parlayacaq," },
    { "resource_id": 23, "text": "Güləcək, sevinəcəkdir." },
    {
      "resource_id": 23,
      "text": "O gün bir çox üzlərə isə toz-torpaq qonacaq,"
    },
    { "resource_id": 23, "text": "Onları zülmət (yaxud his) bürüyəcəkdir." },
    {
      "resource_id": 23,
      "text": "Onlar (pis əməllərə uyan) kafirlər, pozğunlardır!"
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "80" }
  }
}
