{
  "translations": [
    {
      "resource_id": 214,
      "text": "O vi koji vjerujete! Ne uzimajte Moje neprijatelje i svoje\nneprijatelje za prisne prijatelje, ljubav im darivajući, a oni\nporiču Istinu koja došla je vama, i izgone Poslanika i vas zato\nšto vjerujete u Allaha, vašega Gospodara, ako ste već izišli\nradi džihada na Putu Mojemu i tražeći zadovoljstvo Moje.\nVi njima ljubav tajno iskazujete, a Ja najbolje znam što vi\nskrivate i što obznanjujete. A ko to od vas bude činio, pa - taj je zalutao s Pravog puta."
    },
    {
      "resource_id": 214,
      "text": "Ako vas se oni domognu, bit će neprijatelji vaši i pružit će prema vama, u zloj namjeri, ruke svoje i jezike svoje, i poželjet će da uznevjerujete."
    },
    {
      "resource_id": 214,
      "text": "Ni rodbina vaša ni djeca vaša neće vam biti od koristi, na\nKijametskom danu On će vas razdvojiti. Allah dobro vidi ono\nšto radite."
    },
    {
      "resource_id": 214,
      "text": "Imali ste dobar uzor u Ibrahimu i u onima koji\nsu s njim kad su narodu svome rekli: \"Mi s vama nemamo\nništa, a ni s onim što vi, umjesto Allaha, obožavate, mi vas\nse odričemo, i neprijateljstvo i mržnja između nas stalno\nće se javljati sve dok ne budete u Allaha, Njega Jedinog,\nvjerovali!\", ali ne i u Ibrahimovim riječima ocu svome: \"Ja\nću za tebe moliti oprost, ali te ne mogu od Allaha odbraniti.\nGospodaru naš, na Tebe se oslanjamo, Tebi se obraćamo i kod\nTebe je krajnje odredište."
    },
    {
      "resource_id": 214,
      "text": "Gospodaru naš, ne učini da budemo iskušenje onima koji ne vjeruju i oprosti nam, Gospodaru naš! Ti si, zaista, Silni i Mudri.'"
    },
    {
      "resource_id": 214,
      "text": "Bijahu oni vama dobar uzor – svakom onom ko se nada Allahu i Posljednjem danu. A svako onaj ko se okrene – pa, Allah je, zaista, Neovisni i Hvaljeni."
    },
    {
      "resource_id": 214,
      "text": "Allah će sigurno uspostaviti ljubav između vas i onih s kojima ste u neprijateljstvu; Allah je svemoćan, i Allah je Onaj Koji oprašta grijehe i milostiv je."
    },
    {
      "resource_id": 214,
      "text": "Allah vam ne zabranjuje da činite dobro i da budete pravedni prema onima koji nisu ratovali protiv vas zbog vjere i koji vas iz domova vaših nisu izgnali - Allah, zaista, voli one koji su pravični,"
    },
    {
      "resource_id": 214,
      "text": "ali vam zabranjuje da budete prisni s onima koji su ratovali protiv\nvas zbog vjere i koji su vas iz domova vaših izgnali i koji su pomogli da budete prognani. Oni koji su s njima prisni baš su zulumćari."
    },
    {
      "resource_id": 214,
      "text": "O vi koji vjerujete, kad vam vjernice kao muhadžirke dođu, ispitajte ih; Allah najbolje zna kakvo je vjerovanje njihovo, pa ako se uvjerite da su vjernice, onda ih ne vraćajte nevjernicima; one njima nisu dopuštene,\nniti su oni njima dopušteni; a njima dajte ono što su potrošili. Nije vam grijeh da se njima ženite kad im vjenčane darove njihove date. U braku nevjernice ne zadržavajte! Tražite ono što ste potrošili, a neka i oni traže ono što su potrošili! To je Allahov sud, On sudi među vama, a Allah je Onaj Koji sve zna i mudar je."
    },
    {
      "resource_id": 214,
      "text": "A ako neka od žena vaših nevjernicima\numakne, i ako vi poslije u borbi plijen zarobite, onda onima\nčije su žene umakle vjenčane darove koje su im dali namirite.\nI bojte se Allaha, u Koga vjerujete!"
    },
    {
      "resource_id": 214,
      "text": "O vjerovjesniče, kada ti dođu vjernice da ti polože prisegu: da neće Allahu nikoga ravnim smatrati, i da neće krasti, i da neće bludničiti, i da neće djecu svoju ubijati, i da neće muževima tuđu djecu podmetati i da neće ni u čemu što je dobro poslušnost odricati - ti prisegu njihovu prihvati i moli Allaha da im oprosti; Allah, zaista, mnogo prašta, i On je milostiv."
    },
    {
      "resource_id": 214,
      "text": "O vi koji vjerujete, ne uzimajte za prisne prijatelje i\nzaštitnike ljude na koje se Allah rasrdio; oni su izgubili nadu\nda će bilo kakvu nagradu na ahiretu imati, isto kao što su\nnevjernici izgubili nadu u vezi s onim koji su u grobovima."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "60" }
  }
}
