{
  "translations": [
    {
      "resource_id": 42,
      "text": "Głosi chwałę Boga to, co jest w niebiosach, i to, co jest na ziemi - Króla, Przenajświętszego, Potężnego, Mądrego!"
    },
    {
      "resource_id": 42,
      "text": "To On posłał do ludzi prostych Posłańca wywodzącego się spośród nich, który głosi im Jego znaki, oczyszcza ich i uczy ich Księgi i mądrości; . oni bowiem byli przedtem w błędzie oczywistym."
    },
    {
      "resource_id": 42,
      "text": "I do innych spośród nich, którzy się jeszcze do nich nie przyłączyli. On jest Potężny, Mądry!"
    },
    {
      "resource_id": 42,
      "text": "To jest łaska Boga! On ją daje temu, komu chce. On jest władcą łaski ogromnej."
    },
    {
      "resource_id": 42,
      "text": "Ci, którym dano nieść Torę - a oni jej nie ponieśli - są podobni do osła, który niesie księgi. Jakże zły jest przykład tych ludzi, którzy za kłamstwo uznali znaki Boga! A Bóg nie prowadzi drogą prostą ludzi niesprawiedliwych!"
    },
    {
      "resource_id": 42,
      "text": "Powiedz: \"O wy, którzy wyznajecie judaizm! Jeśli twierdzicie, że jesteście bliscy Bogu, z wyłączeniem innych ludzi, to życzcie sobie śmierci, jeśli jesteście prawdomówni!\""
    },
    {
      "resource_id": 42,
      "text": "Lecz oni nigdy nie będą jej sobie życzyli z powodu tego, co przygotowały pierwej ich ręce. Bóg zna dobrze ludzi niesprawiedliwych."
    },
    {
      "resource_id": 42,
      "text": "Powiedz: \"Zaprawdę, śmierć, od której uciekacie, z pewnością was spotka! Potem zostaniecie sprowadzeni do Tego, który zna, co skryte i jawne. On obwieści wam to, co czyniliście.\""
    },
    {
      "resource_id": 42,
      "text": "O wy, którzy wierzycie! Kiedy zostanie ogłoszone wezwanie do modlitwy - w Dniu Zgromadzenia śpieszcie gorliwie wspominać Boga i pozostawcie wszelki handel! To będzie dla was lepsze, o, gdybyście mogli to wiedzieć!"
    },
    {
      "resource_id": 42,
      "text": "A kiedy modlitwa zostanie zakończona, to rozejdźcie się po kraju i poszukujcie łaski Boga, i często wspominajcie Boga! Być może, będziecie szczęśliwi!"
    },
    {
      "resource_id": 42,
      "text": "Lecz kiedy oni dojrzą jakiś handel lub zabawę, to śpieszą na oślep ku nim i pozostawiają ciebie stojącego. Powiedz: \"To, co jest u Boga, jest lepsze od zabawy i handlu! Bóg jest najlepszy z tych, którzy dają zaopatrzenie!\""
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "62" }
  }
}
