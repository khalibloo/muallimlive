{
  "translations": [
    {
      "resource_id": 113,
      "text": "Аспандардағы және жердегілер барлық нәрсенің шын Билеушісі,  өте пәк,  бәрінен Үстем, әрі өте Дана /  Аллаһты  / барлық кемшіліктен /  пәк деп дәріптейді."
    },
    {
      "resource_id": 113,
      "text": "Ол сауатсыздарға өздерінің арасынан Елші жіберді. Ол оларға Оның аяттарын оқиды, оларды тазартады және оларға Кітап пен даналықты үйретеді, олар бұрын анық адасуда болса да."
    },
    {
      "resource_id": 113,
      "text": "Әрі оларға әлі қосылмаған басқаларға да. Ол бәрінен Үстем, өте Дана."
    },
    {
      "resource_id": 113,
      "text": "Міне, осы - Аллаһтың кеңшілігі, Ол оны Өзі қалағанға береді. Аллаһ - ұлы кеңшілік Иесі."
    },
    {
      "resource_id": 113,
      "text": "Өздеріне Тәурат міндеттеліп, кейін оны алып жүрмегендердің  / орындамағандардың /  мысалы - кітаптар артылған есек сияқты. Аллаһтың аят-белгілерін өтірік санаған адамдардың мысалы қандай жаман! Аллаһ әділетсіз адамдарды тура жолға салмайды."
    },
    {
      "resource_id": 113,
      "text": "/ Ей, Мұхаммед! /  Айт: «Ей, иудейлікті ұстанушылар! Егер өздеріңді адамдардың ішінде өзгелерден Аллаһқа жақынбыз деп ойласаңдар  / өздеріңе /  өлімді тілеңдерші, егер шын сөзді болсаңдар», - деп."
    },
    {
      "resource_id": 113,
      "text": "Олар өз қолдарымен бұрын істегені  / күнәлары /  себепті ешқашан оны тілемейді. Аллаһ - әділетсіздерді жақсы Білуші."
    },
    {
      "resource_id": 113,
      "text": "/ Ей, Мұхаммед!! Айт: «Ақиқатында өздерің қашатын өлім, күмәнсіз, сендерге кездеседі. Содан кейін сендер құпия мен айқын нәрсені Білушіге қайтарыласыңдар да, Ол сендерге не істегендеріңнің хабарын береді», деп."
    },
    {
      "resource_id": 113,
      "text": "Ей, иманға келгендер! Қашан жұма күнгі намазға шақырса  / азан айтылса / , Аллаһты еске алуға ұмтылыңдар да сауда-саттықты қойыңдар. Білсеңдер, бұл - сендер үшін қайырлы."
    },
    {
      "resource_id": 113,
      "text": "Ал, намаз аяқталғанда, жер бетіне  / баратын жерлеріңе / тарқалыңдар да Аллаһтың кеңшілігін іздеңдер әрі мұраттарыңа жетулерің үшін Аллаһты көп еске алыңдар."
    },
    {
      "resource_id": 113,
      "text": "Олар сауданы не бір бос нәрсені көрген кезде, сол жаққа бет алды да, сені тұрған күйіңде қалдырып кетті.  / Ей, Мұхаммед! /  Айт: «Аллаһтағы / сый /-  бос нәрседен де, саудадан да қайырлы. Аллаһ - ризық берушілердің ең қайырлысы», - деп."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "62" }
  }
}
