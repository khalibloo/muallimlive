{
  "translations": [
    {
      "resource_id": 126,
      "text": "Ono što je na nebesima i ono što je na Zemlji hvali Allaha, Vladara, Svetoga, Silnoga, Mudroga!"
    },
    {
      "resource_id": 126,
      "text": "On je neukima poslao Poslanika, jednog između njih, da im ajete Njegove kazuje i da ih očisti i da ih Knjizi i mudrosti nauči, jer su prije bili u očitoj zabludi,"
    },
    {
      "resource_id": 126,
      "text": "i drugima koji im se još nisu priključili – On je Silni i Mudri."
    },
    {
      "resource_id": 126,
      "text": "To je Allahova milost koju On daje onome kome hoće – a u Allaha je milost velika."
    },
    {
      "resource_id": 126,
      "text": "Oni kojima je naređeno da prema Tevratu postupaju, pa ne postupaju, slični su magarcu koji knjige nosi. O kako su loši oni koji poriču Allahove ajete! – A Allah neće ukazati na Pravi put narodu koji neće da vjeruje."
    },
    {
      "resource_id": 126,
      "text": "Reci: \"O Jevreji, ako tvrdite da ste vi od ljudi jedini Allahovi miljenici, onda smrt poželite, ako istinu govorite.\""
    },
    {
      "resource_id": 126,
      "text": "A zbog onoga što ruke njihove čine neće je nikad poželjeti, Allah dobro zna nevjernike."
    },
    {
      "resource_id": 126,
      "text": "Reci: \"Smrt od koje bježite zaista će vas stići. Zatim ćete Onome koji poznaje i nevidljivi i vidljivi svijet vraćeni biti i On će vas o onome što ste radili obavijestiti.\""
    },
    {
      "resource_id": 126,
      "text": "O vjernici, kada se u petak na molitvu pozove, kupoprodaju ostavite i pođite molitvu obaviti; to vam je bolje, neka znate!"
    },
    {
      "resource_id": 126,
      "text": "A kad se molitva obavi, onda se po zemlji raziđite i Allahovu blagodat tražite i Allaha mnogo spominjite, da biste postigli što želite."
    },
    {
      "resource_id": 126,
      "text": "Ali kad oni kakvu robu trgovačku ili veselje ugledaju, pohrle mu i tebe ostave sama da stojiš. Reci: \"Ono što je u Allaha bolje je i od veselja i od trgovine.\" – A Allah najbolju opskrbu daje."
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "62" }
  }
}
