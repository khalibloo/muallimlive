{
  "translations": [
    {
      "resource_id": 41,
      "text": "Alt som er i himmel og på jord, priser Gud, Kongen, den Hellige, den Mektige, den Vise."
    },
    {
      "resource_id": 41,
      "text": "Han er det som lot fremstå blant folkene et sendebud fra deres egne rekker, for å fremlese Hans ord for dem, og for å rense dem, og lære dem skriften og visdommen. Men tidligere var de klart på villspor."
    },
    {
      "resource_id": 41,
      "text": "Og for andre som ennå ikke har sluttet seg til dem. Han er den Mektige, den Vise."
    },
    {
      "resource_id": 41,
      "text": "Det er en Guds gave. Han gir den til hvem Han vil. Gud er full av godhet!"
    },
    {
      "resource_id": 41,
      "text": "Det er med dem som ble pålagt loven og så ikke kunne bære den, som med et esel som bærer bøker. Det står ille til med folk som fornekter Guds ord! Gud leder ikke urettferdige folk."
    },
    {
      "resource_id": 41,
      "text": "Si: «Dere som er jøder, om dere påstår at dere er Guds venner fremfor andre mennesker, så ønsk dere da døden, om dere snakker sant!»"
    },
    {
      "resource_id": 41,
      "text": "Men den vil de aldri ønske seg, på grunn av de gjerninger de har sendt i forveien. Gud kjenner de urettferdige."
    },
    {
      "resource_id": 41,
      "text": "Si: «Sannelig, døden, som dere flykter fra, den vil møte dere! Så føres dere tilbake til Ham, som kjenner det skjulte og det åpenbare, og så vil Han fortelle dere hva dere bedrev.»"
    },
    {
      "resource_id": 41,
      "text": "Dere som tror, når det kalles til samlingsdagens bønn, så skynd dere hen til Guds ihukommelse, og la handel ligge. Dette er et gode for dere, om dere bare visste!"
    },
    {
      "resource_id": 41,
      "text": "Når så bønnen er slutt, så spre dere omkring i landet og søk av Guds gaver. Kom Gud jevnlig i hu, så det må gå dere godt."
    },
    {
      "resource_id": 41,
      "text": "Men når de får øye på handelsvarer eller adspredelse under bønnen, så løper de dit og lar deg stå. Si: «Det som finnes hos Gud er bedre enn fornøyelser og handel! Gud er den beste forsørger.»"
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "62" }
  }
}
