{
  "translations": [
    { "resource_id": 798, "text": "Nguulumbila awu musi (wa Maaka)." },
    {
      "resource_id": 798,
      "text": "Soni mmwe (Muhammadi ﷺ) tinchiŵa ŵakundisyidwa (kuputa ngondo) mu wele musiwu."
    },
    {
      "resource_id": 798,
      "text": "Ni ngullumbila soni nangolo ni uŵelesi wajuŵeleche."
    },
    {
      "resource_id": 798,
      "text": "Chisimu pamasile patun'gumbile mundu m’matabu."
    },
    {
      "resource_id": 798,
      "text": "Ana juganichisya yanti pangali ŵampaka ankombole (kumpa ilagasyo)?"
    },
    {
      "resource_id": 798,
      "text": "Jukuŵecheta (mwakutwanga kuti): “Njonasile yipanje yejinji (kuti Usilamu usilale).”"
    },
    {
      "resource_id": 798,
      "text": "Ana juganichisya kuti pangali ŵaakun'bona?"
    },
    {
      "resource_id": 798,
      "text": "Ana nganitun'gumbila meso gaŵili (gajukulolela)?"
    },
    {
      "resource_id": 798,
      "text": "Ni lulimi kwisa soni ngomo siŵili (syajukuŵechetela)?"
    },
    {
      "resource_id": 798,
      "text": "Ni tun’jongolele matala gaŵili (lyambone ni lyakusakala, kuti jusagule lyajukusaka)."
    },
    {
      "resource_id": 798,
      "text": "Ana pakwete pajujesile litala lyamwitumbi (lyalikam’bikasye ku Mbepo)?"
    },
    {
      "resource_id": 798,
      "text": "Ana ni chichi champaka chimmanyisye ya litala lyamwitumbi?"
    },
    {
      "resource_id": 798,
      "text": "(Litala lyamwitumbi nimasengo gambone nambo gakunonopa, mpela): gopola kapolo.<sup foot_note=195472>1</sup>"
    },
    { "resource_id": 798, "text": "Kapena kupeleka yakulya palisiku lyasala." },
    { "resource_id": 798, "text": "(Kumpa) jwawina jwapaulongo." },
    {
      "resource_id": 798,
      "text": "Kapena masikini jwaluwunduwundupe (ligongo lyakulaga nnope)."
    },
    {
      "resource_id": 798,
      "text": "Soni nikuŵa (nkutola yakulyajo) jumpepe mwa aŵala ŵaakulupilile, ni kulimbikasyanaga ya kupilila soni ni kulimbikasyanaga ya kutendelana chanasa."
    },
    {
      "resource_id": 798,
      "text": "Ŵanganyao niŵandu ŵakun'dyo (ŵali ŵambone)."
    },
    {
      "resource_id": 798,
      "text": "Nambo ŵandu ŵaagakaaniile ma Ȃya Getu ŵanganyao niŵandu ŵakunchiji (ŵali ŵakusakala)."
    },
    {
      "resource_id": 798,
      "text": "Kwaŵanganyao kuchiŵa kwana Moto Wakuunichila ni kutika (wangali pakopochela)."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "90" }
  }
}
