{
  "translations": [
    { "resource_id": 39, "text": "Aku bersumpah dengan negeri (Makkah) ini;" },
    {
      "resource_id": 39,
      "text": "Sedang engkau (wahai Muhammad) tinggal di negeri ini (sentiasa ditindas),"
    },
    {
      "resource_id": 39,
      "text": "Demi manusia yang melahirkan zuriat, dan zuriat yang dilahirkannya;"
    },
    {
      "resource_id": 39,
      "text": "Sesungguhnya Kami telah jadikan manusia sentiasa dalam keadaan menghadapi kesulitan dan kesukaran (jasmani dan rohaninya);"
    },
    {
      "resource_id": 39,
      "text": "Patutkah manusia yang demikian keadaannya (terpedaya dengan kekuasaan yang ada padanya dan) menyangka bahawa tidak ada sesiapapun yang dapat mengatasi kekuasaannya (dan menyeksakannya)?"
    },
    {
      "resource_id": 39,
      "text": "Manusia yang demikian keadaannya (tidaklah patut ia bermegah-megah dengan kekayaannya dan) berkata: \"Aku telah habiskan harta benda yang banyak (dalam usaha menegakkan nama dan bangsa)."
    },
    {
      "resource_id": 39,
      "text": "Adakah ia menyangka bahawa tidak ada sesiapapun yang melihatnya (dan mengetahui tujuannya menghabiskan harta bendanya itu?"
    },
    {
      "resource_id": 39,
      "text": "(Mengapa manusia terpedaya dan bermegah-megah?) Tidakkah Kami telah menjadikan baginya: dua mata (untuk ia memerhatikan kekuasaan dan kekayaan Kami?) -"
    },
    {
      "resource_id": 39,
      "text": "Dan lidah serta dua bibir (untuk ia menyempurnakan sebahagian besar dari hajat-hajatnya)?"
    },
    {
      "resource_id": 39,
      "text": "Dan Kami telah menunjukkan kepadanya dua jalan, (jalan kebaikan untuk dijalaninya, dan jalan kejahatan untuk dijauhi)?"
    },
    {
      "resource_id": 39,
      "text": "Dalam pada itu manusia tidak (memilih jalan kebaikan) merempuh masuk mengerjakan amal-amal yang tinggi darjatnya di sisi Tuhan;"
    },
    {
      "resource_id": 39,
      "text": "Dan apa jalannya engkau dapat mengetahui: apa dia amal-amal yang tinggi darjatnya di sisi Tuhan itu?"
    },
    {
      "resource_id": 39,
      "text": "(Di antara amal-amal itu - bagi orang yang mampu) ialah: memerdekakan hamba abdi;"
    },
    { "resource_id": 39, "text": "Atau memberi makan pada hari kelaparan -" },
    { "resource_id": 39, "text": "Kepada anak yatim dari kaum kerabat," },
    {
      "resource_id": 39,
      "text": "Atau kepada orang miskin yang terlantar di atas tanah."
    },
    {
      "resource_id": 39,
      "text": "Selain dari (tidak mengerjakan amal-amal) itu, ia (tidak pula) menjadi dari orang-orang yang beriman dan berpesan-pesan dengan sabar serta berpesan-pesan dengan kasih sayang."
    },
    {
      "resource_id": 39,
      "text": "(Ketahuilah! Bahawa orang-orang yang beriman serta berusaha mengerjakan amal-amal yang tinggi darjatnya di sisi Tuhan), merekalah golongan pihak kanan (yang akan beroleh Syurga)."
    },
    {
      "resource_id": 39,
      "text": "Dan (sebaliknya) orang-orang yang kufur ingkar akan ayat-ayat keterangan Kami, merekalah golongan pihak kiri. -"
    },
    {
      "resource_id": 39,
      "text": "Mereka ditimpakan (azab seksa) neraka yang ditutup rapat (supaya kuat bakarannya)."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "90" }
  }
}
