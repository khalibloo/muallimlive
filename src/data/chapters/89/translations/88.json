{
  "translations": [
    { "resource_id": 88, "text": "Betohem për muzgun e agimit" },
    {
      "resource_id": 88,
      "text": "dhe për dhjetë netët (e para të muajit Dhul Hixhxhe)!"
    },
    { "resource_id": 88, "text": "Betohem për çiftin dhe tekun" },
    { "resource_id": 88, "text": "dhe për natën kur largohet!" },
    {
      "resource_id": 88,
      "text": "A nuk janë këto betime të mëdha për njerëzit e mençur?!"
    },
    {
      "resource_id": 88,
      "text": "Vallë, a nuk e di ti se çfarë ka bërë Zoti yt me fisin Ad,"
    },
    {
      "resource_id": 88,
      "text": "banorë të Iremit me pallate shumështyllëshe,"
    },
    {
      "resource_id": 88,
      "text": "të atillë që nuk janë krijuar askund tjetër në tokë si ata?!"
    },
    {
      "resource_id": 88,
      "text": "Dhe me fisin Themud, që gdhendi shkëmbinjtë në luginë (për të bërë shtëpi)?"
    },
    {
      "resource_id": 88,
      "text": "Dhe me Faraonin, njeriun e hunjve (ku torturonte njerëzit)?"
    },
    {
      "resource_id": 88,
      "text": "Të gjithë këta shkelën çdo kufi në vendet e tyre,"
    },
    {
      "resource_id": 88,
      "text": "duke shtuar atje shthurjen dhe korrupsionin,"
    },
    {
      "resource_id": 88,
      "text": "prandaj Zoti yt lëshoi mbi ata kamxhikun e dënimit."
    },
    { "resource_id": 88, "text": "Vërtet, Zoti yt është gjithnjë në pritë!" },
    {
      "resource_id": 88,
      "text": "Për sa i përket njeriut, kur Zoti i tij e sprovon atë, duke e ngritur lart dhe duke i dhënë mirësi, ai thotë: “Zoti im më ka nderuar.”"
    },
    {
      "resource_id": 88,
      "text": "Por, kur e sprovon atë, duke ia ngushtuar mjetet e jetesës, ai thotë: “Zoti im më ka poshtëruar”."
    },
    {
      "resource_id": 88,
      "text": "Nuk është kështu! Por ju nuk silleni mirë me jetimët"
    },
    {
      "resource_id": 88,
      "text": "dhe nuk e nxitni njëri-tjetrin për t’i ushqyer të varfrit."
    },
    {
      "resource_id": 88,
      "text": "Trashëgiminë (e të dobëtëve) e zhvatni me lakmi të pangopur,"
    },
    {
      "resource_id": 88,
      "text": "dhe e doni pasurinë me një dëshirë të pakufishme."
    },
    {
      "resource_id": 88,
      "text": "Por ani! Kur Toka të bëhet copë e thërrime,"
    },
    {
      "resource_id": 88,
      "text": "kur të vijë Zoti yt (për të ndarë gjykimin) me engjëjt të rreshtuar radhë pas radhe,"
    },
    {
      "resource_id": 88,
      "text": "Dhe, kur të sillet Xhehenemi, atë Ditë njeriu do të kujtohet por ç’i duhet se u kujtua!"
    },
    {
      "resource_id": 88,
      "text": "Ai do të thotë: “Ah, sikur të kisha bërë diçka të mirë për jetën time!”"
    },
    {
      "resource_id": 88,
      "text": "Atë Ditë, askush nuk do të dënojë siç dënon Ai,"
    },
    {
      "resource_id": 88,
      "text": "e askush nuk do të lidhë në pranga siç lidh Ai!"
    },
    { "resource_id": 88, "text": "O ti shpirt i qetësuar!" },
    {
      "resource_id": 88,
      "text": "Kthehu te Zoti yt, ti i kënaqur me Atë dhe Ai kënaqur me ty!"
    },
    { "resource_id": 88, "text": "Bashkohu me robërit e Mi" },
    { "resource_id": 88, "text": "dhe hyr në Xhenetin Tim!" }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "89" }
  }
}
