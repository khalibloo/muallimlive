{
  "translations": [
    { "resource_id": 774, "text": "Ndahiye umuseke," },
    {
      "resource_id": 774,
      "text": "N’amajoro cumi (ya mbere y’ukwezi gutagatifu kwa Dhul-Hijja),"
    },
    {
      "resource_id": 774,
      "text": "N’ikitari igiharwe ndetse n’igiharwe (mu biremwa byose bya Allah),"
    },
    { "resource_id": 774, "text": "N’ijoro iyo rihita," },
    {
      "resource_id": 774,
      "text": "Ese muri izo (ndahiro) ntiharimo ibimenyetso bifatika ku muntu ufite ubwenge (bituma areka ibyaha n’ubuhakanyi)?"
    },
    {
      "resource_id": 774,
      "text": "Ese (yewe Muhamadi) ntiwamenye uko Nyagasani wawe yagenje aba Adi?"
    },
    {
      "resource_id": 774,
      "text": "(Abantu b’) Irama (bari barebare cyane), bafite n’inyubako ndende (zifite inkingi ndende),"
    },
    {
      "resource_id": 774,
      "text": "Bo (abo ba Irama) ntihigeze haremwa abandi bameze nka bo mu yindi mijyi."
    },
    {
      "resource_id": 774,
      "text": "N’aba Thamudu bacongaga urutare mu bibaya (bakarukoramo inyubako)?"
    },
    {
      "resource_id": 774,
      "text": "Na Farawo wari ufite imambo (yazirikagaho abantu abakorera iyicarubozo)?"
    },
    {
      "resource_id": 774,
      "text": "Ba bandi bakoze ubugizi bwa nabi mu mijyi,"
    },
    { "resource_id": 774, "text": "Maze bayikwizamo ubwangizi bukabije," },
    {
      "resource_id": 774,
      "text": "Nuko Nyagasani wawe abasukaho ibihano bibabaza,"
    },
    {
      "resource_id": 774,
      "text": "Mu by’ukuri Nyagasani wawe yiteguye guhana (inkozi z’ibibi)."
    },
    {
      "resource_id": 774,
      "text": "Iyo Nyagasani agerageje umuntu, akamwubahisha akanamuhundagazaho ingabire, aravuga ati “Nyagasani wanjye yanyubahishije.”"
    },
    {
      "resource_id": 774,
      "text": "Nyamara yamugerageza akamugabanyiriza amafunguro, akavuga ati “Nyagasani wanjye yaransuzuguje!”"
    },
    { "resource_id": 774, "text": "Oya! Ahubwo ntimugirira neza imfubyi," },
    {
      "resource_id": 774,
      "text": "Ndetse nta n’ubwo mubwirizanya kugaburira abakene!"
    },
    {
      "resource_id": 774,
      "text": "Kandi murya imirage (y’abandi) mukayimara,"
    },
    { "resource_id": 774, "text": "Ndetse mugakunda imitungo bikabije." },
    {
      "resource_id": 774,
      "text": "Oya! Umunsi isi izasandazwa (igacikamo ibice),"
    },
    {
      "resource_id": 774,
      "text": "Nuko Nyagasani wawe akaza (guca imanza) ndetse n’abamalayika bari ku mirongo ikurikiranye,"
    },
    {
      "resource_id": 774,
      "text": "Kandi uwo munsi umuriro wa Jahanamu uzazanwa. Kuri uwo munsi, umuntu azibuka, ariko se uko kwibuka kuzamumarira iki?"
    },
    {
      "resource_id": 774,
      "text": "Azicuza avuga ati “Iyaba nari narateganyirije ubuzima bwanjye (nkora ibikorwa byiza)!"
    },
    {
      "resource_id": 774,
      "text": "Kuri uwo munsi ibihano (Allah) azahanisha nta wundi ushobora kubihanisha."
    },
    {
      "resource_id": 774,
      "text": "Kandi azanaboha (abahakanyi) ukuboha kutashoborwa n’undi uwo ari we wese."
    },
    {
      "resource_id": 774,
      "text": "(Umwemeramana azabwirwa ati) “Yewe roho ituje!”"
    },
    {
      "resource_id": 774,
      "text": "“Garuka kwa Nyagasani wawe umwishimiye na We akwishimiye!”"
    },
    {
      "resource_id": 774,
      "text": "“Maze winjire mu bagaragu banjye (b’intungane)”,"
    },
    { "resource_id": 774, "text": "“Uninjire mu Ijuru ryanjye!”" }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "89" }
  }
}
