{
  "translations": [
    { "resource_id": 798, "text": "Ngukulumbila kumasikusiku." },
    {
      "resource_id": 798,
      "text": "Ni ilo likumi (yandanda yamwesi wa Mfungotatu).<sup foot_note=195471>1</sup>"
    },
    {
      "resource_id": 798,
      "text": "Ni (indu yayili) yiŵiliyiŵili kwisa soni (yayili) chimochimo."
    },
    { "resource_id": 798, "text": "Ni chilo ndema jachikuŵigula." },
    {
      "resource_id": 798,
      "text": "Ana mu yalakweyi ngaŵa mwana kulumbila kwakwanila, kwa jwakwete lunda?"
    },
    {
      "resource_id": 798,
      "text": "Ana nganinyyiona yaŵatite Ambuje ŵenu kaape ipotesi ŵanya Adi?"
    },
    { "resource_id": 798, "text": "Ŵa ku Irama; achalewulewu mpela misaati?" },
    {
      "resource_id": 798,
      "text": "Ŵanganagumbidweje ŵane ŵanti chisawu ŵanganyao mu ilambo (ine)?"
    },
    {
      "resource_id": 798,
      "text": "Ni ŵanya Asamuda ŵaŵaliji nkusokola maganga pachiŵata (chakuŵilanjikwa Wadi Qura kuŵa majumba gao)?"
    },
    {
      "resource_id": 798,
      "text": "Kwisa soni Firiauna nsyene ichili (yakulimbanganyichisya uchimwene wakwe)?"
    },
    {
      "resource_id": 798,
      "text": "Aŵala ŵana kusumbaga mpika mu ilambo (pakusakasya)."
    },
    { "resource_id": 798, "text": "Ni ŵatupiye mwalakwemo kuwatanganya." },
    {
      "resource_id": 798,
      "text": "Basi Ambuje ŵenu ŵapungulile ŵanganyao mitundu ja ilagasyo (yakupoteka nnope)."
    },
    {
      "resource_id": 798,
      "text": "Chisimu Ambuje ŵenu aŵele Ŵang'unulila (masengo ga ŵandu, mwanti chachalipila mwaakupanganyichisya)."
    },
    {
      "resource_id": 798,
      "text": "Sano mundu ndema jaakun'dinga Ambujegwe pakunchimbichisya ni kumpa chindimba, basi akasatiji: “Ambuje ŵangu anjimbichisye (ligongo une nijwakuŵajilwa kupata yeleyi).”"
    },
    {
      "resource_id": 798,
      "text": "Nambo ndema jaakun'dinga pakunnandiyichisya lisiki lyakwe, akasatiji: “Ambuje ŵangu anjalwisye.”"
    },
    {
      "resource_id": 798,
      "text": "Ngwamba! Nambo kuti ngankwatendelaga yaukoto ŵanache ŵawina."
    },
    {
      "resource_id": 798,
      "text": "Soni ngankuchisyanaga yaagaliisya masikini."
    },
    {
      "resource_id": 798,
      "text": "Ni nkulyaga chipanje chamalekwa kalye kakutunduka."
    },
    {
      "resource_id": 798,
      "text": "Ni nkuchinonyelaga soni chipanje kachinonyele kakupelenganya nnope."
    },
    {
      "resource_id": 798,
      "text": "Ngaŵa (mŵankutendelamo)! Ndema jalichisyajidwa litaka syajidwe-syajidwe!"
    },
    {
      "resource_id": 798,
      "text": "Ni kwika Ambuje ŵenu (Allah kukwiilanya magambo), Achimalaika ali ndandanda!"
    },
    {
      "resource_id": 798,
      "text": "Ni kwikanajo lyele lisikulyo Jahannama! Lyele lisikulyo mundu tachikumbuchila (yaŵapanganyisye), nambo ana kuchinkamuchisya chichi kwele kumbuchilako?"
    },
    {
      "resource_id": 798,
      "text": "Tachiti (pakuligamba): “Nkongwene! Bola ngalongosye (yambone yakungamuchisya) pa umi wangu (walelo uno).”"
    },
    {
      "resource_id": 798,
      "text": "Mwanti palyele lisikuli, pangali jwampaka apeleche ilagasyo mwatachipelechela (Allah)."
    },
    {
      "resource_id": 798,
      "text": "Soni pangali jwampaka ataŵe mwatachitaŵila (Jwalakwe)."
    },
    { "resource_id": 798, "text": "E mmwe antima ŵakutulala!" },
    {
      "resource_id": 798,
      "text": "Wujilani kwa Ambuje ŵenu n'di ŵakusengwa ni kunonyeledwa."
    },
    { "resource_id": 798, "text": "Jinjilani mwikuga lya achikapolo Ŵangu." },
    { "resource_id": 798, "text": "Soni jinjilani ku Mbepo Jangu." }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "89" }
  }
}
