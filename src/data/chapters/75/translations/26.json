{
  "translations": [
    { "resource_id": 26, "text": "Hle, přísahám při dni zmrtvýchvstání" },
    { "resource_id": 26, "text": "a při duši, jež stálé výčitky si činí!" },
    {
      "resource_id": 26,
      "text": "Myslí si člověk snad, že neshromáždíme jeho kosti?"
    },
    {
      "resource_id": 26,
      "text": "Však ano, a dokonce schopni jsme sestavit jeho prsty!"
    },
    {
      "resource_id": 26,
      "text": "A naopak, člověk si spíše přeje jednat i dál hříšně"
    },
    {
      "resource_id": 26,
      "text": "a ptá se: \"Kdy vůbec ten den zmrtvýchvstání nastane?\""
    },
    { "resource_id": 26, "text": "Až zrak se oslepí," },
    { "resource_id": 26, "text": "až měsíc se zatmí," },
    { "resource_id": 26, "text": "až slunce s měsícem se spojí," },
    {
      "resource_id": 26,
      "text": "tehdy člověk vykřikne: \"Kam prchnout mám?\""
    },
    { "resource_id": 26, "text": "Však pozor! Nebude žádný úkryt znám," },
    {
      "resource_id": 26,
      "text": "u Pána tvého v ten den bude shromaždiště jen!"
    },
    {
      "resource_id": 26,
      "text": "V ten den bude člověku sděleno, co zavčas učinil a co zameškal."
    },
    {
      "resource_id": 26,
      "text": "Ba co víc, člověk sám sebe bude jasně zřít,"
    },
    { "resource_id": 26, "text": "a kdyby své omluvy mohl předložit. . ." },
    {
      "resource_id": 26,
      "text": "Nehýbej příliš jazykem svým, když je přednášíš, ve snaze je uspíšit,"
    },
    { "resource_id": 26, "text": "vždyť Nám přísluší je shromáždit i číst." },
    {
      "resource_id": 26,
      "text": "A když ti je předčítáme, sleduj jeho přednášení,"
    },
    { "resource_id": 26, "text": "a potom na Nás je podat jeho objasnění." },
    {
      "resource_id": 26,
      "text": "Však pozor! Vy naopak milujete rychle plynoucí"
    },
    { "resource_id": 26, "text": "a zanedbáváte život budoucí." },
    { "resource_id": 26, "text": "V ten den budou jedny tváře zářící" },
    { "resource_id": 26, "text": "a ke svému Pánu hledící" },
    {
      "resource_id": 26,
      "text": "a jiné tváře v ten den budou sinalé, tušící,"
    },
    { "resource_id": 26, "text": "že dovrší se na nich trest páteř lámající." },
    {
      "resource_id": 26,
      "text": "Však pozor! Až duše vystoupí ke klíční kosti"
    },
    { "resource_id": 26, "text": "a bude řečeno: \"Kdo je zaklínatel?\"" },
    {
      "resource_id": 26,
      "text": "a ona si pomyslí, že toto je se světem rozluka,"
    },
    { "resource_id": 26, "text": "a proplete se s nohou noha," },
    {
      "resource_id": 26,
      "text": "v ten den k tvému Pánu všichni hnáni budou."
    },
    { "resource_id": 26, "text": "\"On almužnu nedával ani modlitbu nekonal," },
    { "resource_id": 26, "text": "však odvracel se a za lež prohlašoval," },
    {
      "resource_id": 26,
      "text": "a pak ke své rodině pyšně kráčeje se odebral!\""
    },
    { "resource_id": 26, "text": "Ach běda ti, běda!" },
    { "resource_id": 26, "text": "A znovu běda ti, běda!" },
    {
      "resource_id": 26,
      "text": "Myslí si člověk snad, že sám sobě bude zůstaven?"
    },
    { "resource_id": 26, "text": "Což nebyl kapkou semene vystříknutého jen?" },
    {
      "resource_id": 26,
      "text": "Potom se kapkou přilnavou stal a Bůh jej stvořil a vyrovnal"
    },
    {
      "resource_id": 26,
      "text": "a dvě pohlaví, mužské a ženské, z něho udělal."
    },
    {
      "resource_id": 26,
      "text": "Což není v moci jeho, aby mrtvým opět život dal?"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "75" }
  }
}
