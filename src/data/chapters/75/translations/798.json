{
  "translations": [
    { "resource_id": 798, "text": "Ngulilumbila lisiku lya Kiyama." },
    { "resource_id": 798, "text": "Ni nguulumbila soni ntima wakuliigamba." },
    {
      "resource_id": 798,
      "text": "Ana akuganichisya mundu kuti ngaŵa nkusonganganya Uwwe maupa gakwe?"
    },
    {
      "resource_id": 798,
      "text": "Elo (tuchigasonganganya), ngati Uwwe tuli ŵakombola kwalanya chenene (tumisela twa) songa sya yala yakwe,<sup foot_note=195465>1</sup> (kuli uli maupa)!"
    },
    {
      "resource_id": 798,
      "text": "Nambo mundu (akukanila ya Kiyama) pakusachilila kwendelechela kusakasya m'bujo mwakwe."
    },
    {
      "resource_id": 798,
      "text": "Akuusya (mwa chipongwe kuti): “Ana lisiku lya Kiyama lichiŵa chakachi?”"
    },
    {
      "resource_id": 798,
      "text": "Sano ndema ja lichikolondoka liso (ligongo lya woga)."
    },
    { "resource_id": 798, "text": "Ni kutyoka kuŵala kwa mwesi." },
    { "resource_id": 798, "text": "Ni kusonganganyisyidwa lyuŵa ni mwesi." },
    {
      "resource_id": 798,
      "text": "Lyele lisikulyo mundu tachiti: “Kwakutilila ni kwapi?”"
    },
    { "resource_id": 798, "text": "Iyayi, pangali kwakutilila." },
    {
      "resource_id": 798,
      "text": "Kwa Ambuje ŵenupe (Allah) lyele lisikulyo nikuchipelela kwakuujila."
    },
    {
      "resource_id": 798,
      "text": "Tachisalilidwa mundu lyele lisikulyo ichindu yajwalongwesye (kupanganya) ni yajwalesile (munyuma)."
    },
    {
      "resource_id": 798,
      "text": "Nambo mundu tachilichonjela nsyene (ligongo kutandila lipende, makono ni ngongolo syakwe ichijuwula masengo gakusakala ga jwapanganyisye)."
    },
    {
      "resource_id": 798,
      "text": "Namuno tatole madandawusi gakwe (pakuliŵalanga ngasigankamuchisya)."
    },
    {
      "resource_id": 798,
      "text": "Ngasin'jitenganyila (Qur’aniji mmwe Muhammadi ﷺ) lulimi lwenu (ndema jajikutuluka) kuti n'jikulumisye (kujisunga ni kujisooma)."
    },
    {
      "resource_id": 798,
      "text": "Chisimu ili Kukwetu Uwwe kujisonganganya (mu ntima mwenu) ni kumpa ukombosi wakujisooma."
    },
    {
      "resource_id": 798,
      "text": "Sano pati tuchinsoomelaga, basi kuyichisyani kusoomwa kwakwe."
    },
    {
      "resource_id": 798,
      "text": "Soni chisimu ili Kukwetu Uwwe kujisalichisya."
    },
    {
      "resource_id": 798,
      "text": "Ngaŵa (chine chikuntendekasya kaanila Kiyama), nambo kuti ŵanganyammwe nkunonyelwa umi wachitema (wa duniya)."
    },
    { "resource_id": 798, "text": "Ni nkujileka Akhera." },
    {
      "resource_id": 798,
      "text": "Ngope sine lyele lisikulyo sichiŵa syakuŵala."
    },
    { "resource_id": 798, "text": "Sili nkwalola Ambuje ŵao (Allah)." },
    {
      "resource_id": 798,
      "text": "Sano nambo ngope sine lyele lisikulyo sichiyinda."
    },
    {
      "resource_id": 798,
      "text": "Sichisimichisya yanti chiitendekwe kukwakwe yakuniula n'gongo."
    },
    {
      "resource_id": 798,
      "text": "Ngaŵa (yanti nikanila), ndema jauchiika ntima paligongwa (papasimanile maupa gammakoyo)."
    },
    {
      "resource_id": 798,
      "text": "Nikuŵechetedwa (yanti): “Ŵani ŵampaka aposye (chilwelechi)?”"
    },
    {
      "resource_id": 798,
      "text": "Nikumala mwakusimichisya (chilwelecho) kuti kwalakweku ni kulekangana (najo duniya)."
    },
    {
      "resource_id": 798,
      "text": "Mwanti lusonjo nikusajikana ni lusonjo (lujakwe ndema jakutyoka ntima)."
    },
    {
      "resource_id": 798,
      "text": "Kwa Ambuje ŵenupe lyele lisikulyo ni kwakuwujila mwakuchinjidwa."
    },
    {
      "resource_id": 798,
      "text": "Mwanti (kafili) nganijukunda (chikulupi) soni (namuno swala) nganijuswali."
    },
    { "resource_id": 798, "text": "Nambo jwakaaniile ni kunyosya." },
    {
      "resource_id": 798,
      "text": "Kaneka jwapite kwiŵasa lyakwe (juli nkwenda) mwakutwanga."
    },
    { "resource_id": 798, "text": "Chonasiko nichenu! Chonasiko chisyene!" },
    {
      "resource_id": 798,
      "text": "Soni chonasiko nichenu! Chonasiko chisyene!"
    },
    {
      "resource_id": 798,
      "text": "Ana jukuganichisya mundu yanti chijugambe kulechedwa wambape (ngapedwa malamusi soni ngaja kulipidwa)?"
    },
    {
      "resource_id": 798,
      "text": "Ana nganijuŵa lindondwa lya ulume wakutajidwa (m’chiŵelechelo)?"
    },
    {
      "resource_id": 798,
      "text": "Kaneka jwaliji chipande cha myasi, niŵan'gumbile ni kunkolosya."
    },
    {
      "resource_id": 798,
      "text": "Ni ŵagumbile kuumila mwalakwemo mitundu jiŵili (jaŵandu) jwannume ni jwankongwe."
    },
    {
      "resource_id": 798,
      "text": "Ana Jwalakwe (Allah jwaŵapakombwele kutenda yele) nganaŵa jwanti ni kombola kwasyusya (ŵandu) ŵawe?"
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "75" }
  }
}
