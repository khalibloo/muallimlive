{
  "translations": [
    {
      "resource_id": 795,
      "text": "ߍ߲߬ߍ߲ߍ߲߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߟߐ߬ߓߊ ߟߏ߲ ߠߊ߫."
    },
    {
      "resource_id": 795,
      "text": "ߍ߲߬ߍ߲ߍ߲߬ ߓߏ߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߬ ߣߌ߫ ߖߙߊ߬ߞߟߌ߬ߟߊ߬ߓߊ ߟߊ߫."
    },
    {
      "resource_id": 795,
      "text": "ߦߊ߯ߟߊ߫ ߡߐ߱ ߦߴߊ߬ ߓߛߌ߬ߞߌ߬ ߟߊ߫ ߟߋ߫ ߓߊ߬ ߸ ߞߏ߫ ߊ߲ ߕߍߣߵߊ߬ ߞߟߏ ߟߎ߬ ߟߊߘߍ߬ ߟߊ߫؟."
    },
    {
      "resource_id": 795,
      "text": "ߤߊ߯ߟߌ߫ ߞߍ߬ ߸ ߒ߬ߠߎ߫ ߖߍ߬ߘߍ ߓߴߛߋ߫ ߞߵߊ߬ ߡߍ߲ߛߍ߲ ߠߎ߬ ߟߊߞߢߊ߫ ( ߊ߬ ߢߊ߫ ߞߘߐ ߡߊ߬ )."
    },
    {
      "resource_id": 795,
      "text": "ߋ߬ߋ߬ߋ߯ ߸ ߡߐ߱ ߦߴߊ߬ ߝߍ߬ ߟߋ߬ ߞߊ߬ ߡߊ߬ߛߐ߬ߛߐ߬ߟߌ ߞߍ߫ ߊ߬ ߢߍ߫ ߞߏ ߟߊ߫."
    },
    {
      "resource_id": 795,
      "text": "ߊ߰ ߢߌ߬ߣߌ߲߬ߞߊ߬ߟߌ ߞߍ߫ ߟߊ߫ ( ߏ߬ ߟߋ ߘߐ߫ ) ߸ ߞߏ߫ ߟߐ߬ߓߊ ߦߋ߫ ߕߎ߬ߡߊ ߢߌ߬ߡߊ߲߬ ߘߌ߫؟."
    },
    {
      "resource_id": 795,
      "text": "ߒ߬ߓߊ߬ ߣߌ߫ ߢߊ ߟߎ߬ ߘߐߡߊ߰ ߘߊ߫ ߛߌߟߊ߲ ߓߟߏ߫ ߛߊ߫."
    },
    { "resource_id": 795, "text": "ߞߊ߬ ߞߊߙߏ ߓߎߘߎ߲ߛߊ߫." },
    { "resource_id": 795, "text": "ߞߊ߬ ߕߋ߬ߟߋ ߣߌ߫ ߞߊߙߏ ߟߊߘߍ߬." },
    { "resource_id": 795, "text": "ߡߐ߱ ߘߴߊ߬ ߝߐ߫ ߸ ߞߏ߫ ߓߏ߬ߙߌ߬ ߦߙߐ ߦߋ߫ ߡߌ߲߫؟." },
    { "resource_id": 795, "text": "ߞߊ߯ߙߌ߫ ߸ ߞߎ߲߬ߞߊ߬ߙߌ߬ߝߊ߬ ߦߌ߬ߟߊ߬ ߛߌ߫ ߕߍ߫." },
    {
      "resource_id": 795,
      "text": "ߡߊ߬ߞߍ߬ ߦߌߟߊ ߦߴߌ ߡߊ߰ߙߌ ߟߋ߫ ߕߍ߰ߟߊ ߘߐ߫ ߏ߬ ߟߏ߲."
    },
    {
      "resource_id": 795,
      "text": "ߡߐ߱ ߘߌ߫ ߞߌ߬ߓߊ߬ߙߴߏ߬ ߟߏ߲ ߸ ߊ߬ ߗߋߥߊߟߌ ߢߍߕߊ ߣߴߊ߬ ߞߐߟߕߊ ߟߊ߫."
    },
    {
      "resource_id": 795,
      "text": "ߋ߬ߋ߬ߋ߯ ߸ ߡߐ߱ ߟߋ߫ ߝߊ߲߭ ߞߍߕߐ߫ ߊ߬ ߖߘߍ߬ ߛߙߋ ߘߌ߫."
    },
    { "resource_id": 795, "text": "ߤߟߴߊ߬ ߞߵߊ߬ ߟߐ߬ߦߙߌ ߟߎ߬ ߟߛߊߙߌ߫ ߜߍ ߘߐ߫ ߟߋ߬." },
    {
      "resource_id": 795,
      "text": "ߌ ߞߴߌ ߣߍ߲߭ ߠߊߓߙߊ߬ߞߊ߬ߓߙߊߞߊ߫‹ ߞߎ߬ߙߊ߬ߣߊ › ߟߊ߫ ߞߴߌ ߦߋ߫ ߞߌߢߍ߫ ߟߴߊ߬ ߟߊ߫."
    },
    {
      "resource_id": 795,
      "text": "ߓߊߏ߬ ߊ߬ ߟߊߘߍ߭ ߏ߱ ߸ ߊ߬ ߞߊ߬ߙߊ߲ ߏ߱ ߸ ߏ߬ ߓߍ߯ ߦߋ߫ ߒ߬ߠߎ߫ ߟߋ߫ ߡߊ߬."
    },
    {
      "resource_id": 795,
      "text": "ߏ߬ ߘߐ߫ ߸ ߊ߲ ߓߊ߯ ߞߴߊ߬ ߞߊ߬ߙߊ߲߬ ߠߊ߫ ( ߌ ߦߋ߫ ) ߸ ߌ ߦߋ߫ ߕߎ߲߰ ߊ߬ ߞߊ߬ߙߊ߲ ߠߊ߫ ( ߒ߬ ߞߐ߫ )."
    },
    {
      "resource_id": 795,
      "text": "ߊ߬ ( ߝߊ߬ߛߊߙߌ ) ߘߐߞߣߍ ߒ߬ߠߎ߫ ߡߊ߬ ߏ߬ ߟߋ ߞߐ߫ ߛߊ߫."
    },
    {
      "resource_id": 795,
      "text": "ߋ߬ߋ߬ߋ߯ ߔߊ߫߹ ߸ ߊߟߎ߫ ߞߏ߬ߣߌ߲ ߦߋ߫ ߞߌߢߍ߲߫ ߠߋ߬ ߘߐߙߐ߲߫ ߝߍ߬"
    },
    {
      "resource_id": 795,
      "text": "ߞߊ߬ ߞߐߟߊ߫ ߕߏ߫ ߦߋ߲߬ ( ߣߊߟߌ߬ߡߎ߲߫ ߟߊߞߌߙߊ߫ ߘߌ߫ )."
    },
    { "resource_id": 795, "text": "ߢߘߊ ߘߏ߫ ߟߎ߫ ߡߊߣߍߡߊߣߍ߲߫ ߏ߬ ߟߏ߲." },
    { "resource_id": 795, "text": "ߊ߬ߟߎ߬ ߦߴߊ߬ߟߎ߫ ߡߊ߰ߙߌ ߡߊߝߟߍ ߞߊ߲߬." },
    { "resource_id": 795, "text": "ߢߘߊ ߘߏ߫ ߟߎ߫ ߝߣߊ߫ ߛߌ߬ߛߌ߬ߣߍ߲߬ ߘߍ߲߫." },
    {
      "resource_id": 795,
      "text": "ߏ߬ ߟߎ߬ ߦߴߊ߬ ߖߌ߰ ߟߊ߫ ߸ ߞߏ߫ ߞߐߣߍ߯ߙߋ߲߫ ߞߊߘߌ߫ ߞߏ ߟߋ߬ ߞߍߕߐ߫ ߊ߬ߟߎ߬ ߟߊ߫."
    },
    {
      "resource_id": 795,
      "text": "ߤߊ߯ߟߌ߫ ߸ ߒ߬ߓߊ߬ ߣߌ߫ ߣߌ ߛߋ߫ ߘߊ߫ ߞߊ߲ߥߐߙߐ߲ߞߐ߲ߕߐ߲ ߠߎ߬ ߘߐ߫."
    },
    { "resource_id": 795, "text": "ߘߏ߫ ߦߴߊ߬ ߝߐ ߞߊ߲߬ ߞߏ߫ ߖߍߣߍ߲ ߘߴߊ߬ ߓߙߐ߫؟." },
    {
      "resource_id": 795,
      "text": "ߊ߬ ߓߘߴߊ߬ ߖߌ߰ ߛߊ߫ ߸ ߞߏ߫ ߝߘߊߟߌ ߟߋ߬ ( ߛߋߣߍ߲߫ )."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߸ ߜߍ߬ߟߍ߲ ߓߘߴߊ߬ ߡߙߐߡߙߐ߫ ߜߍ߬ߟߍ߲ ߘߏ ߡߊ߬."
    },
    {
      "resource_id": 795,
      "text": "ߓߍ߯ ߜߍ߲߬ߜߍ߲߬ߕߐ߫ ߞߊߕߙߍ߬ ߌ ߡߊ߰ߙߌ ߟߋ߫ ߡߊ߬ ߏ߬ ߟߏ߲."
    },
    {
      "resource_id": 795,
      "text": "ߊ߬ߟߋ ߘߏ߲߬ ߕߘߍ߬ ߡߊ߫ ߘߍ߲߬ߞߣߍ߬ߦߊ߫ ߸ ߊ߬ ߕߎ߲߬ ߡߊ߫ ߛߊߟߌ߫."
    },
    {
      "resource_id": 795,
      "text": "ߓߊ߬ߙߌ߬ ߸ ߊ߬ ߞߊ߬ ߡߊ߬ߛߐ߬ߛߐ߬ߟߌ ߟߋ߬ ߞߍ߫ ߸ ߊ߬ ߣߴߊ߬ ߞߵߊ߬ ߞߐߘߏ߲߬."
    },
    {
      "resource_id": 795,
      "text": "ߊ߬ ߓߊ߲߫ ߘߊ߫ ߞߊ߬ ߥߴߊ߬ ߘߏ߲߬ߞߏ ( ߟߎ߫ ) ߡߊ߬ ߸ ߊ߰ ߕߊ߬ߡߌ߲߬ ߠߴߊ߬ ߢߊ߲߬ߞߊ߲߬ ߠߊ߫."
    },
    {
      "resource_id": 795,
      "text": "ߌߟߋ ߘߏ߲߬ ߸ ߖߎ߯ߡߊ߲ ߠߵߌ ߦߋ߫ ߸ ߖߎ߯ߡߊ߲ ߞߊ߬ߣߌ߲߫."
    },
    {
      "resource_id": 795,
      "text": "ߏ߬ ߞߐ߫ ߝߣߊ߫ ߸ ߖߎ߯ߡߊ߲ ߠߵߌ ߦߋ߫ ߸ ߖߎ߯ߡߊ߲ ߞߊ߬ߣߌ߲߫."
    },
    {
      "resource_id": 795,
      "text": "ߦߊ߯ߟߊ߫ ߡߐ߱ ߦߴߊ߬ ߓߛߌ߬ߞߌ߬ ߟߊ߫ ߟߋ߫ ߓߊ߬ ߞߏ߫ ߞߵߊ߬ ߕߏ߫ ߊ߬ ߖߍ߬ߘߍ߫ ߡߊ߬ ߕߋ߲߬ ߝߎ߫؟."
    },
    {
      "resource_id": 795,
      "text": "ߊ߬ ߝߐ߫ ߊ߬ߟߋ߫ ߕߎ߲߬ ߕߍ߫ ߖߌ߫ ߔߌߦߐߔߌߦߐ ߘߌ߫ ߛߖߌ߫ ߟߊߓߐ߲߬ߕߊ ߘߐ߫؟."
    },
    {
      "resource_id": 795,
      "text": "ߊ߬ ߣߊ߬ ߘߊ߫ ߞߍ߫ ߖߋ߬ߟߌ߬ ߛߌ߲ߓߌ ߘߴߏ߬ ߞߐ߫ ߸ ( ߊߟߊ߫ ) ߞߵߏ߬ ߟߋ ߘߊ߲߫ ߞߵߊ߬ ߟߊߞߢߊ߫."
    },
    {
      "resource_id": 795,
      "text": "ߊ߬ ߣߊ߬ ߘߊ߫ ߝߌ߬ߟߊ߬ߓߊ ߞߴߏ߬ ߘߐ߫ ߸ ( ߣߊߟߌ߬ߡߎ߲߫ ) ߗߍ߬ߡߊ߲ ߣߌ߫ ߡߛߏ߬ߡߊ߲ ߘߌ߫."
    },
    {
      "resource_id": 795,
      "text": "ߦߊ߯ߟߊ߫ ߏ߬ ߞߍߓߊ߮ ߕߴߛߋ߫ ߛߎ߭ ߟߎ߬ ߟߊߞߎߣߎ߲߫ ߠߊ߫؟."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "75" }
  }
}
