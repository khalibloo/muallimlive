{
  "translations": [
    {
      "resource_id": 232,
      "text": "Tewali kingaana kulayira lunaku lwakuzuukira."
    },
    {
      "resource_id": 232,
      "text": "Era nga bwewatali kingaana kulayira omwoyo ogwejjusa."
    },
    {
      "resource_id": 232,
      "text": "Abaffe omuntu alowooza nti tetugenda kusobola kuzzaawo magumbage."
    },
    {
      "resource_id": 232,
      "text": "Nedda tukisobolera ddala nga bwetulisobola okuzzaawo ennwe zaabwe."
    },
    {
      "resource_id": 232,
      "text": "Wabula omuntu emirundi egisinga ayagala nnyo okuwangaalira mu kwonoona."
    },
    {
      "resource_id": 232,
      "text": "Ngabuuza (mu ngeri ey'okujerega n'okuwakanya) nti olunaku lwokuzuukira lulibaawo ddi."
    },
    {
      "resource_id": 232,
      "text": "Ddala lugenga kubaawo nga n'amaaso g'abantu galiralambala olwokutya."
    },
    { "resource_id": 232, "text": "Ekitangala kyomwezi kigenda kuggwawo." },
    {
      "resource_id": 232,
      "text": "Enjuba n'omwezi birigattibwa (nga tewakyasobola kubaawo kiro namisana)."
    },
    {
      "resource_id": 232,
      "text": "Ku lunaku olwo omuntu agenda kwebuuza nti nzirukirewa!."
    },
    {
      "resource_id": 232,
      "text": "Kyekyo ddala, tewagenda kubaawo muntu weyekweka."
    },
    {
      "resource_id": 232,
      "text": "Obuddo ku lunaku olwo bujja kuba eri Mukama Katondawo."
    },
    {
      "resource_id": 232,
      "text": "Ku lunaku olwo omuntu agenda kutegeezebwa ebyo byonna byeyakola nebyataakola."
    },
    {
      "resource_id": 232,
      "text": "Wabula ate ddala omuntu ye yennyini amanyi bye yakola ne byataakola (newakubadde nga aligezaako okwogera kino nakiri ngayeetonda)."
    },
    {
      "resource_id": 232,
      "text": "Newakubadde nga aligezaako okwogera kino nakiri ngayetonda."
    },
    {
      "resource_id": 232,
      "text": "Bwoba osoma Kur'ani toyanguyiriza nga olowooza nti kyekinakuyamba okuginyweeza."
    },
    {
      "resource_id": 232,
      "text": "Anti okugikungaanya kuli kuffe nga era bwekiri kuffe okunywereza ku lulimi lwo ensoma ennungi."
    },
    {
      "resource_id": 232,
      "text": "Kale nno bwetumala okugikusomera (nga tugiyisa ku Jiburilu) goberera ensoma yaayo."
    },
    { "resource_id": 232, "text": "Era mazima okuginnyonnyola kuli kuffe." },
    {
      "resource_id": 232,
      "text": "(Ebyo ebyogeddwa waggulu bimala omuntu okwebuulirira nabyo) wabula ebyembi mmwe mwagala ebyokufuna byensi ebyamangu."
    },
    { "resource_id": 232, "text": "Nemuleka ebyolunaku lwâ€™enkomerero." },
    {
      "resource_id": 232,
      "text": "Ebyenyi bya bantu abamu ku lunaku olwo bigenda kuba nga bitemagana."
    },
    {
      "resource_id": 232,
      "text": "Bigenda kutunula ku Mukama Katonda waabyo."
    },
    {
      "resource_id": 232,
      "text": "Ate nga ebyenyi bya bantu abalala bigenda kuba binyikaavu."
    },
    {
      "resource_id": 232,
      "text": "Nga bimanyidde ddala nti bigenda kutuukibwako akabi akanene akamenya nenkizi."
    },
    { "resource_id": 232, "text": "Naye omwoyo bwegutuuka mu ddokooli." },
    {
      "resource_id": 232,
      "text": "Abantu webagambira nti ani alina eddagala eriyinza okumuwonya."
    },
    {
      "resource_id": 232,
      "text": "Wabula yye ngamaze okukakasa nti agenda kufa."
    },
    { "resource_id": 232, "text": "Entumbwe ne yeegatta ku ntumbwe." },
    {
      "resource_id": 232,
      "text": "Olwo nno obuddo buba busigadde eri Katondawo."
    },
    {
      "resource_id": 232,
      "text": "Naye nga omufu teyasaddaaka wadde okusaala."
    },
    {
      "resource_id": 232,
      "text": "Wabula yalimbisa ebigambo bya Katonda nabyesamba."
    },
    {
      "resource_id": 232,
      "text": "Olwo nno naatambula nadda eri abantu be nga yeeraga."
    },
    {
      "resource_id": 232,
      "text": "(Aligambibwa nti ekyo) ekikutuuseeko kikugwanidde era ddala kikugwanidde (owange ggwe omwonoonyi)."
    },
    {
      "resource_id": 232,
      "text": "Ate era kikugwanidde ng'ate era ddala kikugwanidde."
    },
    {
      "resource_id": 232,
      "text": "Omuntu alowooza nti ayinza okulekwa neyeeyisa nga bwayagala."
    },
    {
      "resource_id": 232,
      "text": "Tajjukira nti yasooka kuba tondo lyamazzi agazaala agateekebwa mu nabaana."
    },
    {
      "resource_id": 232,
      "text": "Oluvanyuma naafuuka ekisayisayi, olwo Katonda naamutonda namussaako byonna ebimufuula omuntu."
    },
    {
      "resource_id": 232,
      "text": "Nga bwatyo bwakola emitendera ebiri, omusajja n'omukazi."
    },
    {
      "resource_id": 232,
      "text": "Abaffe oyo eyakola omuntu mu ngeri eyo tasobola kulamusa bafu!."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "75" }
  }
}
