{
  "translations": [
    {
      "resource_id": 231,
      "text": "Anaapa Mwenyezi Mungu kwa Siku ya Hesabu na Malipo,"
    },
    {
      "resource_id": 231,
      "text": "na Anaapa kwa nafsi yenye kuamini na kuchamungu, inayomlaumu mwenyewe kwa kuacha matendo ya utiifu na kufanya matendo yenye kuangamiza, kwamba watu watafufuliwa."
    },
    {
      "resource_id": 231,
      "text": "Je anadhanihuyu binadamu kafiri kuwa sisi hatutaweza kuikusanya mifupa yake baada ya kuwa mbalimbali.?"
    },
    {
      "resource_id": 231,
      "text": "Ndio! Tutaikusanya na tunaweza kufanya vidole vyake au ncha za vidole vyake- baada ya kuvikusanya na kuzioanisha- viwe kwenye umbo la sawasawa, kama vilivyokuwa kabla ya kufa."
    },
    {
      "resource_id": 231,
      "text": "Bali binadamu anakanusha kufufuliwa, anataka asalie kwenye kufanya ubaya kwa siku za mbeleni za maisha yake."
    },
    {
      "resource_id": 231,
      "text": "Kafiri huyu huwa akiuliza, akiliona jambo la kusimama Kiyama kuwa liko mbali, «Ni lini Siku ya Kiyama?’"
    },
    {
      "resource_id": 231,
      "text": "Basi macho yatakapoduwaa na yakashituka kwa kutishika na kile yalichokiona cha vituko vya Siku ya Kiyama,"
    },
    { "resource_id": 231, "text": "na ukafutika mwangaza wa mwezi," },
    {
      "resource_id": 231,
      "text": "na vikakusanywa jua na mwezi katika kukosa mwangaza, kikawa kila mojawapo ya hivyo viwili hakina mwangaza,"
    },
    {
      "resource_id": 231,
      "text": "wakati huo binadamu atasema, «Pa kukimbilia ni wapi kuiepuka adhabu?»"
    },
    {
      "resource_id": 231,
      "text": "Mambo sivyo kama unavyotamani yawe, ewe binadamu, ya kutaka kukimbia. Huna mahali pa kukimbilia wala pa kupata uokozinfsi yake."
    },
    {
      "resource_id": 231,
      "text": "Kwa Mwenyezi Mungu Peke Yake ndio mwisho wa viumbe Siku ya Kiyama na ndipo mahali pao pa kutulia, na hapo Amlipe kila mtu kwa kile alichostahiki."
    },
    {
      "resource_id": 231,
      "text": "Atapashwa habari binadamu Siku hiyo kwa matendo yake yote, mema na mabaya, aliyoyatanguliza miongoni mwa hayo katika maisha yake na aliyoyachelewesha."
    },
    {
      "resource_id": 231,
      "text": "Bali binadamu ni hoja iliyo wazi juu ya nafsi yake, yenye kumfuata kwa alichokitenda na alichokiacha,"
    },
    {
      "resource_id": 231,
      "text": "hata kama atakuja na kila udhuru wa kuelezea sababu ya uhalifu wake, hilo halitamfaa."
    },
    {
      "resource_id": 231,
      "text": "Usitikise, ewe Nabii, ulimi wako kwa Qur’ani wakati wahyi unapoteremka ili ufanye haraka kuihifadhi kwa kuogopa isikuponyoke."
    },
    {
      "resource_id": 231,
      "text": "Kwani ni juu yetu sisi kuikusanya kwenye kifua chako kisha uisome kwa ulimi wako wakati utakapo. Mjumbe wetu Jibrili akikusomea,"
    },
    {
      "resource_id": 231,
      "text": "basi kisikilize kisomo chake na umpulikize. Kisha isome kama alivyokusomea,"
    },
    {
      "resource_id": 231,
      "text": "kisha ni juu yetu kukuelezea kilichokutatiza kukifahamu katika maana yake na hukumu zake."
    },
    {
      "resource_id": 231,
      "text": "Mambo sivyo kama mlivyodai, enyi mkusanyiko wa washirikina, kuwa hakuna kufufuliwa wala kulipwa."
    },
    {
      "resource_id": 231,
      "text": "Bali nyinyi ni watu mnaopenda dunia na pambo lake na mnaacha Akhera na starehe zake."
    },
    {
      "resource_id": 231,
      "text": "Nyuso za watu wema Siku ya Kiyama zitakuwa ni zenye kung’ara, nzuri na zenye furaha,"
    },
    {
      "resource_id": 231,
      "text": "zitamuona Mola Aliyeziumba na Anayezimiliki, na zitastarehe kwa hilo."
    },
    {
      "resource_id": 231,
      "text": "Nyuso za watu wabaya Silku ya Kiyama zitakuwa ni zenye kukunjana na kusinyaa,"
    },
    {
      "resource_id": 231,
      "text": "zinatazamia kushukiwa na msiba mkubwa wenye kuvunja."
    },
    {
      "resource_id": 231,
      "text": "Ni kweli! Pindi roho itakapofika sehemu za juu za kifua,"
    },
    {
      "resource_id": 231,
      "text": "na wakasema baadhi ya waliohudhuria kuwaambia wengine, «Je kuna mtu wa kumzungua na kumpoza kutokana na hali hii aliyonayo?»"
    },
    {
      "resource_id": 231,
      "text": "Na yule ambaye yuko katika hali ya kufa akajua kwamba lile lililomshukia ni kuaga dunia, kwa kuwa anawaona Malaika wa mauti."
    },
    {
      "resource_id": 231,
      "text": "Na ikashikana shida ya mwisho wa duniani na shida ya mwanzo wa Akhera. Kwa Mwenyezi Mungu, Aliyetukuka."
    },
    {
      "resource_id": 231,
      "text": "Watu watapelekwa Siku ya Kiyama: ima Peponi au Motoni."
    },
    {
      "resource_id": 231,
      "text": "Hakuwa kafiri ni mwenye kumuamini Mtume na Qur’ani, wala hakuwa ni mwenye kumtekelezea Mwenyezi Mungu Aliyetukuka Swala za faradhi."
    },
    {
      "resource_id": 231,
      "text": "Lakini aliikanusha Qur’ani na akaipa mgongo Imani,"
    },
    {
      "resource_id": 231,
      "text": "kisha akaenda kwa watu wake akijiona hali ya kujigamba katika kutembea kwake. Basi maangamivu"
    },
    { "resource_id": 231, "text": "ni yako baada ya maangamivu!" },
    {
      "resource_id": 231,
      "text": "Kisha maangamivu ni yako baada ya maangamivu!"
    },
    {
      "resource_id": 231,
      "text": "Je anadhani huyu binadamu anayekanusha kufufuliwa kuwa ataachwa bure: haamrishwi wala hakatazwi, hahesabiwi wala hateswi?"
    },
    {
      "resource_id": 231,
      "text": "Kwani hakuwa binadamu huyu ni tone la manii dhaifu linalotokana na maji matwevu yanayomwagwa na kumiminwa kwenye kizazi,"
    },
    {
      "resource_id": 231,
      "text": "kisha yakawa ni kipande cha damu iliyo kavu. Mwenyezi Mungu Akaliumba kwa uweza Wake na Akazilinganisha sura zake katika umbo la mwili lililo zuri kabisa?"
    },
    {
      "resource_id": 231,
      "text": "Akafanya kutokana na binadamu huyu jinsi mbili: ya kiume na ya kike. Je kwani hakuwa Mola huyo Muumba wa vitu hivyo ni Muweza wa kuwarudisha viumbe wakiwa hai baada ya kutoweka kwao."
    },
    {
      "resource_id": 231,
      "text": "Ndio! Anaweza. Yeye, kutakasika na sifa za upungufu ni Kwake, kwa hakika ni Muweza wa hilo."
    }
  ],
  "meta": {
    "translation_name": "Dr. Abdullah Muhammad Abu Bakr and Sheikh Nasir Khamis",
    "author_name": "Dr. Abdullah Muhammad Abu Bakr and Sheikh Nasir Khamis",
    "filters": { "resource_id": 231, "chapter_number": "75" }
  }
}
