{
  "translations": [
    { "resource_id": 23, "text": "And içirəm qiyamət gününə;" },
    {
      "resource_id": 23,
      "text": "And içirəm (günah etdiyi üçün, yaxud yaxşı əməli azdır deyə) özünü qınayan nəfsə! (Siz öləndən sonra mütləq diriləcəksiniz!)"
    },
    {
      "resource_id": 23,
      "text": "Məgər insan elə güman edir ki, (qiyamət günü) onun sümüklərini bir yerə yığa bilməyəcəyik?!"
    },
    {
      "resource_id": 23,
      "text": "Bəli, Biz onun barmaqlarını da (barmaq sümüklərini də, barmaqlarının uclarını da) düzəltməyə qadirik!"
    },
    {
      "resource_id": 23,
      "text": "Lakin insan (bundan sonra da) önündəkini (qiyaməti) danmaq (pis işlər görmək) istəyər."
    },
    {
      "resource_id": 23,
      "text": "Və (istehza ilə): “Qiyamət günü nə vaxt olacaqdır?” – deyə soruşar."
    },
    { "resource_id": 23, "text": "Göz (heyrətdən) bərələcəyi;" },
    { "resource_id": 23, "text": "Ay tutulacağı;" },
    {
      "resource_id": 23,
      "text": "Günəşlə ay birləşəcəyi (hər ikisinin qərbdən çıxacağı, nurunun gedəcəyi) zaman -"
    },
    {
      "resource_id": 23,
      "text": "Məhz o gün insan: “Qaçıb can qurtarmağa yer haradadır?” – deyəcəkdir."
    },
    {
      "resource_id": 23,
      "text": "Xeyr, (o gün) heç bir sığınacaq olmayacaqdır!"
    },
    {
      "resource_id": 23,
      "text": "O gün (ey insan!) duracaq (pənah aparılacaq) yer ancaq Rəbbinin hüzurudur!"
    },
    {
      "resource_id": 23,
      "text": "O gün insana öncə etdiyi və sonraya qoyduğu nə varsa (sağlığında dünyada gördüyü işlər və öləndən sonra qoyub getdiyi yaxşı, pis nə varsa, hamısı) xəbər veriləcəkdir!"
    },
    { "resource_id": 23, "text": "Doğrusu, insan özü-özünə şahiddir!" },
    {
      "resource_id": 23,
      "text": "O, hər cür üzrxahlıq etsə də, (qəbul olunmaz)!"
    },
    {
      "resource_id": 23,
      "text": "(Ya Peyğəmbər! Cəbrail sənə Qur’an oxuduğu zaman) onu tələm-tələsik əzbərləmək üçün dilini tərpətmə! (Sən də onunla birlikdə Qur’anı təkrar etmə, yalnız dinlə!)"
    },
    {
      "resource_id": 23,
      "text": "Çünki onu (sənin qəlbində) cəm etmək, (dilində) oxutmaq Bizə aiddir."
    },
    {
      "resource_id": 23,
      "text": "Biz onu (Cəbrailin dili ilə) oxutduğumuz zaman oxunmasını diqqətlə dinlə."
    },
    {
      "resource_id": 23,
      "text": "Sonra onu (sənə) bəyan etmək də Bizə aiddir!"
    },
    {
      "resource_id": 23,
      "text": "Xeyr, xeyr! Siz tez keçib gedəni (fani dünyanı) sevirsiniz."
    },
    { "resource_id": 23, "text": "Axirəti isə tərk edirsiniz." },
    { "resource_id": 23, "text": "O gün neçə-neçə üzlər sevinib güləcək," },
    { "resource_id": 23, "text": "Öz Rəbbinə baxacaqdır!" },
    { "resource_id": 23, "text": "O gün neçə-neçə üzlər tutulub qaralacaq," },
    {
      "resource_id": 23,
      "text": "(Sahiblərinin) bel sümüklərinin (dəhşətli bir əzabla) qırılacağını anlayacaqdır!"
    },
    {
      "resource_id": 23,
      "text": "Xeyr, (can) boğaza (körpücük sümüklərinə) gəlib yetişəcəyi,"
    },
    {
      "resource_id": 23,
      "text": "“(Onu bu bəladan) kim xilas edə bilər?” – deyiləcəyi,"
    },
    {
      "resource_id": 23,
      "text": "(Can üstə olan kimsə) ayrılıq dəminin gəlib çatdığını anlayacağı,"
    },
    {
      "resource_id": 23,
      "text": "Və (ölüm qorxusundan) qıçı-qıçına dolaşacağı zaman,"
    },
    {
      "resource_id": 23,
      "text": "Aparılacağı yer Rəbbinin hüzuru olacaqdır (ey insan)!"
    },
    {
      "resource_id": 23,
      "text": "Beləliklə, o (kafir Əbu Cəhl) nə (Qur’anı) təsdiq etdi, nə də namaz qıldı."
    },
    {
      "resource_id": 23,
      "text": "Amma (Allah kəlamını) yalan saydı, (ondan) üz döndərdi."
    },
    {
      "resource_id": 23,
      "text": "Sonra da özünü darta-darta ailəsinin yanına getdi."
    },
    { "resource_id": 23, "text": "Vay sənin halına, vay!" },
    { "resource_id": 23, "text": "Yenə də vay sənin halına, vay!" },
    {
      "resource_id": 23,
      "text": "Məgər insan elə güman edir ki, o, başlı-başına (cəzasız) buraxılacaq?!"
    },
    {
      "resource_id": 23,
      "text": "Məgər o tökülən bir qətrə nütfə deyildimi?!"
    },
    {
      "resource_id": 23,
      "text": "Sonra laxtalanmış qan oldu və (Allah) onu yaradıb surət verdi (insan şəklinə saldı)."
    },
    {
      "resource_id": 23,
      "text": "Sonra da ondan biri kişi, biri qadın olmaqla iki cift (həmtay) yaratdı."
    },
    {
      "resource_id": 23,
      "text": "Elə isə O Allah ölüləri diriltməyə qadir deyildirmi?!"
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "75" }
  }
}
