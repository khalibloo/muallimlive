{
  "translations": [
    {
      "resource_id": 819,
      "text": "وہ تم سے انفال (مال غنیمت) کے بارے میں پوچھتے ہیں  کہو کہ انفال اللہ اور اس کے رسول کے ہیں  پس تم لوگ اللہ سے ڈرو اور اپنے آپس کے تعلقات کی اصلاح کرو اور اللہ اور اس کے رسول کی اطاعت کرو، اگر تم ایمان رکھتے ہو"
    },
    {
      "resource_id": 819,
      "text": "ایمان والے تو وہ ہیں کہ جب اللہ کاذکر کیا جائے تو ان کے دل دہل جائیں اور جب اللہ کی آیتیں ان کے سامنے پڑھی جائیں تو وہ ان کا ایمان بڑھادیتی ہیں اور وہ اپنے رب پر بھروسہ رکھتے ہیں"
    },
    {
      "resource_id": 819,
      "text": "وہ نماز قائم کرتے ہیں اور جو کچھ ہم نے انھیں دیا ہے، اس میں سے خرچ کرتے ہیں"
    },
    {
      "resource_id": 819,
      "text": "یہی لوگ حقیقی مومن ہیں  ان کے ليے ان کے رب کے پاس درجے اور مغفرت ہیں اور ان کے ليے عزت کی روزی ہے"
    },
    {
      "resource_id": 819,
      "text": "جیسا کہ تمھارے رب نے تم کو حق کے ساتھ تمھارے گھر سے نکالا اور مومنوں میں سے ایک گروہ کو یہ ناگوار تھا"
    },
    {
      "resource_id": 819,
      "text": "وہ اس حق کے معاملہ میں تم سے جھگڑ رہے تھے باوجود یہ کہ وہ ظاہر ہوچکا تھا، گویا کہ وہ موت کی طرف ہانکے جارہے ہیں آنکھوں دیکھتے"
    },
    {
      "resource_id": 819,
      "text": "اور جب خدا تم سے وعدہ کر رہا تھا کہ دو جماعتوں میں سے ایک تم کو مل جائے گی اور تم چاہتے تھے کہ جس میں کانٹا نہ لگے وہ تم کو ملے اور اللہ چاہتا تھا کہ وہ حق کاحق ہونا ثابت کردے اپنے کلمات سے اور منکروں  کی جڑ کاٹ دے"
    },
    {
      "resource_id": 819,
      "text": "تاکہ حق حق ہو کر رہے اور باطل باطل ہوکر رہ جائے خواہ مجرموں کو وہ کتنا ہی ناگوار ہو"
    },
    {
      "resource_id": 819,
      "text": "جب تم اپنے رب سے فریاد کر رہے تھے تو اس نے تمھاری فریاد سنی کہ میں تمھاری مدد کے ليے ایک ہزار فرشتے لگاتار بھیج رہا ہوں"
    },
    {
      "resource_id": 819,
      "text": "اور یہ اللہ نے صرف اس ليے کیا تاکہ تمھارے ليے خوش خبری ہو اور تاکہ تمھارے دل اس سے مطمئن ہوجائیں  اور مدد تو اللہ ہی کے پاس سے آتی ہے یقینا اللہ زبردست ہے، حکمت والا ہے"
    },
    {
      "resource_id": 819,
      "text": "جب اللہ نے تم پر اونگھ ڈال دی اپنی طرف سے تمھاری تسکین کے ليے اور آسمان سے تمھارے اوپر پانی اتارا تاکہ اس کے ذریعہ سے وہ تمھیں پاک کرے اور تم سے شیطان کی نجاست کو دور کردے اور تمھارے دلوں کو مضبوط کردے اور اس سے قدموں کو جمادے"
    },
    {
      "resource_id": 819,
      "text": "جب تیرے رب نے فرشتوں کو حکم بھیجا کہ میں تمھارے ساتھ ہوں ، تم ایمان والوں کو جمائے رکھو میں منکروں کے دل میں رعب ڈال دوں گا پس تم ان کی گردن کے اوپر مارو اور ان کے پور پور پر ضرب لگاؤ"
    },
    {
      "resource_id": 819,
      "text": "یہ اس سبب سے کہ انھوں نے اللہ اور اس کے رسول کی مخالفت کی اور جو کوئی اللہ اور اس کے رسول کی مخالفت کرتا ہے تو اللہ سزا دینے میں سخت ہے"
    },
    {
      "resource_id": 819,
      "text": "یہ تو اب چکھو اور جان لو کہ منکروں  کے ليے آگ کا عذاب ہے"
    },
    {
      "resource_id": 819,
      "text": "اے ایمان والو، جب تمھارا مقابلہ منکرین سے میدانِ جنگ میں ہو تو ان سے پیٹھ مت پھیرو"
    },
    {
      "resource_id": 819,
      "text": "اور جس نے ایسے موقع پر پیٹھ پھیری، سوا اس کے کہ جنگی چال کے طور پر ہو یا دوسری فوج سے جا ملنے کے ليے، تو وہ اللہ کے غضب میں آجائے گا اور اس کا ٹھکانا جہنم ہے اور وہ بہت ہی برا ٹھکانا ہے"
    },
    {
      "resource_id": 819,
      "text": "پس ان کو تم نے قتل نہیں کیا بلکہ اللہ نے قتل کیا اور جب تو نے ان پر خاک پھینکی تو تم نے نہیں پھینکی بلکہ اللہ نے پھینکی تاکہ اللہ اپنی طرف سے ایمان والوں پر خوب احسان کرے بے شک اللہ سننے والا، جاننے والا ہے"
    },
    {
      "resource_id": 819,
      "text": "یہ تو ہوچکا اور بے شک اللہ منکرین کی تمام تدبیریں بے کار کر کے رہے گا"
    },
    {
      "resource_id": 819,
      "text": "اگر تم فیصلہ چاہتے تھے تو فیصلہ تمھارے سامنے آگیا اور اگر تم باز آجاؤ تو یہ تمھارے حق میں بہتر ہے اور اگر تم پھر وہی کرو گے تو ہم بھی پھر وہی کریں گے اور تمھارا جتھا تمھارے کچھ کام نہ آئے گا خواہ وہ کتنا ہی زیادہ ہو اور بے شک اللہ ایمان والوں کے ساتھ ہے"
    },
    {
      "resource_id": 819,
      "text": "اے ایمان والو، اللہ اور اس کے رسول کی اطاعت کرو اور اس سے روگردانی نہ کرو حالاں کہ تم سن رہے ہو"
    },
    {
      "resource_id": 819,
      "text": "اور ان لوگوں کی طرح نہ ہوجاؤ جنھوں نے کہا کہ ہم نے سنا، حالاں کہ وہ نہیں سنتے"
    },
    {
      "resource_id": 819,
      "text": "یقیناً اللہ کے نزدیک بدترین جانور وہ بہرے گونگے لوگ ہیں جو عقل سے کام نہیں لیتے"
    },
    {
      "resource_id": 819,
      "text": "اور اگر ان میں کسی بھلائی کا علم اللہ کو ہوتا تووہ ضرور انھیں سننے کی توفیق دیتا اور اگر اب وہ انھیں سنوادے تو وہ ضرور روگردانی کریں گے بے رخی کرتے ہوئے"
    },
    {
      "resource_id": 819,
      "text": "اے ایمان والو، اللہ اور رسول کی پکار پر لبیک کہو جب کہ رسول تم کو اس چیز کی طرف بلا رہا ہے جو تم کو زندگی دینے والی ہے اور جان لو کہ اللہ آدمی اور اس کے دل کے درمیان حائل ہوجاتا ہے اور یہ کہ اسی کی طرف تمھارا اكٹھا ہونا ہے"
    },
    {
      "resource_id": 819,
      "text": "اور ڈرو اس فتنہ سے جو خاص انھیں لوگوں پر واقع نہ ہوگا جو تم میں سے ظلم کے مرتکب ہوئے ہیں  اور جان لو کہ اللہ سخت سزا دینے والا ہے"
    },
    {
      "resource_id": 819,
      "text": "اور یاد کرو جب کہ تم تھوڑے تھے اور زمین میں کمزور سمجھے جاتے تھے ڈرتے تھے کہ لوگ اچانک تم کو اچک نہ لیں  پھر اللہ نے تم کو رہنے کی جگہ دی اور اپنی نصرت سے تمھاری تائید کی اور تم کو پاکیزہ روزی دی تاکہ تم شکر گزار بنو"
    },
    {
      "resource_id": 819,
      "text": "اے ایمان والو، خیانت نہ کرو اللہ اور رسول کی اور خیانت نہ کرو اپنی امانتوں میں حالاں کہ تم جانتے ہو"
    },
    {
      "resource_id": 819,
      "text": "اور جان لو کہ تمھارے مال اور تمھاری اولاد ایک آزمائش ہے اور یہ کہ اللہ ہی کے پاس ہے بڑا اجر"
    },
    {
      "resource_id": 819,
      "text": "اے ایمان والو، اگر تم اللہ سے ڈرو گے تو وہ تمھارے ليے فرقان بہم پہنچائے گا اور تم سے تمھارے گناہوں کو دور کردے گا اور تم کو بخش دے گا اور اللہ بڑے فضل والا ہے"
    },
    {
      "resource_id": 819,
      "text": "اور جب منکرتمھاری نسبت تدبیریں سوچ رہے تھے کہ وہ تم کو قید کردیں یا قتل کر ڈالیں یا جلا وطن کردیں  وہ اپنی تدبیریں کر رہے تھے اور اللہ اپنی تدبیریں کر رہا تھا اور اللہ بہترین تدبیر والا ہے"
    },
    {
      "resource_id": 819,
      "text": "اور جب ان کے سامنے ہماری آیتیں پڑھی جاتی ہیں تو کہتے ہیں ہم نے سن لیا اگر ہم چاہیں تو ہم بھی ایسا ہی کلام پیش کردیں  یہ تو بس اگلوں کی کہانیاں ہیں"
    },
    {
      "resource_id": 819,
      "text": "اور جب انھوں نے کہا کہ اے اللہ، اگر یہی حق ہے تیرے پاس سے تو ہم پر آسمان سے پتھر برسادے یا اور کوئی درد ناک عذاب ہم پر لے آ"
    },
    {
      "resource_id": 819,
      "text": "اور اللہ ایسا کرنے والا نہیں کہ ان کو عذاب دے اس حال میں کہ تم ان میں موجود ہو اور اللہ ان پر عذاب لانے والا نہیں جب کہ وہ استغفار کر رہے ہوں"
    },
    {
      "resource_id": 819,
      "text": "اور اللہ ان کو کیوں نہ عذاب دے گا حالاں کہ وہ مسجد حرام سے روکتے ہیں جب کہ وہ اس کے متولی نہیں  اس کے متولی تو صرف اللہ سے ڈرنے والے ہوسکتے ہیں  مگر ان میں سے اکثر اس کو نہیں جانتے"
    },
    {
      "resource_id": 819,
      "text": "اور بیت اللہ کے پاس ان کی نماز سیٹی بجانے اورتالی پیٹنے کے سوا اور کچھ نہیں  پس اب چکھو عذاب اپنے کفر کا"
    },
    {
      "resource_id": 819,
      "text": "جن لوگوں نے انکار کیا وہ اپنے مال کو اس ليے خرچ کرتے ہیں کہ لوگوں کو اللہ کی راہ سے روکیں  وہ اس کو خرچ کرتے رہیں گے پھر یہ ان کے ليے حسرت بنے گا پھر وہ مغلوب کيے جائیں گے اور جنھوں نے انکار کیا، ان کو جہنم کی طرف اکھٹا کیا جائے گا"
    },
    {
      "resource_id": 819,
      "text": "تاکہ اللہ ناپاک کو الگ کردے پاک سے اور ناپاک کو ایک پر ایک رکھے پھر اس ڈھیر کو جہنم میں ڈال دے، یہی لوگ ہیں خسارہ میں پڑنے والے"
    },
    {
      "resource_id": 819,
      "text": "انکار کرنے والوں سے کہو کہ اگر وہ باز آجائیں تو جو کچھ ہوچکا ہے وہ انھیں معاف کردیا جائے گا اور اگر وہ پھر وہی کریں گے تو ہمارا معاملہ اگلوں کے ساتھ گزر چکا ہے"
    },
    {
      "resource_id": 819,
      "text": "اور ان سے لڑو یہاں تک کہ فتنہ باقی نہ رہے اور دین سب اللہ کے ليے ہوجائے پھر اگر وہ باز آجائیں تو اللہ دیکھنے والا ہے ان کے عمل کا"
    },
    {
      "resource_id": 819,
      "text": "اور اگر انھوں نے اعراض کیا تو جان لو کہ اللہ تمھارا مولیٰ ہے اور کیا ہی اچھا مولیٰ ہے اور کیا ہی اچھا مددگار"
    },
    {
      "resource_id": 819,
      "text": "اور جان لو کہ جو کچھ مال غنیمت تمھیں حاصل ہو، اس کا پانچواں حصہ اللہ اور رسول کے ليے اور رشتہ داروں اور یتیموں اور مسکینوں اور مسافروں کے ليے ہے، اگر تم ایمان رکھتے ہو اللہ پر اور اس چیز پر جو ہم نے اپنے بندے (محمد) پر اتاری فیصلہ کے دن، جس دن کہ دونوں جماعتوں میں مڈبھیڑ ہوئی اور اللہ ہر چیز پر قادر ہے"
    },
    {
      "resource_id": 819,
      "text": "اور جب کہ تم وادی کے قریبی کنارے پر تھے اور وہ دور کے کنارے پر اور قافلہ تم سے نیچے کی طرف تھااور اگر تم اور وہ وقت مقرر کرتے تو ضرور اس تقرر کے بارے میں تم میں اختلاف ہوجاتا لیکن جو ہوا وہ اس ليے ہوا تاکہ اللہ اس امر کا فیصلہ کردے جس کو ہوکر رہنا تھا، تاکہ جس کو ہلاک ہونا ہے، وہ روشن دلیل کے ساتھ ہلاک ہو اور جس کو زندگی حاصل کرنا ہے، وہ روشن دلیل کے ساتھ زندہ رہے یقیناً اللہ سننے والا، جاننے والا ہے"
    },
    {
      "resource_id": 819,
      "text": "جب اللہ تمھارے خواب میں ان کو تھوڑا دکھاتا رہا اگر وہ ان کو زیادہ دکھادیتا تو تم لوگ ہمت ہارجاتے اور آپس میں جھگڑنے لگتے اس معاملہ میں  لیکن اللہ نے تم کو بچالیا یقیناً وہ دلوں تک کا حال جانتا ہے"
    },
    {
      "resource_id": 819,
      "text": "اور جب اللہ نے ان لوگوں کو تمھاری نظر میں کم کرکے دکھایا اور تم کو ان کی نظر میں کم کرکے دکھایا تاکہ اللہ اس امر کا فیصلہ کردے جس کا ہونا طے تھا اور سارے معاملات اللہ ہی کی طرف لوٹتے ہیں"
    },
    {
      "resource_id": 819,
      "text": "اے ایمان والو، جب کسی گروہ سے تمھارا مقابلہ ہو تو تم ثابت قدم رہو اور اللہ کو بہت یاد کرو تاکہ تم کامیاب ہو"
    },
    {
      "resource_id": 819,
      "text": "اور اطاعت کرو اللہ کی اور اس کے رسول کی اور آپس میں جھگڑا نہ کرو، ورنہ تمھارے اندر کمزوری آجائے گی اور تمھاری ہوا اکھڑ جائے گی اور صبر کرو، بے شک اللہ صبر کرنے والوں کے ساتھ ہے"
    },
    {
      "resource_id": 819,
      "text": "اور ان لوگوں کی طرح نہ بنو جو اپنے گھروں سے اکڑتے ہوئے اور لوگوں کو دکھلاتے ہوئے نکلے اور جو اللہ کی راہ سے روکتے ہیں  حالاں کہ وہ جو کچھ کر رہے ہیں اللہ ان کا احاطہ کيے ہوئے ہے"
    },
    {
      "resource_id": 819,
      "text": "اور جب شیطان نے انھیں ان کے اعمال خوش نما بناکر دکھائے اور کہا کہ لوگوں میں سے آج کوئی تم پر غالب آنے والانہیں اور میں تمھارے ساتھ ہوں  مگر جب دونوں گروہ آمنے سامنے ہوئے تو وہ الٹے پاؤں بھاگا اور کہا کہ میں تم سے بری ہوں ، میں وہ کچھ دیکھ رہا ہوں جو تم لوگ نہیں دیکھتے میں اللہ سے ڈرتا ہوں اور اللہ سخت سزا دینے والا ہے"
    },
    {
      "resource_id": 819,
      "text": "جب منافق اور جن کے دلوں میں روگ ہے، وہ کہتے تھے کہ ان لوگوں کو ان کے دین نے دھوکے میں ڈال دیا ہے، اور جو اللہ پر بھروسہ کرے تو اللہ بڑا زبردست اور حکمت والا ہے"
    },
    {
      "resource_id": 819,
      "text": "اور اگر تم دیکھتے جب کہ فرشتے ان منکرین کی جان قبض کرتے ہیں ، مارتے ہوئے ان کے چہروں اور ان کی پیٹھوں پر، اور یہ کہتے ہوئے کہ اب جلنے کا عذاب چکھو"
    },
    {
      "resource_id": 819,
      "text": "یہ بدلہ ہے اس کا جو تم نے اپنے ہاتھوں آگے بھیجا تھا اور اللہ ہرگز بندوں پر ظلم کرنے والا نہیں"
    },
    {
      "resource_id": 819,
      "text": "فرعون والوں کی طرح اور جو ان سے پہلے تھے کہ انھوں نے اللہ کی نشانیوں کا انکار کیا، پس اللہ نے ان کے گناہوں پر ان کو پکڑ لیا بے شک اللہ قوت والا ہے، سخت سزا دینے والا ہے"
    },
    {
      "resource_id": 819,
      "text": "یہ اس وجہ سے ہوا کہ اللہ اس انعام کو جوو ہ کسی قوم پر کرتا ہے، اس وقت تک نہیں بدلتا جب تک وہ اس کو نہ بدل دیں جو ان کے نفسوں میں ہے اور بے شک اللہ سننے والا، جاننے والا ہے"
    },
    {
      "resource_id": 819,
      "text": "فرعون والوں کی طرح اور جو ان سے پہلے تھے کہ انھوں نے اپنے رب کی نشانیوں کو جھٹلایا پھر ہم نے ان کے گناہوں کے سبب سے ان کو ہلاک کردیا اور ہم نے فرعون والوں کو غرق کردیا اور یہ سب لو گ ظالم تھے"
    },
    {
      "resource_id": 819,
      "text": "بے شک سب جانداروں میں بدترین اللہ کے نزدیک وہ لوگ ہیں جنھوں نے انکار کیا اور وہ ایمان نہیں لاتے"
    },
    {
      "resource_id": 819,
      "text": "جن سے تم نے عہد لیا، پھر وہ اپنا عہد ہر بار توڑ دیتے ہیں اور وہ ڈرتے نہیں"
    },
    {
      "resource_id": 819,
      "text": "پس اگر تم ان کو لڑائی میں پاؤ تو ان کو ایسی سزا دو کہ جو ان کے پیچھے ہیں وہ بھی دیکھ کر بھاگ جائیں ، تاکہ انھیں عبرت ہو"
    },
    {
      "resource_id": 819,
      "text": "اور اگر تم کو کسی قوم سے بد عہدی کا ڈر ہو تو ان کا عہد ان کی طرف پھینک دو، ایسی طرح کہ تم اور وہ برابر ہوجائیں  بے شک اللہ بد عہدوں کو پسند نہیں کرتا"
    },
    {
      "resource_id": 819,
      "text": "اور انکار کرنے والے یہ نہ سمجھیں کہ وہ نکل بھاگیں گے، وہ ہرگز اللہ کو عاجز نہیں کرسکتے"
    },
    {
      "resource_id": 819,
      "text": "اور ان کے ليے جس قدر تم سے ہو سکے تیار رکھو قوت اور پلے ہوئے گھوڑے کہ اس سے تمھاری ہیبت رہے اللہ کے دشمنوں پر اور تمھارے دشمنوں پر اور ان کے علاوہ دوسروں پر بھی جن کو تم نہیں جانتے اللہ ان کو جانتا ہے اور جو کچھ تم اللہ کی راہ میں خرچ کرو گے، وہ تمھیں پورا کردیا جائے گا اور تمھارے ساتھ کوئی کمی نہ کی جائے گی"
    },
    {
      "resource_id": 819,
      "text": "اور اگر وہ صلح کی طرف جھکیں تو تم بھی اس کے ليے جھک جاؤ اور اللہ پر بھروسہ رکھو بے شک وہ سننے والا، جاننے والا ہے"
    },
    {
      "resource_id": 819,
      "text": "اور اگر وہ تم کو دھوکا دینا چاہیں گے تو اللہ تمھارے ليے کافی ہے وہی ہے جس نے اپنی نصرت اور مومنین کے ذریعہ تم کو قوت دی"
    },
    {
      "resource_id": 819,
      "text": "اور ان کے دلوں میں اتفاق پیدا کردیا اگر تم زمین میں جو کچھ ہے سب خرچ کر ڈالتے، تب بھی تم ان کے دلوں میں اتفاق پیدا نہ کرسکتے لیکن اللہ نے ان میں اتفاق پیدا کردیا، بے شک وہ زور آور ہے، حکمت والا ہے"
    },
    {
      "resource_id": 819,
      "text": "اے نبی، تمھارے ليے اللہ کافی ہے اور وہ مومنین جنھوں نے تمھارا ساتھ دیا ہے"
    },
    {
      "resource_id": 819,
      "text": "اے نبی، مومنین کو لڑائی پر ابھارو اگر تم میں بیس آدمی ثابت قدم ہوں گے تو وہ دو سو پر غالب آئیں گے اور اگر تم میں سوہوں گے تو وہ ہزار منکروں  پر غالب آئیں گے، اس واسطے کہ وہ لوگ سمجھ نہیں رکھتے"
    },
    {
      "resource_id": 819,
      "text": "اب اللہ نے تم پر سے بوجھ ہلکا کردیا اور اس نے جان لیا کہ تم میں کچھ کمزوری ہے پس اگر تم میں سو ثابت قدم ہوں گے تو وہ دو سو پر غالب آئیں گے اور اگر ہزار ہوں گے تو وہ اللہ کے حکم سے دو ہزار پر غالب آئیں گے، اور اللہ ثابت قدم رہنے والوں کے ساتھ ہے"
    },
    {
      "resource_id": 819,
      "text": "کسی نبی کے ليے لائق نہیں کہ اس کے پاس قیدی ہوں جب تک وہ زمین میں اچھی طرح خوں ریزی نہ کرلے تم دنیا کے اسباب چاہتے ہو اور اللہ آخرت کو چاہتا ہے اور اللہ زبردست ہے، حکمت والا ہے"
    },
    {
      "resource_id": 819,
      "text": "اور اگر اللہ کا ایک لکھا ہوا پہلے سے موجود نہ ہوتا تو جو طریقہ تم نے اختیار کیا، اس کے باعث تم کو سخت عذاب پہنچ جاتا"
    },
    {
      "resource_id": 819,
      "text": "پس جو مال تم نے لیا ہے اس کو کھاؤ،وه تمھارے ليے حلال اور پاک ہے اور اللہ سے ڈرو، بے شک اللہ بخشنے والا مہربان ہے"
    },
    {
      "resource_id": 819,
      "text": "اے نبی، تمھارے ہاتھ میں جو قیدی ہیں ، ان سے کہہ دو کہ اگر اللہ تمھارے دلوں میں کوئی بھلائی پائے گا تو جو کچھ تم سے لیا گیا ہے، اس سے بہتر وہ تمھیں دے دے گا اور تم کو بخش دے گا اور اللہ بخشنے والا، مہربان ہے"
    },
    {
      "resource_id": 819,
      "text": "اور اگر یہ تم سے بد عہدی کریں گے تو اس سے پہلے انھوں نے خدا سے بدعہدی کی تو خدا نے تم کو ان پر قابو دے دیا اور اللہ علم والا، حکمت والا ہے"
    },
    {
      "resource_id": 819,
      "text": "جو لوگ ایمان لائے اور جنھوں نے ہجرت کی اور اللہ کی راہ میں اپنے جان و مال سے جہاد کیا اور وہ لوگ جنھوں نے پناہ دی اور مدد کی، وہ لوگ ایک دوسرے کے رفیق ہیں اور جو لوگ ایمان لائے مگر انھوں نے ہجرت نہیں کی تو ان سے تمھارا رفاقت کا کوئی تعلق نہیں جب تک کہ وہ ہجرت کرکے نہ آجائیں  اور وہ تم سے دین کے معاملہ میں مدد مانگیں تو تم پر ان کی مد دکرنا واجب ہے، الا یہ کہ مدد کسی ایسی قوم کے خلاف ہو جس کے ساتھ تمھارا معاہدہ ہے اور جو کچھ تم کرتے ہو اللہ اس کو دیکھ رہا ہے"
    },
    {
      "resource_id": 819,
      "text": "اور جو لوگ منکر ہیں ، وہ ایک دوسرے کے رفیق ہیں  اگر تم ایسا نہ کرو گے تو زمین میں فتنہ پھیلے گا اور بڑا فساد ہوگا"
    },
    {
      "resource_id": 819,
      "text": "اور جو لوگ ایمان لائے اور انھوں نے ہجرت کی اور اللہ کی راہ میں جہاد کیا اور جن لوگوں نے پناہ دی اور مدد کی، یہی لوگ سچے مومن ہیں  ان کے ليے بخشش ہے اور بہترین رزق ہے"
    },
    {
      "resource_id": 819,
      "text": "اور جو لوگ بعد میں ایمان لائے اور ہجرت کی اور تمھارے ساتھ مل کر جہاد کیا وہ بھی تم میں سے ہیں  اور خون کے رشتہ دار ایک دوسرے کے زیادہ حق دار ہیں اللہ كي كتاب میں  بے شک اللہ ہر چیز کا جاننے والا ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "8" }
  }
}
