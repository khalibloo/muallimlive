{
  "translations": [
    { "resource_id": 38, "text": "So (Allah a) Masalinggagaw!" },
    { "resource_id": 38, "text": "I mindao ko QorÂ´an." },
    { "resource_id": 38, "text": "Inadn Iyan so manosiya," },
    { "resource_id": 38, "text": "Na inindao Niyan on so lalag." },
    { "resource_id": 38, "text": "So alongan ago so olan na sii ko itongan." },
    {
      "resource_id": 38,
      "text": "Na so mangngto a pndonapa, go so manga kayo na mangangalimbabaan siran (ko Masalinggagaw)."
    },
    {
      "resource_id": 38,
      "text": "Na so langit na iniporo Iyan skaniyan, go inadn Iyan so timbangan,"
    },
    { "resource_id": 38, "text": "Ka ang kano di khapokas ko ontol;" },
    {
      "resource_id": 38,
      "text": "Na pakambatanga niyo so kathimbang ko kaontol, go di kano phangorang ko timbangan."
    },
    {
      "resource_id": 38,
      "text": "Na so lopa na kiyayat Iyan skaniyan sa baba a rk o manga kaadn:"
    },
    {
      "resource_id": 38,
      "text": "Katatagoan sa manga onga, go manga korma, a khibobongkosan,"
    },
    {
      "resource_id": 38,
      "text": "Go so manga onga a maroni, a adn a manga inoot iyan ago so mamot."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Inadn Iyan so manosiya a phoon ko botha, a gango, a lagid o kiyomba,"
    },
    {
      "resource_id": 38,
      "text": "Go inadn Iyan so jinn a phoon ko kadg o apoy:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Kadnan o dowa a sbangan, go Kadnan o dowa a sdpan!"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Biyotawanan Iyan so dowa a kalodan, a gii makambaratmowa:"
    },
    {
      "resource_id": 38,
      "text": "Kaaltan a dowa oto sa rnding; a di makapzmbor:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Pphakagmaw a phoon sa dowa nan so manga tipay, go so manga koralis:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Na rk Iyan so pphlalatas, a miyanga-aadn ko kalodan, a lagid o manga palaw:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    { "resource_id": 38, "text": "Oman i matatago ko lopa na khada;" },
    {
      "resource_id": 38,
      "text": "Na aya bo a khalamba na so dhat o Kadnan ka, - a Khirk ko kabsaran, ago so kapangalimo: -"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Makapphamangni Rkaniyan so zisii ko manga langit go so lopa: Oman gawii na Skaniyan na zisii ko btad Iyan!"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Phamagitongn Ami skano dn, hay dowa a kappndan (a manga manosiya ago manga jinn)!"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Hay kasamasama o manga jinn, go manga manosiya! O khagaga niyo a kalambasa niyo ko piphisopisokan o manga langit, go so lopa, na lambasa niyo. Di niyo malambas odi misabap sa bagr!"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Mbotawanan rkano so kadg o apoy, go so bl, na di niyo dn marn:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Na amay ka maopak so langit na mbaloy a paras a obarobar, a lagid o kobal a mariga:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Na sa alongan oto na di ipagiza ko manosiya so dosa niyan, go di ipagiza ko jinn:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Makikilala so manga baradosa sabap ko manga tanda iran: Na gii nggagandrn sii ko manga ombonombonan, go so manga parapara!"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Giyaya so naraka Jahannam a so phagongkirn skaniyan o manga baradosa:"
    },
    {
      "resource_id": 38,
      "text": "Makapphagaloyan siran ko lt iyan go lt o phlikabo a ig, a sangat a mayaw!"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Na adn a bagian o taw a inikalk iyan so kapakatindg iyan ko hadapan o Kadnan iyan, a dowa a sorga:"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    { "resource_id": 38, "text": "A romarangiran." },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Katatagoan a dowa oto sa dowa a bowalan a pphamangondas."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Katatagoan a dowa oto sa mbarambarang a onga, a ndodowa soson."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Gii siran zasanda sandang ko manga igaan, a so manga didalm iyan na sotra a makapal: Na so kaphropoa ko onga o dowa a pamomolan na marani."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Katatagoan oto sa (manga bai a) manga thatangka i kaylay, a da a miyakabatal kiran a manosiya ko onaan o manga karoma iran, antawaa jinn."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Lagid oba siran montiya a Yaakot, go Marjan."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Ba adn a imbalas ko kaphiyapiya a rowar ko kaphiyapiya?"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    { "resource_id": 38, "text": "Na adn a salakaw roo pn a dowaa sorga." },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    { "resource_id": 38, "text": "Miyagadogadong a dowa oto." },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Katatagoan a dowa oto sa dowa a bowalan, a mipapantos."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Katatagoan a dowa oto sa manga onga, go korma, go dalima."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Katatagoan oto sa (manga bai a) manga pipiya (i parangay), a manga tataid."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "A manga lalano, a khigigibonn ko manga lamin,"
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Daa miyakabatal kiran a manosiya, ko onaan o manga karoma iran antawaa jinn."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Gii siran zasanda sandang ko manga ontoda, a gadong, go manga paramadali, a manga tatanos."
    },
    {
      "resource_id": 38,
      "text": "Na anda ko manga limo o Kadnan iyo, i pagongkirn niyo?"
    },
    {
      "resource_id": 38,
      "text": "Maporo so ngaran o Kadnan ka, a Khirk ko kabsaran, ago so kapangalimo!"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "55" }
  }
}
