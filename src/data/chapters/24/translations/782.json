{
  "translations": [
    {
      "resource_id": 782,
      "text": "O sură<sup foot_note=201156>1</sup> pe care Noi am trimis‑o şi pe care Noi am impus‑o<sup foot_note=201157>2</sup> şi în care Noi am trimis versete limpezi pentru ca voi să luaţi aminte."
    },
    {
      "resource_id": 782,
      "text": "Pe cea care preacurveşte şi pe cel care preacurveşte biciuiţi‑i pe fiecare cu câte o sută de lovituri<sup foot_note=201158>1</sup>. Şi să nu vă apuce mila de ei în împlinirea legii lui Allah, dacă voi credeţi în Allah şi în Ziua de Apoi! Şi un grup de dreptcredincioşi să fie martori la pedepsirea lor!"
    },
    {
      "resource_id": 782,
      "text": "Cel care preacurveşte nu se însoară decât cu o femeie care preacurveşte sau cu o păgână, iar pe muierea care preacurveşte nu o ia de nevastă decât un bărbat care preacurveşte sau un păgân. Acest lucru le este oprit dreptcredincioşilor.<sup foot_note=201159>1</sup>"
    },
    {
      "resource_id": 782,
      "text": "Pe aceia care defăimează muieri cinstite şi apoi nu aduc patru martori, biciuiţi‑i cu optzeci de lovituri şi nu mai primiţi mărturie de la ei niciodată, căci ei sunt nelegiuiţi,"
    },
    {
      "resource_id": 782,
      "text": "Afară de aceia care pe urmă se căiesc şi se îndreaptă, căci Allah este Iertător, Îndurător [Ghafur, Rahim]!"
    },
    {
      "resource_id": 782,
      "text": "Aceia care le defăimează pe soţiile lor<sup foot_note=201160>1</sup> şi nu au martori afară de ei înşişi, fiecare dintre ei trebuie să facă patru mărturii [cu jurământ] pe Allah că el este dintre cei care spun adevărul"
    },
    {
      "resource_id": 782,
      "text": "Şi o a cincea [mărturie cu jurământ] ca blestemul lui Allah să cadă asupra lui, dacă el este dintre cei care mint."
    },
    {
      "resource_id": 782,
      "text": "Însă osânda<sup foot_note=201161>1</sup> va fi îndepărtată de la ea, dacă ea face patru mărturii [cu jurământ] pe Allah că el este dintre cei care mint"
    },
    {
      "resource_id": 782,
      "text": "Şi o a cincea [mărturie cu jurământ] ca mânia lui Allah să se abată asupra ei, dacă el<sup foot_note=201162>1</sup> este dintre cei care spun adevărul.<sup foot_note=201163>2</sup>"
    },
    {
      "resource_id": 782,
      "text": "Şi dacă nu ar fi graţia lui Allah asupra voastră şi îndurarea Lui şi [faptul] că Allah este Iertător [şi] Înţelept [Tawwab, Hakim]!<sup foot_note=201164>1</sup>"
    },
    {
      "resource_id": 782,
      "text": "Cei care au venit cu minciuna<sup foot_note=201165>1</sup> sunt un grup dintre voi. Nu o socotiţi a fi un rău pentru voi, ci mai degrabă ea este un bine pentru voi!<sup foot_note=201166>2</sup> Fiecare om dintre ei are păcatul ce şi l‑a agonisit, iar aceluia căruia îi revine cea mai mare parte din ea va avea parte de mare chin."
    },
    {
      "resource_id": 782,
      "text": "De ce, atunci când aţi auzit‑o [această calomnie], nu au avut credincioşii şi credincioasele o bănuială bună în sinea lor şi de ce nu au zis „Aceasta este o minciună învederată”?"
    },
    {
      "resource_id": 782,
      "text": "De ce nu au adus ei întru aceasta patru martori<sup foot_note=201167>1</sup>? Iar dacă nu au adus ei martori, înseamnă că aceştia sunt la Allah mincinoşi."
    },
    {
      "resource_id": 782,
      "text": "Şi de n‑ar fi graţia lui Allah asupra voastră şi îndurarea Lui, atât în această lume, cât şi în Lumea de Apoi, v‑ar fi ajuns pe voi un chin mare pentru ceea ce aţi vorbit voi,"
    },
    {
      "resource_id": 782,
      "text": "Căci l‑aţi rostit cu limbile voastre şi aţi spus cu gurile voastre lucrul despre care nu aveţi nici o ştiinţă şi l‑aţi ţinut drept [lucru] uşor, când – de fapt – el este la Allah [un lucru] greu."
    },
    {
      "resource_id": 782,
      "text": "Şi de ce, când aţi auzit‑o, n‑aţi zis voi: „Nu se cuvine să vorbim despre aceasta! Mărire Ţie! Aceasta este o mare clevetire!<sup foot_note=201168>1</sup>"
    },
    {
      "resource_id": 782,
      "text": "Allah vă îndeamnă să nu vă mai întoarceţi la una ca asta niciodată, dacă sunteţi dreptcredincioşi."
    },
    {
      "resource_id": 782,
      "text": "Şi Allah vă desluşeşte vouă versetele, iar Allah este Bineştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Aceia care vor ca printre dreptcredincioşi să se răspândească ticăloşia vor avea parte de osândă dureroasă atât în această lume, cât şi în Lumea de Apoi. Allah ştie, în vreme ce voi nu ştiţi."
    },
    {
      "resource_id": 782,
      "text": "Şi de n‑ar fi graţia lui Allah asupra voastră şi mila Lui şi [faptul] că Allah este Cel cu milă, Îndurător [Ra’uf, Rahim], [voi aţi fi aspru pedepsiţi]."
    },
    {
      "resource_id": 782,
      "text": "O, voi cei care credeţi! Nu urmaţi paşii lui Şeitan! Aceluia care urmează paşii lui Şeitan el îi porunceşte ticăloşia şi lucrul oprit. Şi de nu ar fi graţia lui Allah asupra voastră şi mila Sa, nici unul dintre voi nu ar fi curat nicicând<sup foot_note=201169>1</sup>. Însă Allah curăţeşte pe cine voieşte El. Iar Allah este Cel care Aude Totul [şi] Bineştiutor [Sami’, ‘Alim]."
    },
    {
      "resource_id": 782,
      "text": "Să nu jure cei înzestraţi cu belşug şi cu bogăţie dintre voi că ei nu vor mai da [nimic] rudelor, sărmanilor şi celor care purced pe calea lui Allah! Ci să ierte şi să miluiască<sup foot_note=201170>1</sup>. Oare nu voiţi voi ca Allah să vă ierte vouă? Iar Allah este Iertător, Îndurător<sup foot_note=201171>2</sup> [Ghafur, Rahim]."
    },
    {
      "resource_id": 782,
      "text": "Aceia care defăimează femei evlavioase, preacurate şi dreptcredincioase vor fi blestemaţi atât în această viaţă, cât şi în Viaţa de Apoi şi vor avea parte de chin mare."
    },
    {
      "resource_id": 782,
      "text": "Într‑o zi, limbile, mâinile şi picioarele lor vor face mărturie împotriva lor pentru ceea ce ei au săvârşit."
    },
    {
      "resource_id": 782,
      "text": "În Ziua aceea<sup foot_note=201172>1</sup>, Allah îi va răsplăti după cuviinţă cu răsplata lor cea dreaptă şi vor şti ei că Allah este Adevărul cel limpede [Al‑Haqq]."
    },
    {
      "resource_id": 782,
      "text": "[Femeile] cele rele sunt pentru [bărbaţii] cei răi, iar cei răi sunt pentru cele rele, după cum [femeile] cele bune sunt pentru [bărbaţii] cei buni, iar cei buni sunt pentru cele bune. Aceia vor fi nevinovaţi<sup foot_note=201173>1</sup> cu privire la ceea ce spun alţii despre ei. Ei au iertare şi câştig ales<sup foot_note=201174>2</sup>!"
    },
    {
      "resource_id": 782,
      "text": "O, voi cei care credeţi! Nu intraţi în alte case afară de casele voastre, înainte de a cere îngăduinţa şi a‑i saluta pe sălăşluitorii lor! Aceasta este mai bine pentru voi(21). Poate că voi veţi lua aminte!"
    },
    {
      "resource_id": 782,
      "text": "Iar dacă nu găsiţi pe nimeni în ele, nu intraţi până ce nu vi se îngăduie vouă! Iar dacă vi se spune vouă „Întoarceţi‑vă!”, atunci întoarceţi‑vă! Aceasta este mai curat pentru voi, iar Allah este Bineştiutor [‘Alim] a ceea ce faceţi voi."
    },
    {
      "resource_id": 782,
      "text": "Nu este nici un păcat dacă intraţi<sup foot_note=201175>1</sup> în case nelocuite<sup foot_note=201176>2</sup>, în care se află un bine pentru voi<sup foot_note=201177>3</sup>. Iar Allah ştie atât ceea ce faceţi voi pe faţă, cât şi ceea ce ţineţi voi ascuns<sup foot_note=201178>4</sup>."
    },
    {
      "resource_id": 782,
      "text": "Spune dreptcredincioşilor să‑şi plece privirile lor<sup foot_note=201179>1</sup> şi să‑şi păzească pudoarea lor<sup foot_note=201180>2</sup>! Aceasta este mai curat pentru ei. Allah, doară, este Bineştiutor [Khabir] a ceea ce fac ei.<sup foot_note=201181>3</sup>"
    },
    {
      "resource_id": 782,
      "text": "Şi spune dreptcredincioaselor să‑şi plece privirile lor şi să‑şi păzească pudoarea lor, să nu‑şi arate gătelile<sup foot_note=201182>1</sup> lor, afară de ceea ce este pe dinafară<sup foot_note=201183>2</sup>, şi să‑şi coboare vălurile peste piepturile lor!<sup foot_note=201184>3</sup> Şi să nu‑şi arate frumuseţea lor decât înaintea soţilor, sau a părinţilor lor, sau a părinţilor soţilor lor, sau a fiilor lor, sau a fiilor soţilor lor, sau a fraţilor lor, sau a fiilor fraţilor lor, sau a fiilor surorilor lor, sau a muierilor lor<sup foot_note=201185>4</sup>, sau a acelora pe care le stăpânesc mâinile lor drepte<sup foot_note=201186>5</sup>, sau a slujitorilor dintre bărbaţi, care nu mai au dorinţă, sau a copiilor mici care nu ştiu ce este goliciunea femeilor. Şi să nu lovească cu picioarele lor, astfel încât să se afle ce podoabe ascund ele! Şi căiţi‑vă cu toţii, o, voi dreptcredincioşilor, faţă de Allah, pentru ca voi să izbândiţi!"
    },
    {
      "resource_id": 782,
      "text": "Căsătoriţi‑i pe cei care sunt singuri<sup foot_note=201187>1</sup> dintre voi, precum şi pe cei virtuoşi dintre robii şi roabele voastre! Dacă ei sunt săraci, Allah îi va face bogaţi prin mare mila Sa, căci Allah este Cel cu Har Nemărginit [şi] Bineştiutor [Wasi’, ‘Alim]."
    },
    {
      "resource_id": 782,
      "text": "Iar aceia care nu află [cele de trebuinţă] pentru căsătorie să caute să trăiască în curăţie până ce Allah îi va îmbogăţi pe ei din mare mila Sa. Cu aceia dintre cei pe care îi stăpânesc mâinile voastre drepte<sup foot_note=201188>1</sup> care caută un contract [de eliberare din sclavie] încheiaţi voi acest contract,<sup foot_note=201189>2</sup> dacă voi ştiţi că ei sunt buni, şi dăruiţi‑le lor din bunurile lui Allah pe care El vi le‑a dat vouă! Şi nu le siliţi pe sclavele voastre la curvie,<sup foot_note=201190>3</sup> dacă ele vor să rămână curate, căutând voi un profit trecător în această viaţă lumească! Iar dacă cineva le sileşte, Allah – chiar şi după silirea lor – este Iertător, Îndurător [Ghafur, Rahim]."
    },
    {
      "resource_id": 782,
      "text": "V‑am trimis Noi vouă versete limpezitoare şi pildă de la cei care s‑au petrecut mai înainte de voi şi îndemn pentru cei care au frică [de Allah]."
    },
    {
      "resource_id": 782,
      "text": "Allah este lumina cerurilor şi a pământului. Lumina Lui seamănă cu o firidă în care se află o lampă. Lampa este într‑un vas de cristal, iar acesta pare a fi o stea scânteietoare. Ea se aprinde de la un pom binecuvântat, un măslin, nici de răsărit, nici de apus,<sup foot_note=201191>1</sup> al cărui ulei aproape că luminează fără să‑l fi atins focul<sup foot_note=201192>2</sup>. Lumină peste lumină! Allah călăuzeşte către lumina Sa pe cine voieşte El şi Allah dă oamenilor pilde.<sup foot_note=201193>3</sup> Iar Allah le ştie pe toate."
    },
    {
      "resource_id": 782,
      "text": "[Aprinsă este ca o lumină] în case care a îngăduit Allah să fie înălţate<sup foot_note=201194>1</sup> şi în care este pomenit numele Său. În ele Îi aduc Lui laudă dimineaţa şi seara"
    },
    {
      "resource_id": 782,
      "text": "Bărbaţi pe care nici negoţul, nici marfa nu‑i împiedică de la pomenirea lui Allah, de la împlinirea Rugăciunii [As‑Salat] şi de la achitarea Daniei [Az‑Zakat], care se tem de o Zi când inimile şi privirile vor fi tulburate<sup foot_note=201195>1</sup>."
    },
    {
      "resource_id": 782,
      "text": "[Ei fac astfel] pentru ca Allah să le răsplătească faptele cele mai frumoase pe care le‑au săvârşit şi să le adauge şi din harul Său, căci Allah îi dăruieşte fără socoteală<sup foot_note=201196>1</sup> aceluia care voieşte El."
    },
    {
      "resource_id": 782,
      "text": "Cât despre faptele acelora care nu cred, ele sunt ca o nălucire într‑un pustiu întins, pe care cel însetat îl ia drept apă, dar când ajunge la el, nu găseşte nimic. Însă el Îl găseşte acolo pe Allah<sup foot_note=201197>1</sup>, care îi va plăti întreaga lui socoteală căci Allah este grabnic la socoteală."
    },
    {
      "resource_id": 782,
      "text": "Sau [ele sunt] ca întunecimile dintr‑o mare adâncă, fără fund, pe care o învăluie valurile, iar peste ele alte valuri şi deasupra lor norii. Întunecimi unele deasupra altora. Dacă [cineva] scoate mâna, aproape că nici nu o vede. Iar acela căruia Allah nu‑i dă lumină nu va avea nici o lumină."
    },
    {
      "resource_id": 782,
      "text": "N‑ai văzut tu că pe Allah îl preamăresc cei din ceruri şi de pre pământ, ca şi păsările care‑şi întind aripile? Fiecare ştie rugăciunea sa<sup foot_note=201198>1</sup> şi lauda sa. Iar Allah este Bineştiutor [‘Alim] a ceea ce fac ei."
    },
    {
      "resource_id": 782,
      "text": "A lui Allah este împărăţia cerurilor şi a pământului şi la Allah este întoarcerea."
    },
    {
      "resource_id": 782,
      "text": "Nu ai văzut tu că Allah mână norii<sup foot_note=201199>1</sup>, apoi îi împreună pe ei, apoi îi face grămadă şi apoi vezi tu ploaia ivindu‑se din ei? Şi El face să coboare din cer, din munţii lui<sup foot_note=201200>2</sup>, grindină şi loveşte cu ea pe cine voieşte El şi o îndepărtează de la cine voieşte El. Iar scăpărarea fulgerului Său aproape că răpeşte vederea."
    },
    {
      "resource_id": 782,
      "text": "Allah face să se schimbe noaptea şi ziua şi întru aceasta este o pildă pentru cei care văd."
    },
    {
      "resource_id": 782,
      "text": "Allah a creat toate vietăţile din apă<sup foot_note=201201>1</sup> şi u nele d intre e le m erg p e b urtă<sup foot_note=201202>2</sup>, altele merg pe două picioare şi altele merg pe patru [picioare]. Allah creează ceea ce voieşte El şi Allah este cu putere peste toate."
    },
    {
      "resource_id": 782,
      "text": "Noi am pogorât versete desluşite şi Allah călăuzeşte pe cine voieşte El pe o cale dreaptă."
    },
    {
      "resource_id": 782,
      "text": "Ei spun<sup foot_note=201203>1</sup>: „Noi credem în Allah şi în Trimis şi ne supunem”. Apoi se întoarce o parte dintre ei, după aceasta<sup foot_note=201204>2</sup>, şi aceştia nu sunt credincioşi."
    },
    {
      "resource_id": 782,
      "text": "Iar când sunt chemaţi la Allah<sup foot_note=201205>1</sup> şi la Trimisul Său<sup foot_note=201206>2</sup> pentru a judeca între ei, iată că o parte dintre ei se îndepărtează<sup foot_note=201207>3</sup>."
    },
    {
      "resource_id": 782,
      "text": "Iar de ar avea ei dreptatea de partea lor, ar veni spre El<sup foot_note=201208>1</sup> supuşi."
    },
    {
      "resource_id": 782,
      "text": "Oare în inimile lor este o boală, sau se îndoiesc ei, sau se tem că Allah şi Trimisul Său vor fi nedrepţi cu ei? Ba nu! Aceştia sunt nelegiuiţi!"
    },
    {
      "resource_id": 782,
      "text": "Singurele vorbe ale dreptcredincioşilor, atunci când ei sunt chemaţi la Allah şi la Trimisul Său pentru a judeca între ei, sunt că ei trebuie să zică: „Am auzit şi ne‑am supus!” Aceştia vor fi cei care izbândesc."
    },
    {
      "resource_id": 782,
      "text": "Cei care se supun lui Allah şi Trimisului Său, se tem de Allah şi sunt cu frică de El, aceia vor fi izbânditori."
    },
    {
      "resource_id": 782,
      "text": "Ei<sup foot_note=201209>1</sup> jură pe Allah cu jurăminte grele că, dacă le vei porunci<sup foot_note=201210>2</sup>, vor ieşi<sup foot_note=201211>3</sup>. Spune: „Nu juraţi! Supunerea este mai potrivită! Allah este Bineştiutor [Khabir] a ceea ce faceţi voi!”"
    },
    {
      "resource_id": 782,
      "text": "Spune: „Supuneţi‑vă lui Allah şi supuneţi‑vă Trimisului Său!” Dacă ei se întorc<sup foot_note=201212>1</sup>, el răspunde doar pentru cele cu care a fost însărcinat<sup foot_note=201213>2</sup>, iar vouă vă revine răspunderea pentru cele cu care aţi fost însărcinaţi<sup foot_note=201214>3</sup>. Iar de vă veţi supune lui, veţi fi călăuziţi. Şi nu‑i revine Trimisului decât transmiterea limpede [a mesajului]."
    },
    {
      "resource_id": 782,
      "text": "Allah le‑a făgăduit acelora dintre voi care au crezut şi au săvârşit fapte bune să‑i facă pe ei stăpâni pe pământ, aşa cum i‑a făcut stăpâni şi pe cei de dinaintea lor,<sup foot_note=201215>1</sup> şi să dea forţă religiei lor, pe care El a acceptat‑o pentru ei şi să le schimbe teama lor cu siguranţa. „Pentru că ei Mă adoră pe Mine şi nu‑Mi fac Mie ca asociaţi nimic!” Şi aceia care vor mai fi necredincioşi după aceasta<sup foot_note=201216>2</sup>, aceia sunt nelegiuiţi."
    },
    {
      "resource_id": 782,
      "text": "Împliniţi Rugăciunea [As‑Salat], achitaţi Dania [Az‑Zakat] şi supuneţi‑vă Trimisului; poate că voi veţi avea parte de îndurare!"
    },
    {
      "resource_id": 782,
      "text": "Să nu socoteşti tu că aceia care nu cred vor fi în stare să scape de pedeapsa lui Allah, pe pământ! Sălaşul lor va fi Focul. Şi ce rea soartă [vor avea ei]!"
    },
    {
      "resource_id": 782,
      "text": "O, voi cei care credeţi! Să vă ceară îngăduinţă [să intre] cei pe care îi stăpânesc mâinile voastre drepte<sup foot_note=201217>1</sup>, precum şi aceia dintre voi care nu au ajuns vârstnicia, de trei ori: înainte de Rugăciunea [As‑Salat] din zori, când vă scoateţi veşmintele voastre la amiază şi după Rugăciunea [As‑Salat] de seară – cele trei momente când vă dezbrăcaţi. În afară de acestea, nu este nici un păcat nici pentru voi, nici pentru ei de a pleca şi de a veni unii la alţii. Astfel vă tâlcuieşte Allah versetele Sale, iar Allah este Bineştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Dar când au ajuns copiii voştri la vârstnicie, să ceară îngăduinţă, aşa cum au cerut cei de dinaintea lor<sup foot_note=201218>1</sup>. Astfel vă tâlcuieşte Allah versetele Sale, iar Allah este Bineştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Cât despre muierile ajunse de bătrâneţe<sup foot_note=201219>1</sup>, care nu mai nădăjduiesc la căsătorie, nu este nici un păcat dacă ele îşi scot vălurile, însă fără a dori să‑şi arate podoabele<sup foot_note=201220>2</sup>. Dar dacă se reţin e şi mai bine pentru ele. Şi Allah este Cel care Aude Totul [şi] Bineştiutor [Sami’, ‘Alim]."
    },
    {
      "resource_id": 782,
      "text": "Nu este nici un păcat pentru cel orb, nu este păcat nici pentru cel şchiop, nu este păcat nici pentru cel bolnav şi nici pentru voi dacă mâncaţi în casele voastre, sau în casele părinţilor voştri, sau în casele mamelor voastre, sau în casele fraţilor voştri, sau în casele surorilor voastre, sau în casele unchilor voştri dinspre tată, sau în casele mătuşilor voastre dinspre tată, sau în casele unchilor voştri dinspre mamă, sau în casele mătuşilor voastre dinspre mamă, sau în acelea de la care aveţi chei, sau a prietenului vostru.<sup foot_note=201221>1</sup> Nu este păcat să mâncaţi fie împreună, fie separat. Iar când intraţi în case, salutaţi vă unii pe alţii cu un salut binecuvântat şi bun de la Allah! Astfel vă tâlcuieşte Allah versetele, pentru ca voi să pricepeţi."
    },
    {
      "resource_id": 782,
      "text": "Dreptcredincioşii [adevăraţi] sunt aceia care cred în Allah şi în Trimisul Său, iar dacă sunt împreună cu el pentru o treabă ce este a tuturor<sup foot_note=201222>1</sup>, nu pleacă înainte de a‑i cere lui îngăduinţă. Aceia care‑ţi cer îngăduinţă, aceia sunt cei care cred în Allah şi în Trimisul Său. Iar dacă‑ţi cer îngăduinţă pentru vreo treabă de‑a lor,<sup foot_note=201223>2</sup> îngăduie cui voieşti dintre ei şi roagă de iertare, pentru ei pe Allah, căci Allah este Iertător, Îndurător [Ghafur, Rahim]!"
    },
    {
      "resource_id": 782,
      "text": "Nu faceţi chemarea Trimisului între voi ca pe o chemare a unuia dintre voi către altul! Allah îi cunoaşte pe aceia dintre voi care se furişează, căutând adăpost [la alţii]<sup foot_note=201224>1</sup>. Aceia care fug de porunca Sa<sup foot_note=201225>2</sup>, să se ferească să nu‑i lovească pe ei o nenorocire sau să nu‑i lovească pe ei o osândă dureroasă!"
    },
    {
      "resource_id": 782,
      "text": "Ale lui Allah sunt cele din ceruri şi de pre pământ. El ştie bine starea în care sunteţi voi. Iar în Ziua când ei vor fi aduşi la El, îi va înştiinţa pe ei, despre cele pe care le‑au săvârşit, căci Allah le ştie pe toate."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "24" }
  }
}
