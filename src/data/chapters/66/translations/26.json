{
  "translations": [
    {
      "resource_id": 26,
      "text": "Proroku, proč ve snaze uspokojit své ženy zakazuješ to, co Bůh ti dovolil? Vždyť Bůh je odpouštějící, slitovný."
    },
    {
      "resource_id": 26,
      "text": "Bůh vám uložil, abyste se vyvázali z přísah svých; Bůh ochráncem je vaším a On vševědoucí je i moudrý."
    },
    {
      "resource_id": 26,
      "text": "Hle, prorok svěřil v tajnosti jedné ze svých žen novinku; když však to oznámila jiné a Bůh mu to odkryl, část z toho sdělil a část si ponechal pro sebe. A když jí to oznámil, zeptala se: \"Kdo ti to sdělil?\" I odpověděl: \"Sdělil mi to vševědoucí, dobře zpravený.\""
    },
    {
      "resource_id": 26,
      "text": "Jestliže se obě kajícně obrátíte k Bohu . . . a srdce vaše se již odchýlila, avšak budete-li se mu společně protivit, tedy Bůh věru je ochráncem jeho, i Gabriel a každý spravedlivý z věřících a andělé jsou nadto pomocníky jeho."
    },
    {
      "resource_id": 26,
      "text": "Jestliže se s vámi rozvede, možná že mu Bůh pak dá v náhradu manželky lepší, než jste vy, odevzdané do vůle Jeho, věřící, pokorně oddané, kajícné, Boha uctívající a slavící, ať již předtím vdané či panny."
    },
    {
      "resource_id": 26,
      "text": "Vy, kteří věříte! Střezte sebe i rodiny své před ohněm, jehož palivem budou lidé a kamení. Na něj dohlížejí andělé přísní a silní, kteří se neodváží neuposlechnout Boha v ničem, co jim přikázal, a vykonají vše, co jim bylo poručeno."
    },
    {
      "resource_id": 26,
      "text": "\"Vy, kteří jste neuvěřili, nevymlouvejte se dnes! Dostává se vám jen odměny za to, co jste dělali.\""
    },
    {
      "resource_id": 26,
      "text": "Vy, kteří věříte! Obraťte se k Bohu s upřímným pokáním! Snad Pán váš vám vymaže špatné skutky vaše a uvede vás do zahrad, pod nimiž řeky tekou, v den, kdy nezahanbí Bůh ani proroka, ani ty, kdož s ním věřili. A světlo jejich poběží před nimi a po pravici jejich a budou volat: \"Pane náš, učiň dokonalým světlo naše a odpusť nám, vždyť Tys všech věcí mocen!\""
    },
    {
      "resource_id": 26,
      "text": "Proroku, bojuj usilovně proti nevěřícím a pokrytcům a buď k nim přísný! Jejich útočištěm bude peklo - jak hnusný je to cíl konečný!"
    },
    {
      "resource_id": 26,
      "text": "Bůh uvádí těm, kdož neuvěřili, podobenství o ženě Noema a o ženě Lota: obě byly pod mocí Našich dvou služebníků bezúhonných a obě je zradily. Avšak nic jim nepomohli manželé jejich proti Bohu a bylo jim řečeno: \"Vstupte do ohně s těmi, kdož tam vstupují!\""
    },
    {
      "resource_id": 26,
      "text": "A Bůh uvádí těm, kdož uvěřili, příklad ženy Faraónovy, když zvolala: \"Pane můj, postav pro mne u Sebe v ráji příbytek a zachraň mne před Faraónem a jeho skutky a zachraň mne před lidem nespravedlivým!\""
    },
    {
      "resource_id": 26,
      "text": "A uvádí i Marii, dceru ´Imránovu, jež panenství své střežila a do níž jsme vdechli ducha Svého. A za pravdivá prohlásila slova Pána svého i Písma Jeho a patřila mezi Bohu pokorně oddané."
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "66" }
  }
}
