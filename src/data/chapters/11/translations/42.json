{
  "translations": [
    {
      "resource_id": 42,
      "text": "Alif. Lam. Ra. Oto Księga, której znaki są utwierdzone, następnie jasno przedstawione - od Mądrego, w pełni świadomego:"
    },
    {
      "resource_id": 42,
      "text": "\"Nie czcijcie nikogo innego, jak tylko Boga! Ja jestem dla was, od Niego, ostrzegającym i zwiastunem radosnej nowiny."
    },
    {
      "resource_id": 42,
      "text": "Proście o przebaczenie waszego Pana i nawracajcie się do Niego! On wam da piękne używanie życia do oznaczonego kresu i da Swoją łaskę każdemu, posiadającemu zasługę. A jeśli się odwrócicie, to obawiam się dla was kary Dnia Wielkiego."
    },
    {
      "resource_id": 42,
      "text": "Do Boga powrócicie. On jest nad każdą rzeczą wszechwładny!\""
    },
    {
      "resource_id": 42,
      "text": "Czyż oni nie zamykają się w sobie, aby się ukryć przed Panem? Czyż On nie wie, kiedy oni się okrywają swoimi szatami; co trzymają w tajemnicy, a co ujawniają? Zaprawdę, On wie dobrze, co kryje się w piersiach!"
    },
    {
      "resource_id": 42,
      "text": "I nie ma ani jednego zwierzęcia na ziemi, którego zaopatrzenie nie przypadałoby Bogu. On zna jego miejsce przebywania i jego miejsce odpoczynku. Wszystko jest w Księdze jasnej:"
    },
    {
      "resource_id": 42,
      "text": "On jest Tym, który stworzył niebiosa i ziemię w ciągu sześciu dni - a Jego tron był na wodzie - aby wypróbować, który z was jest lepszy w działaniu. A jeśli powiesz: \"Zaprawdę; zostaniecie wskrzeszeni, po śmierci\" to oni z pewnością powiedzą: \"To są tylko czary oczywiste!\""
    },
    {
      "resource_id": 42,
      "text": "Jeśli My opóźnimy im karę do pewnego obliczonego czasu, to oni z pewnością powiedzą: \"Cóż to ją powstrzymuje?\" Czyż nie tak?! W dniu, kiedy ona przyjdzie do nich, nie będzie można jej od nich odwrócić; i obejmie ich to, z czego oni się wyśmiewali."
    },
    {
      "resource_id": 42,
      "text": "Jeśli My dajemy człowiekowi zakosztować Naszego miłosierdzia, a potem mu je zabieramy, to on jest zrozpaczony i niewdzięczny."
    },
    {
      "resource_id": 42,
      "text": "A jeśli damy mu zakosztować dobrodziejstwa po utrapieniu, jakie go dotknęło, to on z pewnością powie: \"Odeszły ode mnie przykrości!\" Zaprawdę, on wtedy jest uradowany, dumny!"
    },
    {
      "resource_id": 42,
      "text": "Inaczej ci, którzy są cierpliwi i pełnią dobre dzieła; oni otrzymają przebaczenie i nagrodę wielką!"
    },
    {
      "resource_id": 42,
      "text": "Być może, pomijasz część tego, co zostało ci objawione, i ściska się twoja pierś z obawy, że powiedzą: \"Dlaczego nie został mu zesłany skarb albo dlaczego nie przyszedł z nim anioł?!\" Ty jesteś tylko ostrzegającym, a Bóg jest opiekunem czuwającym nad każdą rzeczą."
    },
    {
      "resource_id": 42,
      "text": "Albo też powiedzą: \"On to wymyślił.\" Powiedz: \"Przynieście dziesięć sur zmyślonych, podobnych do niego; i wzywajcie, kogo możecie, poza Bogiem, jeśli mówicie prawdę!\""
    },
    {
      "resource_id": 42,
      "text": "Jeśli oni wam nie odpowiedzą, to wiedzcie, że to wszystko zostało objawione tylko z wiedzą Boga i że nie ma boga, jak tylko On! Czyż więc nie poddacie się całkowicie?"
    },
    {
      "resource_id": 42,
      "text": "Ten, kto chce życia tego świata i jego ozdoby... My im zapłacimy w pełni tutaj, ale i tam nie doznają oni szkody."
    },
    {
      "resource_id": 42,
      "text": "To są tacy, dla których w życiu ostatecznym nie będzie nic innego, jak tylko ogień. I daremne będzie to, czego na nim dokonali, i bezużyteczne, co uczynili."
    },
    {
      "resource_id": 42,
      "text": "Ten, kto polega na jasnym dowodzie, pochodzącym od jego Pana i recytowanym przez Jego świadka, mając przed sobą Księgę Mojżesza jako przewodnika i miłosierdzie - tacy jak on wierzą w niego. A kto spośród zwolenników różnych partii nie wierzy w niego, to ogień będzie jego miejscem spotkania. Nie powątpiewaj więc w to objawienie, ponieważ ono jest prawdą od twego Pana. Lecz, zaprawdę, większość ludzi nie wierzy!"
    },
    {
      "resource_id": 42,
      "text": "A czy jest ktoś bardziej niesprawiedliwy aniżeli ten, kto wymyśla kłamstwo przeciw Bogu? Tacy będą przedstawieni swojemu Panu i świadkowie powiedzą: \"Oto są ci, którzy skłamali swemu Panu!\" Czyż przekleństwo Boga nie spadnie na niesprawiedliwych,"
    },
    {
      "resource_id": 42,
      "text": "Na tych, którzy odwracają od drogi Boga, poszukując na niej krzywizny, i którzy nie wierzą w życie ostateczne?"
    },
    {
      "resource_id": 42,
      "text": "Ci nie są w mocy zmienić czegokolwiek na ziemi i nie ma dla nich opiekunów, poza Bogiem. Im kara zostanie podwojona. Oni nie mogli słyszeć i nie mogli też jasno widzieć."
    },
    {
      "resource_id": 42,
      "text": "Oto ci, którzy zgubili samych siebie. I to, co wymyślili, odsunęło się od nich."
    },
    {
      "resource_id": 42,
      "text": "Nie ma żadnej wątpliwości, że w życiu ostatecznym oni będą najbardziej stratni!"
    },
    {
      "resource_id": 42,
      "text": "Zaprawdę, ci, którzy uwierzyli i którzy czynili dobre dzieła, i którzy są pokorni przed swoim Panem - będą mieszkańcami Ogrodu; oni tam będą przebywać na wieki."
    },
    {
      "resource_id": 42,
      "text": "Te dwie grupy są jak: ślepy i głuchy oraz widzący i słyszący. Czyż oni mogą być do siebie podobni? Czy wy się nie opamiętacie?"
    },
    {
      "resource_id": 42,
      "text": "My wysłaliśmy Noego do jego ludu: \"Zaprawdę, ja jestem dla was jawnie ostrzegającym!"
    },
    {
      "resource_id": 42,
      "text": "Nie czcijcie nikogo innego, jak tylko Boga! Zaprawdę, obawiam się dla was kary Dnia pełnego bólu!\""
    },
    {
      "resource_id": 42,
      "text": "I powiedzieli dostojnicy jego ludu, którzy nie uwierzyli: \"Widzimy, że jesteś tylko człowiekiem, podobnie jak my. Widzimy, że postępują za tobą tylko najnędzniejsi spośród nas, pospiesznie, bez zastanowienia. I nie widzimy u was żadnej wyższości nad nami. Przeciwnie, uważamy, że jesteście kłamcami.\""
    },
    {
      "resource_id": 42,
      "text": "On powiedział: \"O ludu mój! Czy pomyśleliście? Jeśli się opieram na jasnym dowodzie pochodzącym od Pana i jeśli On dał mi miłosierdzie pochodzące od Niego - na które byliście ślepi - to czyż możemy wam je narzucać, skoro macie do niego wstręt?"
    },
    {
      "resource_id": 42,
      "text": "O ludu mój! Ja nie proszę was za to o żadne bogactwo: moja nagroda jest tylko u Boga. I nie będę odpychał tych, którzy uwierzyli: przecież oni spotkają swego Pana. Lecz widzę, iż jesteście ' ludem nieświadomym."
    },
    {
      "resource_id": 42,
      "text": "0 ludu mój! Kto mnie ochroni przed Bogiem, jeśli ja was odepchnę? Czyż wy się nie opamiętacie?"
    },
    {
      "resource_id": 42,
      "text": "Wszak ja nie mówię wam: Ja mam skarby Boga - przecież nie znam tego, co skryte. I nie mówię wam: Ja jestem aniołem. I nie mówię tym, którymi gardzą wasze oczy: Bóg nie da im żadnego dobra. - Bóg wie najlepiej, co kryje się w ich duszach! - Byłbym wówczas wśród niesprawiedliwych.\""
    },
    {
      "resource_id": 42,
      "text": "Oni powiedzieli: \"O Noe! Ty z nami się spierasz i pomnożyłeś z nami spory. Przyprowadź nam to, co obiecujesz, jeśli jesteś z liczby prawdomównych!\""
    },
    {
      "resource_id": 42,
      "text": "On powiedział: \"Przyprowadzi wam go Bóg - jeśli On zechce - i nie będziecie mogli nic uczynić."
    },
    {
      "resource_id": 42,
      "text": "Moja rada nie przyniesie wam pożytku - gdybym chciał udzielić wam rady - jeśli Bóg zechce wprowadzić was w błąd. On jest waszym Panem i do Niego będziecie sprowadzeni.\""
    },
    {
      "resource_id": 42,
      "text": "Albo może oni powiedzą: \"On to wymyślił!\" Powiedz: \"Jeśli ja to wymyśliłem, to na mnie spadnie moje przewinienie. Lecz ja jestem nie winien tego grzechu, który wy popełniacie.\""
    },
    {
      "resource_id": 42,
      "text": "I zostało objawione Noemu: \"Uwierzą z twojego ludu tylko ci, którzy już wierzą. Więc nie rozpaczaj z powodu tego, co oni czynili!"
    },
    {
      "resource_id": 42,
      "text": "Zbuduj statek przed Naszymi oczami i według Naszego objawienia; i nie przemawiaj do Mnie za tymi, którzy są niesprawiedliwi! Oni zostaną potopieni!\""
    },
    {
      "resource_id": 42,
      "text": "I on zbudował statek. A za każdym razem, kiedy przechodzili obok niego dostojnicy jego ludu, wyśmiewali się z niego. On powiedział: \"Jeśli wyśmiewacie się z nas, to bądźcie pewni, że my będziemy się z was wyśmiewać, tak jak wy się z nas wyśmiewacie."
    },
    {
      "resource_id": 42,
      "text": "Niebawem się dowiecie, kogo spotka kara poniżająca i na kogo spadnie kara nieustająca!\""
    },
    {
      "resource_id": 42,
      "text": "A kiedy nadszedł Nasz rozkaz i kipiał piec, powiedzieliśmy: \"Wnieś na statek ze wszystkiego po dwoje i twoją rodzinę - z wyjątkiem tego, przeciwko któremu już wcześniej padło słowo - i tych, którzy uwierzyli.\" Lecz uwierzyli z nim tylko nieliczni."
    },
    {
      "resource_id": 42,
      "text": "I on powiedział: \"Wsiadajcie na statek! Niech on płynie W Imię Boga i niech przybija do portu! Zaprawdę, mój Pan jest przebaczający, litościwy!\""
    },
    {
      "resource_id": 42,
      "text": "I płynął z nimi wśród fal jak góry. I Noe wezwał swojego syna, który pozostawał na miejscu odosobnionym: \"O synu mój ! Wsiadaj z nami i nie bądź z niewiernymi!\""
    },
    {
      "resource_id": 42,
      "text": "On powiedział: \"Ja schronię się na jakąś górę, która wybawi mnie od wody.\" Powiedział: \"Nie ma dzisiaj wybawiciela od rozkazu Boga, oprócz tego, komu On okazał miłosierdzie!\" I powstała między nimi fala, i znalazł się wśród zatopionych."
    },
    {
      "resource_id": 42,
      "text": "I dał się słyszeć głos: \"O ziemio! Pochłoń twoją wodę! O niebo! Powstrzymaj się!\" I woda opadła, i rozkaz został spełniony, a on osiadł na Al-Dżudi. I powiedziano: \"Niech przepadnie lud niesprawiedliwych!\""
    },
    {
      "resource_id": 42,
      "text": "I Noe zawołał do swego Pana, mówiąc: \"Panie mój! Oto mój syn jest z mojej rodziny. Zaprawdę, Twoja obietnica jest prawdą, a Ty jesteś najsprawiedliwszy z sędziów!\""
    },
    {
      "resource_id": 42,
      "text": "Powiedział: \"O Noe! On nie należy do twojej rodziny; to jest czyn nieprawy. Nie proś mnie o to, czego nie znasz. Oto Ja ciebie napominam, abyś nie był człowiekiem nieświadomym.\""
    },
    {
      "resource_id": 42,
      "text": "On powiedział: \"Panie mój ! Uchowaj mnie od tego, abym Ciebie miał prosić o to, czego nie znam. Jeśli Ty mi nie przebaczysz i jeśli nie okażesz mi miłosierdzia, to będę wśród tych, którzy ponoszą stratę.\""
    },
    {
      "resource_id": 42,
      "text": "I zostało powiedziane: \"O Noe! Zejdź z pozdrowieniem od Nas, a błogosławieństwa niech będą nad tobą i nad narodami, które narodzą się z tych, którzy są z tobą. I powstaną inne narody, którym damy używanie doczesne, a następnie dotknie ich od Nas kara bolesna.\""
    },
    {
      "resource_id": 42,
      "text": "Oto opowieść o tym, co skryte. Objawiamy ją tobie. Nie znałeś jej ani ty, ani twój lud przedtem. Więc bądź cierpliwy! Zaprawdę, ostateczny rezultat jest dla bogobojnych!"
    },
    {
      "resource_id": 42,
      "text": "I wysłaliśmy do ludu Ad ich brata Huda. On powiedział: \"O ludu mój! czcijcie Boga! Nie ma dla was boga oprócz Niego! Wy tylko zmyślacie kłamstwa."
    },
    {
      "resource_id": 42,
      "text": "O ludu mój! Ja nie proszę was za to o żadną nagrodę. Moja nagroda jest u Tego, który mnie stworzył. Czyż nie jesteście rozumni?"
    },
    {
      "resource_id": 42,
      "text": "O ludu mój! Proście o przebaczenie waszego Pana, potem nawracajcie się do Niego. On ześle na was z nieba deszcz obfity i doda wam siły do waszej siły. Nie odwracajcie się więc jako grzesznicy!\""
    },
    {
      "resource_id": 42,
      "text": "Oni powiedzieli: O Hudzie! Ty nie przyszedłeś do nas z jasnym dowodem: My nie pozostawimy naszych bogów na twoje słowo, my tobie nie wierzymy:"
    },
    {
      "resource_id": 42,
      "text": "My mówimy tylko, iż jeden z naszych bogów dotknął ciebie złem.\" On powiedział: \"Oto biorę Boga za świadka, i wy też zaświadczcie, iż ja nie jestem winien tego, co wy Jemu dodajecie jako współtowarzyszy,"
    },
    {
      "resource_id": 42,
      "text": "Poza Nim. Knujcie chytrość przeciwko mnie, wszyscy razem, i potem nie każcie mi czekać!"
    },
    {
      "resource_id": 42,
      "text": "Oto zaufałem Bogu, Panu mojemu i Panu waszemu. Nie ma żadnego zwierzęcia, którego On nie trzymałby za kosmyk. Zaprawdę, Pan mój jest na drodze prostej!"
    },
    {
      "resource_id": 42,
      "text": "A jeśli się odwrócicie - a przecież ja wam obwieściłem to, z czym zostałem posłany - mój Pan zastąpi was innym narodem, a wy nie zaszkodzicie Mu w niczym. Zaprawdę, mój Pan czuwa pilnie nad każdą rzeczą!\""
    },
    {
      "resource_id": 42,
      "text": "I kiedy przyszedł Nasz rozkaz, uratowaliśmy Huda i tych, którzy uwierzyli razem z nim - przez miłosierdzie pochodzące od Nas; i uratowaliśmy ich od surowej kary."
    },
    {
      "resource_id": 42,
      "text": "I oto Adyci odrzucili znaki swojego Pana, i zbuntowali się przeciwko Jego posłańcom, i poszli za rozkazem każdego upartego tyrana."
    },
    {
      "resource_id": 42,
      "text": "I towarzyszyło im przekleństwo na tym świecie i w Dniu Zmartwychwstania. O tak ! Zaprawdę, Adyci nie uwierzyli w swego Pana! O tak ! Niech przepadną Adyci, lud Huda!"
    },
    {
      "resource_id": 42,
      "text": "I wysłaliśmy do ludu Samud ich brata Saliha. On powiedział: \"O ludu mój! Czcijcie Boga! Nie ma dla was żadnego innego boga oprócz Niego! On was utworzył z ziemi i On was na niej osiedlił. Proście Go o przebaczenie i nawracajcie się do Niego! Zaprawdę, mój Pan jest bliski, wysłuchujący!\""
    },
    {
      "resource_id": 42,
      "text": "Oni powiedzieli: \"O Salihu! Byłeś przecież wśród nas tym, w którym pokładaliśmy przedtem nadzieję. Czy chcesz nam zabronić, abyśmy czcili to, co czcili nasi ojcowie? Zaprawdę, jesteśmy w poważnym zwątpieniu wobec tego, do czego ty nas wzywasz!\""
    },
    {
      "resource_id": 42,
      "text": "On powiedział: \"O ludu mój ! Czy wy pomyśleliście? Jeśli się opieram na jasnym dowodzie, pochodzącym od mego Pana, i jeśli przyszło do mnie miłosierdzie od Niego, to kto mi pomoże przed Bogiem, jeśli ja się zbuntuję przeciwko Niemu? Wy tylko powiększacie moją stratę."
    },
    {
      "resource_id": 42,
      "text": "O ludu mój! Oto ta wielbłądzica Boga jest dla was znakiem! Pozwólcie jej więc paść się na ziemi Boga! Nie czyńcie jej nic złego, bo inaczej pochwyci was kara bliska.\""
    },
    {
      "resource_id": 42,
      "text": "Oni jednak podcięli jej pęciny. Wtedy on powiedział: \"Używajcie sobie w swoich domostwach przez trzy dni - to jest obietnica nie kłamliwa.\""
    },
    {
      "resource_id": 42,
      "text": "I kiedy przyszedł Nasz rozkaz, uratowaliśmy Saliha oraz tych, którzy uwierzyli razem z nim - przez miłosierdzie pochodzące od Nas - od hańby tego dnia. Zaprawdę, twój Pan jest Mocny, Potężny!"
    },
    {
      "resource_id": 42,
      "text": "I dosięgną tych, którzy byli niesprawiedliwi, przeraźliwy krzyk; rankiem zaś leżeli twarzami do ziemi w swoich domostwach,"
    },
    {
      "resource_id": 42,
      "text": "Jak gdyby tam nie mieszkali. O tak! Zaprawdę, lud Samud nie uwierzył w swego Pana O tak! Niech przepadną Samudyci!"
    },
    {
      "resource_id": 42,
      "text": "Nasi posłańcy przyszli do Abrahama z radosną wieścią. Powiedzieli: \"Pokój!\" On powiedział: \"Pokój!\" - i nie omieszkał przynieść upieczonego cielaka."
    },
    {
      "resource_id": 42,
      "text": "A kiedy zobaczył, że ich ręce nie sięgają po niego, odniósł się do nich z nieufnością i poczuł strach przed nimi. Oni powiedzieli: \"Nie bój się! Oto zostaliśmy posłani do ludu Lota.\""
    },
    {
      "resource_id": 42,
      "text": "Żona jego stała i roześmiała się. My ucieszyliśmy ją wieścią o Izaaku, a po Izaaku - o Jakubie."
    },
    {
      "resource_id": 42,
      "text": "Ona powiedziała: \"O biada mi! Czyż ja urodzę, przecież jestem starą kobietą, a ten mój mąż jest starcem! Zaprawdę, to jest rzecz zadziwiająca!\""
    },
    {
      "resource_id": 42,
      "text": "Oni powiedzieli: \"Czy ty się dziwisz rozkazowi Boga? Miłosierdzie Boga i Jego błogosławieństwa niech będą nad wami"
    },
    {
      "resource_id": 42,
      "text": "A kiedy strach opuścił Abrahama i kiedy dotarła do niego radosna wieść, zaczął prowadzić spór z Nami w sprawie ludu Lota."
    },
    {
      "resource_id": 42,
      "text": "- Zaprawdę, Abraham był łagodny, pokorny, nawracający się w skrusze! -"
    },
    {
      "resource_id": 42,
      "text": "\"O Abrahamie! Odwróć się od tego! Oto przyszedł rozkaz od twego Pana! Zaprawdę, przyjdzie do nich kara, której nie będzie można odwrócić!\""
    },
    {
      "resource_id": 42,
      "text": "A kiedy przybyli nasi posłańcy do Lota, on zmartwił się z ich powodu, bo ramię jego było bezsilne dla nich. I powiedział on: \"To jest dzień nieszczęsny!\""
    },
    {
      "resource_id": 42,
      "text": "I przyszedł do niego jego lud, pośpiesznie kierując się ku niemu, ale przedtem popełniali złe czyny. \"I on powiedział: O ludu mój! Oto moje córki - one są czyściejsze dla was! Przeto bójcie się Boga! Nie zawstydzajcie mnie w moich gościach! Czyż nie ma wśród was człowieka prawego?!\""
    },
    {
      "resource_id": 42,
      "text": "Oni powiedzieli: \"Ty wiesz przecież; że my nie mamy prawa do twoich córek; i wiesz z pewnością, czego my chcemy.\""
    },
    {
      "resource_id": 42,
      "text": "On powiedział: \"Gdybym tylko miał siłę nad wami albo gdybym mógł znaleźć podporę solidnego filara!\""
    },
    {
      "resource_id": 42,
      "text": "Oni powiedzieli: \"O Locie! My jesteśmy posłańcami twego Pana; oni nigdy do ciebie nie dojdą. Wyruszaj więc z twoją rodziną i niech nie odwraca się żaden z was; twoja żona jedna się odwróci i dosięgnie ją to, co dosięgnie tamtych! Zaprawdę, ich wyznaczonym czasem - poranek. A czy poranek nie jest blisko?\""
    },
    {
      "resource_id": 42,
      "text": "A kiedy przyszedł Nasz rozkaz, wywróciliśmy miasto z góry na dół; i spuściliśmy na nie deszcz kamieni z gliny palonej, warstwami,"
    },
    {
      "resource_id": 42,
      "text": "Oznakowanej u twojego Pana. I ono nie jest daleko od niesprawiedliwych."
    },
    {
      "resource_id": 42,
      "text": "I wysłaliśmy do Madianitów ich brata Szu`ajba, który powiedział: \"Czcijcie Boga! Nie ma dla was żadnego innego boga oprócz Niego! I nie umniejszajcie miary i wagi! Widzę, że żyjecie w dobrobycie, i obawiam się dla was kary Dnia wszystko obejmującego!"
    },
    {
      "resource_id": 42,
      "text": "O ludu mój! ' Dawajcie pełną miarę i wagę, sprawiedliwie! Nie powodujcie uszczerbku w ludzkich dobrach! Nie czyńcie niegodziwości na ziemi, by nie szerzyć zgorszenia!"
    },
    {
      "resource_id": 42,
      "text": "To, co pozostaje u Boga, jest lepsze dla was, jeśli jesteście wierzącymi. Ja nie jestem dla was żadnym stróżem.\""
    },
    {
      "resource_id": 42,
      "text": "Oni powiedzieli: \"O Szu`ajbie! Czy twoja modlitwa nakazuje ci, abyśmy poniechali tego, co czcili nasi ojcowie, albo abyśmy przestali czynić z naszym majątkiem to, co chcemy? Ty przecież jesteś łagodny, prawy!\""
    },
    {
      "resource_id": 42,
      "text": "On powiedział: \"O ludu mój ! Jak wam się wydaje? Jeśli opieram się na jasnym dowodzie, pochodzącym od mego Pana, i jeśli on zaopatrzył mnie od Siebie pięknym zaopatrzeniem, i jeśli nie chcę pójść za wami w tym, czego wam zakazuję, to ja chcę tylko waszego udoskonalenia, na miarę moich możliwości. Moja nadzieja na pomyślność jest tylko u Boga! Jemu zaufałem i do Niego się nawracam!"
    },
    {
      "resource_id": 42,
      "text": "O ludu mój! Niech rozdział ze mną nie doprowadzi was do grzechu, aby was nie dosięgło to samo, co dosięgło: lud Noego albo lud Lota, albo lud Saliha. A lud Lota nie jest daleko od was."
    },
    {
      "resource_id": 42,
      "text": "Proście o przebaczenie waszego Pana! Następnie nawracajcie się do Niego! Zaprawdę, mój Pan jest litościwy, kochający!\""
    },
    {
      "resource_id": 42,
      "text": "Oni powiedzieli: \"O Szu`ajbie! My nie pojmujemy wiele z tego, co mówisz; my widzimy, że jesteś słaby wśród nas. I gdyby nie twój ród, to byśmy ciebie ukamienowali; ty nie jesteś przecież nad nami potężny.\""
    },
    {
      "resource_id": 42,
      "text": "On powiedział: \"O ludu mój ! Czy mój ród jest potężniejszy dla was od Boga, tak iż odwróciliście się do Niego plecami? Zaprawdę, mój Pan obejmuje całkowicie to, co czynicie!"
    },
    {
      "resource_id": 42,
      "text": "O ludu mój! Działajcie według swoich możliwości, ja też będę działał. I niebawem się dowiecie, do kogo przyjdzie kara, która go poniży, i kto był kłamcą. Wyczekujcie więc! Ja z wami jestem wyczekujący.\""
    },
    {
      "resource_id": 42,
      "text": "I kiedy przyszedł Nasz rozkaz, uratowaliśmy Szu`ajba i tych, którzy uwierzyli razem z nim - przez miłosierdzie od Nas. Tych, którzy byli niesprawiedliwi, pochwycił przeraźliwy krzyk i rankiem leżeli w swoich domostwach twarzami ku ziemi,"
    },
    {
      "resource_id": 42,
      "text": "Jak gdyby oni tam nigdy nie żyli. O tak! Niech przepadną Madianici, tak jak oddaleni zostali Samudyci!"
    },
    {
      "resource_id": 42,
      "text": "I posłaliśmy Mojżesza z Naszymi znakami i z władzą oczywistą"
    },
    {
      "resource_id": 42,
      "text": "Do Faraona i jego dostojników. I poszli oni za rozkazem Faraona, chociaż rozkaz Faraona nie był słuszny."
    },
    {
      "resource_id": 42,
      "text": "Pójdzie on na czele swego ludu, w Dniu Zmartwychwstania, i poprowadzi do wodopoju - do ognia! Jakże to nieszczęsny wodopój, do którego oni są prowadzeni!"
    },
    {
      "resource_id": 42,
      "text": "I będzie im towarzyszyć tu przekleństwo, nawet w Dniu Zmartwychwstania. Jakże nieszczęsny to podarunek zostanie im dany!"
    },
    {
      "resource_id": 42,
      "text": "Oto trochę wiadomości o miastach, o których ci opowiadamy: jedne z nich jeszcze stoją, a inne zostały ścięte jak żniwo."
    },
    {
      "resource_id": 42,
      "text": "My nie wyrządziliśmy im niesprawiedliwości, lecz oni sami sobie wyrządzili niesprawiedliwość. I nie wybawili ich od niczego ich bogowie, których wzywali, poza Bogiem, kiedy przyszedł rozkaz od twojego Pana. Oni powiększyli tylko swoją zgubę."
    },
    {
      "resource_id": 42,
      "text": "Takie jest skaranie twego Pana, kiedy On pokarał te miasta, które były niesprawiedliwe."
    },
    {
      "resource_id": 42,
      "text": "Zaprawdę, Jego karanie jest bolesne, gwałtowne! Zaprawdę, w tym jest znak dla tych, którzy się obawiają kary życia ostatecznego! To jest Dzień, dla którego ludzie zostaną zebrani! To Dzień, który będzie zaświadczony!"
    },
    {
      "resource_id": 42,
      "text": "I My opóźnimy go tylko do oznaczonego już czasu."
    },
    {
      "resource_id": 42,
      "text": "Kiedy ten Dzień nadejdzie, dusza nie będzie mówić inaczej, jak tylko za pozwoleniem Boga. I będą wtedy ludzie nieszczęśliwi i ludzie szczęśliwi."
    },
    {
      "resource_id": 42,
      "text": "Ci, którzy będą nieszczęśliwi, będą w ogniu wśród wzdychań i szlochów;"
    },
    {
      "resource_id": 42,
      "text": "Będą tam przebywać na wieki, jak długo będą trwać niebiosa i ziemia, chyba że Bóg zechce inaczej. Zaprawdę, twój Pan czyni to, co chce!"
    },
    {
      "resource_id": 42,
      "text": "A ci, którzy dostąpili szczęścia, znajdą się w Ogrodzie; będą tam przebywać na wieki, jak długo trwać będą niebiosa i ziemia, chyba że Bóg zechce inaczej. - To jest podarunek niezawodny. -"
    },
    {
      "resource_id": 42,
      "text": "I nie miej żadnej wątpliwości względem tego, co czczą ci ludzie; oni oddają cześć tylko tak, jak oddawali cześć niegdyś ich ojcowie. Zaprawdę, My w pełni oddamy im ich udział, nie umniejszony!"
    },
    {
      "resource_id": 42,
      "text": "Daliśmy już Księgę Mojżeszowi i była ona przedmiotem sporu. Gdyby nie słowo pochodzące od twego Pana, które się pojawiło wcześniej, to zostałoby już między nimi rozstrzygnięte. Zaprawdę, oni są w głębokim zwątpieniu względem niej!"
    },
    {
      "resource_id": 42,
      "text": "Zaprawdę, twój Pan da pełną zapłatę wszystkim za ich czyny! On przecież jest doskonale świadomy tego, co czynicie!"
    },
    {
      "resource_id": 42,
      "text": "Postępuj drogą prostą, tak jak ci zostało nakazane; ty i ci, którzy się nawrócili z tobą, i nie przekraczajcie granicy! Przecież On doskonale widzi, co czynicie!"
    },
    {
      "resource_id": 42,
      "text": "I nie opierajcie się na tych, którzy są niesprawiedliwi, bo dosięgnie was ogień! I nie ma dla was, poza Bogiem; opiekunów; i wtedy nie będziecie wspomożeni."
    },
    {
      "resource_id": 42,
      "text": "Odprawiaj modlitwę na obu krańcach dnia i często w godzinach nocy: Zaprawdę; czyny piękne usuwają czyny złe! To jest przypomnienie dla pamiętających!"
    },
    {
      "resource_id": 42,
      "text": "Bądź cierpliwy! bo, zaprawdę, Bóg nie gubi nagrody tych, którzy czynią dobro!"
    },
    {
      "resource_id": 42,
      "text": "Dlaczego wśród pokoleń, które były przed wami, nie było ludzi obdarzonych wytrwałością, którzy by sprzeciwiali się zepsuciu na ziemi, oprócz tych nielicznych, których uratowaliśmy? A ci, którzy czynili niesprawiedliwość, przedkładali dobrobyt, w którym żyli; i byli grzesznikami."
    },
    {
      "resource_id": 42,
      "text": "I nie postąpiłby twój Pan tak, by zniszczyć te miasta niesprawiedliwie, jeśliby ich mieszkańcy czynili dobro."
    },
    {
      "resource_id": 42,
      "text": "A jeśliby twój Pan chciał, to uczyniłby ludzi jednym narodem. Ale oni nie przestają się sprzeczać,"
    },
    {
      "resource_id": 42,
      "text": "Z wyjątkiem tych, komu twój Pan okazał miłosierdzie. Dlatego On ich stworzył. I spełniło się słowo twojego Pana: \"Ja z pewnością napełnię Gehennę dżinami i ludźmi, wszystkimi razem!\""
    },
    {
      "resource_id": 42,
      "text": "Opowiadamy tobie te opowieści o posłańcach, aby przez to umocnić twoje serce. I w tym przyszła do ciebie prawda, pouczenie i napomnienie dla wierzących."
    },
    {
      "resource_id": 42,
      "text": "I powiedz tym, którzy nie wierzą: \"Czyńcie według waszych możliwości, M y też czynimy!"
    },
    { "resource_id": 42, "text": "Wyczekujcie, i My też wyczekujemy!\"" },
    {
      "resource_id": 42,
      "text": "Do Boga należy to, co skryte w niebiosach i na ziemi; i do Niego powraca wszelka sprawa . Więc czcij Go i zaufaj Mu ! Twój Pan nie jest niedbały względem tego, co czynicie!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "11" }
  }
}
