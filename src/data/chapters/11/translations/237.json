{
  "translations": [
    {
      "resource_id": 237,
      "text": "Алиф. Лам. Ра. Книга, знаменията на която бяха утвърдени, после разяснени от премъдър, сведущ,"
    },
    {
      "resource_id": 237,
      "text": "за да служите единствено на Аллах - аз съм за вас предупредител и благовестител от Него"
    },
    {
      "resource_id": 237,
      "text": "и да молите за опрощение своя Господ. Сетне се покайте пред Него, Той ще ви зарадва с хубава наслада за определен срок и ще даде на всеки, сторил благо, заслужената благодат. А ако се отвърнете - страх ме е за вас от мъчение в големия Ден."
    },
    {
      "resource_id": 237,
      "text": "При Аллах е вашето завръщане. Той за всяко нещо има сила."
    },
    {
      "resource_id": 237,
      "text": "Ето, свиват гръд, за да се потулят от Него. Ето, и когато се покриват с дрехите си, Той знае какво спотайват и какво показват. Той знае всичко скрито в гърдите."
    },
    {
      "resource_id": 237,
      "text": "И няма по земята твар, препитанието на която да не е от Аллах. Той знае нейното обиталище и хранилище. Всичко е в ясна книга."
    },
    {
      "resource_id": 237,
      "text": "Той е, Който сътвори небесата и земята в шест дни, и Неговият Престол бе върху водата, за да ви изпита кой от вас е по-добър по деяние. И ако кажеш: “Ще бъдете възкресени след смъртта”, онези, които не вярват, непременно ще рекат: “Това е само явна магия.”"
    },
    {
      "resource_id": 237,
      "text": "А ако забавим за тях мъчението до определено време, непременно ще рекат: “Какво го задържа?” В Деня, когато дойде при тях, то наистина не ще бъде отклонено и ще ги обгърне онова, на което са се присмивали."
    },
    {
      "resource_id": 237,
      "text": "И ако дадем на човека да вкуси милост от Нас, а после му я отнемем, той е отчаян, непризнателен."
    },
    {
      "resource_id": 237,
      "text": "И ако му дадем да вкуси благодат след беда, която го е засегнала, казва: “Отидоха си злините от мен” и е радостен, самохвалец,"
    },
    {
      "resource_id": 237,
      "text": "освен онези, които са търпеливи и вършат праведни дела. За тях има опрощение и голяма награда."
    },
    {
      "resource_id": 237,
      "text": "Може и да си склонен към изоставяне на част от онова, което ти е разкрито и да се свива сърцето ти, че ще рекат: “Защо не му бе спуснато съкровище или не дойде заедно с него ангел?” - ти си само предупредител, Аллах се разпорежда с всяко нещо."
    },
    {
      "resource_id": 237,
      "text": "Или казват: “Той си го е измислил.” Кажи: “Донесете десет сури подобни на неговите - измислени - и позовете когото можете, освен Аллах, ако говорите истината!"
    },
    {
      "resource_id": 237,
      "text": "И ако не ви откликнат, знайте, че той бе низпослан само със знанието на Аллах и че няма друг бог освен Него! Няма ли да се отдадете Нему?”"
    },
    {
      "resource_id": 237,
      "text": "Които желаят земния живот и неговата украса, през него ще им изплатим за деянията. И не ще бъдат ощетени през него."
    },
    {
      "resource_id": 237,
      "text": "Тези са, които в отвъдния живот ще имат само Огъня и ще се провали, каквото са сторили [на земята], и ще е напразно, каквото са вършили."
    },
    {
      "resource_id": 237,
      "text": "Нима е такъв онзи, който има ясен знак от своя Господ и му го чете свидетел от Него? Предхождаше го Книгата на Муса - водител и милост. Тези вярват в него. А който от съюзените племена не вярва в него, обещан му е Огънят. Не се съмнявай в него [о, Мухаммад]! Той е истината от твоя Господ, ала повечето хора не вярват."
    },
    {
      "resource_id": 237,
      "text": "И кой е по-голям угнетител от онзи, който измисля лъжа за Аллах? Тези ще бъдат доведени при техния Господ и свидетелите ще рекат: “Тези са, които лъжеха за своя Господ.” Да, проклятието на Аллах е над угнетителите,"
    },
    {
      "resource_id": 237,
      "text": "които възпират от пътя на Аллах, стремят се да изкривят пътя и отвъдния живот отричат."
    },
    {
      "resource_id": 237,
      "text": "Те са безсилни на земята и нямат покровители, освен Аллах. На тях ще им се удвои мъчението. Те не са могли да чуят и не са видели."
    },
    {
      "resource_id": 237,
      "text": "Тези са, които себе си погубиха и се скри от тях онова, което измисляха."
    },
    {
      "resource_id": 237,
      "text": "Без съмнение, в отвъдния живот те са най-губещите."
    },
    {
      "resource_id": 237,
      "text": "Но които вярват и вършат праведни дела, и се смиряват пред своя Господ, тези са обитателите на Рая - там ще пребивават вечно."
    },
    {
      "resource_id": 237,
      "text": "Двете групи приличат на слепия и глухия, и на зрящия и чуващия. Нима те са еднакви при сравнение? И не ще ли се поучите?"
    },
    {
      "resource_id": 237,
      "text": "И изпратихме Нух при неговия народ: “Аз съм за вас явен предупредител,"
    },
    {
      "resource_id": 237,
      "text": "за да не служите на друг освен на Аллах. Страхувам се за вас от мъчение в болезнения Ден.”"
    },
    {
      "resource_id": 237,
      "text": "Знатните от народа му, които бяха неверници, казаха: “Виждаме, че си само човек като нас и виждаме, че сред нас те следват само най-презрените, с прибързано мнение. И не виждаме да ни превъзхождате. Дори ви мислим за лъжци.”"
    },
    {
      "resource_id": 237,
      "text": "Рече: “О, народе мой, ако имам ясен знак от моя Господ и ми е дал от Себе Си милост, скрита за вас, смятате ли, че ще ви я натрапим, щом й се противите?"
    },
    {
      "resource_id": 237,
      "text": "О, народе мой, не искам от вас богатство за това. Моята награда е единствено от Аллах. И не ще прогоня онези, които вярват. Наистина те ще срещнат своя Господ. Ала виждам, че сте хора невежи."
    },
    {
      "resource_id": 237,
      "text": "О, народе мой, кой ще ме защити от [наказанието на] Аллах, ако ги прогоня? И не ще ли се поучите?"
    },
    {
      "resource_id": 237,
      "text": "И не ви казвам: “При мен са съкровищниците на Аллах.”, нито: “Зная неведомото”; и не казвам: “Аз съм ангел”; и не казвам на онези, които са презрени във вашите очи, че Аллах не ще им даде благо. Аллах най-добре знае какво имат в душите си. Иначе да съм от угнетителите.”"
    },
    {
      "resource_id": 237,
      "text": "Казаха: “О, Нух, ти спореше с нас и все повече ни оспорваш, донеси ни онова, с което ни заплашваш, ако говориш истината!”"
    },
    {
      "resource_id": 237,
      "text": "Каза: “Само Аллах може да ви го донесе, ако пожелае. А вие сте безсилни."
    },
    {
      "resource_id": 237,
      "text": "И не ще ви помогне моят съвет, ако искам да ви посъветвам, ако Аллах иска да ви унищожи. Той е вашият Господ и при Него ще бъдете върнати.”"
    },
    {
      "resource_id": 237,
      "text": "Или казват: “Той го е измислил.” Кажи: “Ако аз съм го измислил, над мен е моят грях и съм невинен за онова, в което вие престъпвате.”"
    },
    {
      "resource_id": 237,
      "text": "И бе разкрито на Нух: “Ще вярва измежду твоя народ само онзи, който вече е повярвал. Не се опечалявай заради онова, което са извършили!"
    },
    {
      "resource_id": 237,
      "text": "И направи Ковчега пред Нашите Очи и с Нашето откровение, и не Ми говори за угнетителите! Те ще бъдат издавени.”"
    },
    {
      "resource_id": 237,
      "text": "И правеше той Ковчега, и всякога, щом край него минаваха знатни от неговия народ, подиграваха го. Рече: “Щом се подигравате с нас, и ние ще ви се подиграваме, както и вие се подигравате."
    },
    {
      "resource_id": 237,
      "text": "И ще узнаете при кого ще дойде позорящо го мъчение, и ще го сполети постоянно мъчение.”"
    },
    {
      "resource_id": 237,
      "text": "Когато дойде Нашата повеля и кипна пещта, рекохме: “Натовари в него от всичко по чифт, и своето семейство, освен онези, за които имаше слово отпреди, и всеки, който е вярвал.” А вярваха заедно с него само малцина."
    },
    {
      "resource_id": 237,
      "text": "И рече: “Качете се в него! В името на Аллах той ще плава и ще се закотви. Моят Господ е опрощаващ, милосърден.”"
    },
    {
      "resource_id": 237,
      "text": "И заплава с тях по вълни като планини, и призова Нух своя син, който се бе отлъчил: “Сине мой, качи се с нас и не бъди с неверниците!”"
    },
    {
      "resource_id": 237,
      "text": "Рече [синът]: “Ще се приютя на планина, която ще ме защити от водата.” Рече: “Няма днес защитник от повелята на Аллах, освен за онзи, когото Той помилва.” И ги разделиха вълните, и бе от удавените."
    },
    {
      "resource_id": 237,
      "text": "И бе речено: “О, земя, погълни своята вода!” и “О, небе, престани!” И спадна водата. И се изпълни повелята. И [Ковчегът] заседна върху [планината] ал-Джуди. И бе речено: “Гибел за хората-угнетители!”"
    },
    {
      "resource_id": 237,
      "text": "И позова Нух своя Господ, и рече: “Господи, синът ми е от моето семейство. Твоето обещание винаги е истина. Ти си Най-мъдрият Съдник.”"
    },
    {
      "resource_id": 237,
      "text": "Рече [Аллах]: “О, Нух, той [вече] не е от твоето семейство. Неговото деяние не е праведно. И не Ме питай за това, за което нямаш знание! Поучавам те да не бъдеш от невежите.”"
    },
    {
      "resource_id": 237,
      "text": "Рече: “Господи, моля Те, опази ме да не Те питам за нещо, за което нямам знание! И ако не ме опростиш, и не ме помилваш, ще съм от губещите.”"
    },
    {
      "resource_id": 237,
      "text": "Речено бе: “О, Нух, слез [от Ковчега] с мир от Нас и с благослов над теб, и над общности от онези, които са с теб! А на други общности ще дадем да се понаслаждават, после ще ги сполети болезнено мъчение от Нас."
    },
    {
      "resource_id": 237,
      "text": "Тези са от вестите на неведомото, които Ние ти разкриваме. Дотогава не ги знаеше нито ти, нито твоят народ. Затова търпи! Краят принадлежи на богобоязливите.”"
    },
    {
      "resource_id": 237,
      "text": "И при адитите - брат им Худ... Рече: “О, народе мой, служете на Аллах! Нямате друг бог освен Него. Вие сте само клеветници."
    },
    {
      "resource_id": 237,
      "text": "О, народе мой, не искам от вас отплата за това. Моята отплата е единствено от Онзи, Който ме е сътворил. Нима не проумявате?"
    },
    {
      "resource_id": 237,
      "text": "О, народе мой, молете за опрощение вашия Господ и се покайте пред Него, и ще ви изпрати Той обилен дъжд от небето, и ще ви надбави сила към вашата сила! И не се отмятайте, престъпвайки!”"
    },
    {
      "resource_id": 237,
      "text": "Рекоха: “О, Худ, ти не ни донесе ясен знак и не ще изоставим нашите божества заради твоите слова. И не ти вярваме."
    },
    {
      "resource_id": 237,
      "text": "Ще кажем само, че те е поразило със зло някое от нашите божества.” Рече: “Призовавам за свидетел Аллах и вие свидетелствайте, че съм невинен за онова, което съдружавате"
    },
    {
      "resource_id": 237,
      "text": "с Него. И лукавствайте срещу мен всички, и не ме изчаквайте!"
    },
    {
      "resource_id": 237,
      "text": "Аз се уповавам на Аллах, моя Господ и вашия Господ. Няма твар, която Той да не държи под Своя власт. Моят Господ е на Правия път."
    },
    {
      "resource_id": 237,
      "text": "А отметнете ли се - вече ви съобщих онова, с което бях пратен при вас. И ще ви подмени моят Господ с други хора. И никак не ще Му навредите. Моят Господ пази всяко нещо.”"
    },
    {
      "resource_id": 237,
      "text": "И когато Нашата повеля дойде, с милост от Нас спасихме Худ и онези, които вярваха с него. И ги спасихме от сурово мъчение."
    },
    {
      "resource_id": 237,
      "text": "Такива бяха адитите. Отрекоха знаменията на своя Господ и се възпротивиха на Неговите пратеници, и следваха повелята на всеки упорит деспот."
    },
    {
      "resource_id": 237,
      "text": "И ги следва проклятие на този свят и в Деня на възкресението. Да, адитите отрекоха своя Господ. Да, гибел за адитите, народа на Худ!"
    },
    {
      "resource_id": 237,
      "text": "И при самудяните [изпратихме] брат им Салих. Рече: “О, народе мой, служете на Аллах! Нямате друг бог освен Него. Той ви сътвори от земята и ви засели на нея. Затова Го молете за опрощение и се покайте пред Него! Моят Господ е наблизо и откликва.”"
    },
    {
      "resource_id": 237,
      "text": "Рекоха: “О, Салих, преди това ти възлагахме надежди. Нима ни забраняваш да служим на онова, на което служеха нашите предци? Съмняваме се в онова, към което ни призоваваш.”"
    },
    {
      "resource_id": 237,
      "text": "Рече: “О, народе мой, как мислите, ако имам ясен знак от моя Господ и ми е дал от Себе Си милост, кой ще ме защити от Аллах, ако Му се възпротивя? Ще ми надбавите само загуба."
    },
    {
      "resource_id": 237,
      "text": "О, народе мой, това е камилата на Аллах - знамение за вас. Оставете я да пасе по земята на Аллах и не я докосвайте със зло, иначе ще ви обхване близко мъчение!”"
    },
    {
      "resource_id": 237,
      "text": "Но я заклаха и той каза: “Наслаждавайте се в своя дом три дена! Това не е лъжливо обещание.”"
    },
    {
      "resource_id": 237,
      "text": "И когато Нашата повеля дойде с милост от Нас, спасихме Салих и онези, които вярваха с него, от позора на този ден. Твоят Господ е Всесилния, Всемогъщия."
    },
    {
      "resource_id": 237,
      "text": "И Викът обхвана онези, които угнетяваха, и осъмнаха безжизнени в домовете си,"
    },
    {
      "resource_id": 237,
      "text": "сякаш не бяха пребивавали там. Да, самудяните отрекоха своя Господ. Да, гибел за самудяните!"
    },
    {
      "resource_id": 237,
      "text": "И дойдоха Нашите пратеници с радостната вест при Ибрахим. Казаха: “Мир!” Каза: “Мир!” И не се забави да поднесе печено теле."
    },
    {
      "resource_id": 237,
      "text": "И когато видя, че ръцете им не посягат към него, това не му хареса и спотаи страх от тях. Рекоха: “Не се страхувай! Ние сме пратени при народа на Лут.”"
    },
    {
      "resource_id": 237,
      "text": "А жена му стоеше и се смееше. И я благовестихме за Исхак, а отподир Исхак - Якуб."
    },
    {
      "resource_id": 237,
      "text": "Тя рече: “О, горко ми! Аз ли ще родя, след като съм престаряла, а моят съпруг е този старец? Наистина това е някакво чудо."
    },
    {
      "resource_id": 237,
      "text": "Рекоха: “Нима те учудва повелята на Аллах? Милостта на Аллах и Неговите благослови са над вас, стопани на дома. Наистина Той е всеславен, предостоен.”"
    },
    {
      "resource_id": 237,
      "text": "И когато уплахата напусна Ибрахим, и радостната вест дойде при него, той настоя пред Нас за народа на Лут."
    },
    {
      "resource_id": 237,
      "text": "Ибрахим бе състрадателен, умоляващ, каещ се."
    },
    {
      "resource_id": 237,
      "text": "“О, Ибрахим, откажи се от това! Вече дойде повелята на твоя Господ. Необратимо мъчение ще ги връхлети.”"
    },
    {
      "resource_id": 237,
      "text": "И когато Нашите пратеници отидоха при Лут, той се натъжи за тях и отмаля [от страх] за тях, и рече: “Това е тежък ден.”"
    },
    {
      "resource_id": 237,
      "text": "И дойде при него народът му, втурнат натам. И преди бяха вършили злини. Рече: “О, народе мой, ето ви моите щерки. Те са по-чисти за вас. Бойте се от Аллах и не ме опозорявайте пред гостите ми! Няма ли сред вас разумен мъж?”"
    },
    {
      "resource_id": 237,
      "text": "Рекоха: “Вече си узнал, че нямаме нужда от твоите щерки. Знаеш какво искаме.”"
    },
    {
      "resource_id": 237,
      "text": "Рече: “Ех, да имах сила над вас или да се осланях на здрава опора!...”"
    },
    {
      "resource_id": 237,
      "text": "Рекоха [гостите]: “О, Лут, ние сме пратеници на твоя Господ. Не ще те докоснат. Тръгни със своето семейство в част от нощта и никой от вас да не се обърне, освен жена ти - нея ще я порази, каквото порази и тях. Срокът им е утрото. Не е ли близо утрото?”"
    },
    {
      "resource_id": 237,
      "text": "И когато Нашата повеля дойде, преобърнахме [селището] надолу и изсипахме над тях порой камъни от глина,"
    },
    {
      "resource_id": 237,
      "text": "белязани при твоя Господ. Те не са далеч от угнетителите."
    },
    {
      "resource_id": 237,
      "text": "И при мадянитите - брат им Шуайб... Рече: “О, народе мой, служете на Аллах! Нямате друг бог освен Него. И не занижавайте мярката и везната! Виждам ви в благоденствие, но се страхувам за вас от мъчение в Деня, който [всичко] обхваща."
    },
    {
      "resource_id": 237,
      "text": "О, народе мой, изпълвайте мярката и везната със справедливост, и не смалявайте от нещата на хората, и не сейте развала по земята, рушейки!"
    },
    {
      "resource_id": 237,
      "text": "Това, което Аллах ви оставя, е по-добро за вас, ако сте вярващи. Аз не съм ви пазител.”"
    },
    {
      "resource_id": 237,
      "text": "Рекоха: “О, Шуайб, нима твоята молитва ти повелява да оставим онова, на което служеха предците ни, или да не постъпваме със своите имоти, както пожелаем? Наистина ти си състрадателният, разумният!”"
    },
    {
      "resource_id": 237,
      "text": "Рече: “О, народе мой, как мислите, ако имам ясен знак от моя Господ и Той ме е дарил с добро препитание от Него, и не искам да се отличавам от вас в онова, което ви забранявам? Искам само подобрение, колкото мога. Моят успех е само от Аллах. На Него се уповавам и към Него се обръщам."
    },
    {
      "resource_id": 237,
      "text": "О, народе мой, да не ви вкара в грях враждата [ви] към мен, та да ви порази същото като онова, което порази народа на Нух или народа на Худ, или народа на Салих. А народът на Лут не е далеч от вас."
    },
    {
      "resource_id": 237,
      "text": "И молете за опрощение вашия Господ, и се покайте пред Него! Моят Господ е милосърден, любещ.”"
    },
    {
      "resource_id": 237,
      "text": "Рекоха: “О, Шуайб, не проумяваме много от онова, което казваш. Виждаме, че си много слаб сред нас. Ако не бе твоят род, щяхме да те пребием с камъни. Не си на почит при нас.”"
    },
    {
      "resource_id": 237,
      "text": "Рече: “О, народе мой, нима моят род е по-достоен за вас от Аллах? Вие Го загърбихте. Наистина моят Господ обхваща делата ви."
    },
    {
      "resource_id": 237,
      "text": "О, народе мой, работете, както можете! И аз ще работя. Ще узнаете при кого ще дойде позорящо го мъчение и кой е лъжец. И чакайте! И аз очаквам с вас.”"
    },
    {
      "resource_id": 237,
      "text": "И когато Нашата повеля дойде с милост от Нас, спасихме Шуайб и онези, които вярваха с него. И Викът обхвана онези, които угнетяваха, и осъмнаха безжизнени в домовете си,"
    },
    {
      "resource_id": 237,
      "text": "сякаш не бяха пребивавали там. Да, гибел за мадянитите, както погинаха и самудяните!"
    },
    {
      "resource_id": 237,
      "text": "Вече изпратихме Муса с Нашите знамения и с явен довод"
    },
    {
      "resource_id": 237,
      "text": "при Фараона и знатните му хора. Те следваха повелята на Фараона, а повелята на Фараона не бе разумна."
    },
    {
      "resource_id": 237,
      "text": "Ще предвожда той народа си в Деня на възкресението и ще ги въведе в Огъня. И колко лошо е мястото, където ще бъдат въведени!"
    },
    {
      "resource_id": 237,
      "text": "И бяха следвани от проклятие на този свят, и в Деня на възкресението. Колко лошо е дарението, което ще им бъде дадено!"
    },
    {
      "resource_id": 237,
      "text": "Тези са от вестите на селищата. Разказваме ги на теб. Има сред тях руини, има и покосени."
    },
    {
      "resource_id": 237,
      "text": "Не Ние ги угнетихме, а те себе си угнетиха. И не ги избавиха от нищо боговете им, които те зовяха, освен Аллах, щом дойде повелята на твоя Господ. И им надбавиха само загуба."
    },
    {
      "resource_id": 237,
      "text": "Така сграбчва твоят Господ, щом сграбчи селищата, когато угнетяват. Той сграбчва болезнено, силно."
    },
    {
      "resource_id": 237,
      "text": "Наистина в това има знамение за всеки, който се страхува от мъчението на отвъдния живот. Това е Денят, за който хората ще бъдат насъбрани. Това е знаменателният Ден."
    },
    {
      "resource_id": 237,
      "text": "Не ще го забавим Ние освен за определен срок."
    },
    {
      "resource_id": 237,
      "text": "Когато Денят настъпи, никой не ще проговори освен с Неговото позволение. Сред тях ще има и злочести, и щастливи."
    },
    {
      "resource_id": 237,
      "text": "Онези, които са злочести, ще бъдат в Огъня. В него ще вдишват и издишват,"
    },
    {
      "resource_id": 237,
      "text": "там ще пребивават вечно, докато съществуват небесата и земята, освен ако не пожелае [друго] твоят Господ. Твоят Господ прави, каквото пожелае."
    },
    {
      "resource_id": 237,
      "text": "А онези, които са ощастливени, ще бъдат в Рая, там ще пребивават вечно, докато съществуват небесата и земята, освен ако не пожелае друго твоят Господ - дар неизчерпаем."
    },
    {
      "resource_id": 237,
      "text": "И не се съмнявай в [лъжовността на] онова, на което те служат! Те служат само както и бащите им служеха преди. И ще изплатим Ние техния дял [от възмездието] ненакърнен."
    },
    {
      "resource_id": 237,
      "text": "Вече дадохме на Муса Писанието и настана разногласие за него. И ако нямаше предишно Слово от твоя Господ, щеше да е отсъдено между тях. И се съмняваха в него с подозрение."
    },
    {
      "resource_id": 237,
      "text": "И на всички твоят Господ ще изплати за деянията им. Сведущ е Той за онова, което вършат."
    },
    {
      "resource_id": 237,
      "text": "И бъди на правия път, както ти бе повелено, ти и всеки покаял се с теб, и не престъпвайте! Зрящ е Той за онова, което вършите."
    },
    {
      "resource_id": 237,
      "text": "И не клонете към онези, които угнетяват, за да не ви засегне Огънят! Нямате освен Аллах покровители. После не ще ви се помогне."
    },
    {
      "resource_id": 237,
      "text": "И отслужвай молитвата в двата края на деня, и в началото на нощта! Наистина добрините премахват злините. Това е напомняне за поучаващите се."
    },
    {
      "resource_id": 237,
      "text": "И бъди търпелив! Аллах не погубва наградата на благодетелните."
    },
    {
      "resource_id": 237,
      "text": "Имаше ли сред поколенията преди вас праведни, възбраняващи развалата по земята, освен малцината от тях, които спасихме? Угнетителите последваха разкоша, в който живееха. И бяха престъпващи."
    },
    {
      "resource_id": 237,
      "text": "Твоят Господ не погубва селищата с гнет, когато жителите им вършат праведни дела."
    },
    {
      "resource_id": 237,
      "text": "И ако твоят Господ бе пожелал, щеше да стори хората една общност. Ала те не престават да са в разногласие,"
    },
    {
      "resource_id": 237,
      "text": "освен които [заслужават] твоят Господ да ги помилва и Той [така] ги е сътворил. И се сбъдна Словото на твоя Господ: “Непременно ще напълня Ада с джинове и хора заедно.”"
    },
    {
      "resource_id": 237,
      "text": "И всичко ти разказваме от вестите за пратениците, за да укрепим с него сърцето ти. С тях при теб дойде истината и поучение, и напомняне за вярващите."
    },
    {
      "resource_id": 237,
      "text": "И кажи на онези, които не вярват: “Работете както можете! И ние ще работим."
    },
    { "resource_id": 237, "text": "И чакайте! И ние чакаме.”" },
    {
      "resource_id": 237,
      "text": "На Аллах е неведомото на небесата и на земята, и към Него ще бъдат върнати всички дела. Затова на Него служи и на Него се уповавай! Твоят Господ не подминава делата ви."
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "11" }
  }
}
