{
  "translations": [
    { "resource_id": 26, "text": "Há mím!" },
    {
      "resource_id": 26,
      "text": "Zjevení Písma pochází od Boha mocného, vševědoucího,"
    },
    {
      "resource_id": 26,
      "text": "viny odpouštějícího, pokání přijímajícího a v trestu strašného i shovívavosti plného. Není božstva kromě Něho a u Něho je cíl cesty konečný."
    },
    {
      "resource_id": 26,
      "text": "A hádají se o znamení Boží jenom ti, kdož nevěří; nechť tě tedy neoklame volné jejich chození po této zemi!"
    },
    {
      "resource_id": 26,
      "text": "Již před nimi prohlašovali lidé Noema za lháře a po nich i spojenci. A každý národ usiloval zmocnit se posla svého a vystupovali proti němu lží, aby pomocí jí pravdu zničili. Však uchvátil jsem je, a jaký byl trest Můj?!"
    },
    {
      "resource_id": 26,
      "text": "A takto se uskutečnilo slovo Pána tvého nad těmi, kdož neuvěřili a ti budou ohně pekelného obyvateli!"
    },
    {
      "resource_id": 26,
      "text": "Ti andělé, kteří trůn nesou, a ti, kteří okolo stojí, chválou Pána svého slaví, v Něj věří a za odpuštění pro ty, kdož uvěřili, prosí: \"Pane náš, Ty objímáš v milosrdenství i vědění Svém věc každou. Odpusť těm, kdož pokání činili a Tvou cestu následovali, a ušetři je trestu plamene pekelného"
    },
    {
      "resource_id": 26,
      "text": "a uveď je, Pane náš, do zahrad Edenu, které jsi jim přislíbil, a také ty z otců, manželek a potomstva jejich, kteří ctnostní byli; vždyť Tys věru mocný i moudrý."
    },
    {
      "resource_id": 26,
      "text": "A zbav je zlého! A koho zbavíš v ten den zlého, tomu jsi milost Svou uštědřil a to úspěch je nesmírný.\""
    },
    {
      "resource_id": 26,
      "text": "A bude zvoláno na ty, kdož nevěřili: \"Odpor Boží je věru silnější než vaše nenávist vůči vám samým, když jsouce k víře vyzváni, přece jste neuvěřili!\""
    },
    {
      "resource_id": 26,
      "text": "A odvětí : \"Pane náš, dals nám dvakrát zemřít a oživils nás také dvakrát a my viny své uznáváme. Je prostředek nějaký, abychom se ven z toho dostali?\""
    },
    {
      "resource_id": 26,
      "text": "\"A toto je trest za to, že když vyzýváno bylo k víře v Boha jediného, vy jste neuvěřili, však když k Němu byli jiní přidružováni, věřili jste. Rozsudek pak náleží Bohu vznešenému, velikému!\""
    },
    {
      "resource_id": 26,
      "text": "On je ten, jenž ukazuje vám Svá znamení a sesílá vám z nebe obživu; však vzpomene si na to pouze ten, kdo pokání činí."
    },
    {
      "resource_id": 26,
      "text": "Modlete se tedy k Bohu, jen Jemu zasvěcujíce víru upřímnou, i když se to nevěřícím nelibí."
    },
    {
      "resource_id": 26,
      "text": "On povýšen je hodností, vládce trůnu - On posílá ducha zjevení Svého tomu, komu chce ze služebníků Svých, aby varoval přede dnem setkání,"
    },
    {
      "resource_id": 26,
      "text": "dnem, kdy mrtví se vynoří a kdy o nich nebude skryto před Bohem nic. \"Komu dnes náleží moc královská?\" \"Bohu jedinému, podmaniteli!"
    },
    {
      "resource_id": 26,
      "text": "Dnes bude odměněna duše každá za to, co si vysloužila, a dnes nebude křivdy žádné. A Bůh rychlý je v účtování!\""
    },
    {
      "resource_id": 26,
      "text": "Varuj je přede dnem, jenž blízko již stojí, kdy srdce budou v hrdlech úzkostí a promluvit nebudou schopni. Nespravedliví nebudou mít přítele vřelého ani přímluvce, jemuž sluchu by bylo popřáno."
    },
    {
      "resource_id": 26,
      "text": "Bůh dobře zná proradnost očí i vše, co v hrudích je skryto."
    },
    {
      "resource_id": 26,
      "text": "Bůh rozhoduje podle pravdy, zatímco ti, které vedle Boha vzývají, nerozhodují podle ničeho. A Bůh věru je slyšící i jasnozřivý."
    },
    {
      "resource_id": 26,
      "text": "Což necestovali po zemi, že neviděli, jaký byl konec těch, kdož před nimi byli! A přece byli silnější než oni mocí i stopami, jež na zemi zanechali. Však uchvátil je Bůh za viny jejich a neměli proti Bohu ochránce žádného."
    },
    {
      "resource_id": 26,
      "text": "A toto je trest za to, že když k nim přišli poslové jejich s jasnými důkazy, neuvěřili. A uchvátil je Bůh a On věru silný je i strašný v trestání."
    },
    {
      "resource_id": 26,
      "text": "A vyslali jsme již dříve Mojžíše se znameními svými a se zjevnou pravomocí"
    },
    {
      "resource_id": 26,
      "text": "k Faraónovi, Hámánovi a Qárúnovi, ti však řekli: \"To kouzelník je prolhaný!\""
    },
    {
      "resource_id": 26,
      "text": "A když k nim přišel s pravdou od Nás seslanou, tu zvolali: \"Zabte syny těch, kdož s ním uvěřili, a nechte jen ženy jejich naživu.\" Avšak úklady nevěřících jsou odsouzeny k bloudění."
    },
    {
      "resource_id": 26,
      "text": "I pravil Faraón: \"Nechte mne zabít Mojžíše! Ať si pak volá Pána svého! Obávám se, že změní vaše náboženství či způsobí v zemi pohoršení.\""
    },
    {
      "resource_id": 26,
      "text": "Pravil Mojžíš: \"Utíkám se o pomoc k Pánu svému i Pánu vašemu před každým pyšným, jenž nevěří v den zúčtování!\""
    },
    {
      "resource_id": 26,
      "text": "I pravil nějaký muž věřící z rodu Faraónova, jenž skrýval víru svou: \"Což chcete zabít člověka jen proto, že říká: Pánem mým je Bůh? Vždyť přišel k vám s jasnými důkazy od Pána vašeho; je-li lhářem, tedy lež jeho se proti němu obrátí, však hovoří-li pravdu, budete postiženi částí toho, čím vám hrozí. Vždyť Bůh nevede správnou cestou toho, kdo přestupníkem je a lhářem."
    },
    {
      "resource_id": 26,
      "text": "Lide můj! Dnes náleží vám panství a máte nadvládu v zemi této, však kdo nám pomůže proti přísnosti Boží, jestliže na nás padne?\" Faraón však odvětil: \"Já ukazuji vám jen to, co sám vidím, a jedině já vás vedu cestou správnou.\""
    },
    {
      "resource_id": 26,
      "text": "Ten, jenž byl věřící, zvolal: \"Lide můj! Bojím se, že na vás přijde den podobný dni spojenců"
    },
    {
      "resource_id": 26,
      "text": "a osud podobný tomu, jenž postihl lid Noemův, ´Ádovce i Thamúdovce a ty, kdož byli po nich. Bůh přece nechce, aby se dála křivda služebníkům Jeho."
    },
    {
      "resource_id": 26,
      "text": "Lide můj! Obávám se pro vás dne vzájemného volání,"
    },
    {
      "resource_id": 26,
      "text": "dne, kdy se obrátíte zády nemajíce proti Bohu ochránce žádného, neboť ten, komu Bůh dal zbloudit, nemá žádného vedoucího."
    },
    {
      "resource_id": 26,
      "text": "A přišel k vám již dříve Josef s jasnými důkazy, a nepřestali jste pochybovat o tom, co vám přinesl. A když zahynul, řekli jste: \"Bůh po něm už nevyšle posla žádného.\" A takto Bůh dává zbloudit tomu, kdo přestupníkem je a pochybovačem."
    },
    {
      "resource_id": 26,
      "text": "To jsou ti, kdož se hádají ohledně znamení Božích, aniž se jim k tomu dostalo oprávnění. Veliký je vůči nim odpor u Boha i těch, kdož uvěřili. A takto Bůh zapečeťuje srdce každého pyšného a úporně vzdorujícího.\""
    },
    {
      "resource_id": 26,
      "text": "Faraón pak pravil: \"Hámáne, postav pro mne věž, snad dosáhnu provazů,"
    },
    {
      "resource_id": 26,
      "text": "provazů nebeských, a vystoupím až k božstvu Mojžíšovu, neboť jej za lháře považují.\" A takto byla pro Faraóna okrášlena špatnost jeho skutků, byl sveden z cesty a úklad jeho skončil jedině záhubou."
    },
    {
      "resource_id": 26,
      "text": "Pravil pak ten, jenž uvěřil: \"Lide můj! Následujte mne a já povedu vás cestou správnou!"
    },
    {
      "resource_id": 26,
      "text": "Lide můj! Tento pozemský život není nic než dočasné užívání, zatímco život budoucí bude příbytkem stálým."
    },
    {
      "resource_id": 26,
      "text": "Kdokoliv koná špatné, ten odměněn bude něčím podobným, ale kdokoliv koná dobré - ať muž je či žena - a je věřící, ten do ráje vstoupí, kde obdařen bude darem nepočítaným."
    },
    {
      "resource_id": 26,
      "text": "Lide můj! Proč vás vlastně vyzývám ke spáse, když vy mne zvete k ohni pekelnému?"
    },
    {
      "resource_id": 26,
      "text": "Vyzýváte mne, abych nevěřil v Boha a k Němu přidružoval to, o čem nemám žádné vědomosti, zatímco já vás vyzývám k mocnému, odpouštějícímu."
    },
    {
      "resource_id": 26,
      "text": "Není pochyby, že to, k čemu mne zvete, nemá být vzýváno ani na tomto, ani na onom světě a že návrat náš se jedině k Bohu uskuteční, zatímco přestupníci se stanou pekla obyvateli."
    },
    {
      "resource_id": 26,
      "text": "A jednou si vzpomenete na to, co vám říkám; já pak předávám svou věc Bohu, neboť Bůh jasně sleduje služebníky Své!\""
    },
    {
      "resource_id": 26,
      "text": "Bůh jej ochránil od zlého, které mu úkladně chystali, zatímco rod Faraónův obklopil trestem nejhorším,"
    },
    {
      "resource_id": 26,
      "text": "ohněm, jemuž budou vystaveni za jitra i za večera. A v den, kdy udeří Hodina, bude zvoláno: \"Uveďte rod Faraónův do trestu nejpřísnějšího!\""
    },
    {
      "resource_id": 26,
      "text": "A hle, budou se navzájem hádat v ohni a řeknou slabí těm, kdož pyšní byli: \"My jsme vás následovali, můžete nás zbavit části ohně tohoto?\""
    },
    {
      "resource_id": 26,
      "text": "A řeknou ti, kdož pyšní byli: \"My v ohni jsme nyní všichni a věru Bůh již mezi služebníky Svými rozsoudil.\""
    },
    {
      "resource_id": 26,
      "text": "A ti, kdož budou v ohni, řeknou strážcům pekla: \"Poproste Pána svého, aby alespoň jeden den z trestu našeho nám slevil!\""
    },
    {
      "resource_id": 26,
      "text": "A zeptají se strážci: \"Cožpak k vám nepřišli vaši poslové s jasnými důkazy?\" Odpovědí: \"Ano.\" A řeknou strážci: \"Tak si proste sami!\" A prosba nevěřících není leč bloudění."
    },
    {
      "resource_id": 26,
      "text": "My zajisté pomůžeme poslům svým i těm, kdož uvěřili, v životě pozemském i v den, kdy vstanou svědkové,"
    },
    {
      "resource_id": 26,
      "text": "v den, kdy nebudou nic platny nespravedlivým výmluvy jejich, nýbrž padne na ně prokletí a údělem jich bude příbytek nejhorší."
    },
    {
      "resource_id": 26,
      "text": "A již kdysi jsme dali Mojžíšovi správné vedení a učinili jsme dítka Izraele dědici Písma,"
    },
    {
      "resource_id": 26,
      "text": "aby bylo vedením a připomenutím pro lidi nadané rozumem."
    },
    {
      "resource_id": 26,
      "text": "Buď tedy trpělivý, neboť slib Boží je pravdivý! A pros za odpuštění hříchů svých a oslavuj chválou Pána svého za večera i za jitra!"
    },
    {
      "resource_id": 26,
      "text": "Ti, kdož se hádají kvůli znamením Božím, aniž se jim k tomu dostalo oprávnění, v srdcích svých pouze domýšlivost mají a cíle svého nedosáhnou. Obrať se o pomoc k Bohu, vždyť On věru slyšící je i jasnozřivý!"
    },
    {
      "resource_id": 26,
      "text": "Stvoření nebes a země zajisté je velkolepější než stvoření lidí, avšak většina lidí nemá o tom ponětí."
    },
    {
      "resource_id": 26,
      "text": "Slepý s vidoucím si nejsou rovni a nejsou si rovni ti, kdož věří a zbožné skutky konají, s těmi, kdož zlo páchají - a jak málo jste pamětliví!"
    },
    {
      "resource_id": 26,
      "text": "Hodina se vskutku dostaví, o tom pochyby není, avšak většina lidí tomu nevěří."
    },
    {
      "resource_id": 26,
      "text": "I pravil Pán váš: \"Vzývejte Mne a Já vás vyslyším! Ti, kdo se pyšně povyšují nad uctívání, ti věru vejdou do pekla, kde budou poníženi.\""
    },
    {
      "resource_id": 26,
      "text": "Bůh je ten, jenž pro vás učinil noc, abyste v ní odpočívali, a den, abyste v něm jasně viděli. A věru je Bůh vůči lidem pln dobrodiní, avšak mnozí nejsou za to vděční."
    },
    {
      "resource_id": 26,
      "text": "Takový je Bůh, váš Pán, stvořitel věci každé; není božstva kromě Něho! Jak se jen můžete odvracet od Něho?"
    },
    {
      "resource_id": 26,
      "text": "Takto se od Něho odvraceli již ti, kdož znamení Boží popírali."
    },
    {
      "resource_id": 26,
      "text": "Bůh je ten, jenž pro vás zemi příbytkem stálým učinil a nebesa nad vámi budovou; on vyrovnal vás a podobu krásnou vám dal a pokrmy výtečné vám uštědřil. Takový je Bůh, váš Pán! Požehnán buď Bůh, Pán lidstva veškerého."
    },
    {
      "resource_id": 26,
      "text": "On živý je a není božstva kromě Něho! Modlete se k Němu zasvěcujíce Mu upřímnou víru svou! Chvála Bohu, Pánu lidstva veškerého!"
    },
    {
      "resource_id": 26,
      "text": "Rci: \"Bylo mi zakázáno, abych uctíval ty, jež vzýváte vedle Boha, když se mi dostalo jasných důkazů od Pána mého. A bylo mi poručeno, abych se odevzdal do vůle Pána lidstva veškerého.\""
    },
    {
      "resource_id": 26,
      "text": "On je ten, který vás stvořil z prachu, potom z kapky semene, pak z kapky přilnavé, potom vás vyvedl jako kojence, abyste později dosáhli dospělosti a abyste se posléze stali starci a někteří z vás budou povoláni k Němu dříve a abyste dospěli ke lhůtě stanovené, snad rozumní budete."
    },
    {
      "resource_id": 26,
      "text": "On je ten, kdo oživuje i usmrcuje, a když o něčem rozhodne, tu řekne pouze: \"Staniž se!\" a stane se."
    },
    {
      "resource_id": 26,
      "text": "Což jsi neviděl, kam se dostali ti, kdož se hádali ohledně Božích znamení?"
    },
    {
      "resource_id": 26,
      "text": "Ti, kdož prohlašovali Písmo i to, s čím posly Své jsme vyslali, za lež, ti záhy poznají,"
    },
    {
      "resource_id": 26,
      "text": "až s okovy na šíjích a v řetězech budou vláčeni"
    },
    { "resource_id": 26, "text": "do vody vroucí a pak v pekle budou páleni!" },
    {
      "resource_id": 26,
      "text": "A potom budou dotázáni: \"Kde jsou tedy ti, které jste přidružovali"
    },
    {
      "resource_id": 26,
      "text": "k Bohu?\" I odvětí: \"Ztratili se nám. Ale my vlastně jsme dříve nevzývali nic.\" A takto Bůh dává zbloudit nevěřícím."
    },
    {
      "resource_id": 26,
      "text": "\"Tohle je trest za to, že jste se na zemi neoprávněně radovali, i za to, že jste byli zpupní."
    },
    {
      "resource_id": 26,
      "text": "Vejděte do bran pekelných, kde zůstanete nesmrtelní! Jak hnusné bude hrdopyšných přebývání!\""
    },
    {
      "resource_id": 26,
      "text": "Buď trpělivý, neboť slib Boží je pravdivý! A ať ti již ukážeme část z toho, co jsme jim slíbili, anebo tě k Sobě povoláme dříve - k Nám budou všichni navráceni."
    },
    {
      "resource_id": 26,
      "text": "Již před tebou jsme posly vysílali; o některých z nich jsme ti vyprávěli a o jiných jsme ti nevyprávěli. A nebylo dáno poslu žádnému, aby přinesl znamení, leč s dovolením Božím. A až se dostaví rozkaz Boží, bude rozsouzeno podle pravdy a tehdy budou ztraceni ti, kdož za nicotné to měli."
    },
    {
      "resource_id": 26,
      "text": "Bůh je ten, jenž pro vás stvořil velbloudy, abyste na nich jezdili a jimi se též živili"
    },
    {
      "resource_id": 26,
      "text": "a mnohý užitek jiný z nich měli a abyste pomocí jich splnění úmyslů hrudí svých dosáhli. A na nich stejně jako na lodích jste neseni."
    },
    {
      "resource_id": 26,
      "text": "Tak ukazuje vám Bůh Svá znamení. A která ze znamení Božích chcete popírat?"
    },
    {
      "resource_id": 26,
      "text": "Což po zemi necestovali, že neviděli, jaký byl konec těch, kdož před nimi byli a kteří byli početnější a mocnější silou i stopami, jež na zemi zanechali! A nebylo jim k ničemu to, čeho nabyli."
    },
    {
      "resource_id": 26,
      "text": "Když k nim poslové jejich přišli s jasnými důkazy, holedbali se nevěřící tím, co bylo u nich z vědění, však obklopilo je to, čemu se posmívali."
    },
    {
      "resource_id": 26,
      "text": "A když spatřili přísnost Naši, zvolali: \"Uvěřili jsme v Boha i v jedinost Jeho a přestali jsme věřit v to, co jsme k Němu dříve přidružovali.\""
    },
    {
      "resource_id": 26,
      "text": "Však neprospěla jim pozdní víra jejich poté, co přísnost Naši spatřili, v souladu se zvyklostí Boží, kterou on vůči služebníkům Svým vždy dodrží. A tehdy nevěřící ztrátu utrpí!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "40" }
  }
}
