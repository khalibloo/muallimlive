{
  "translations": [
    { "resource_id": 55, "text": "Haa. Miym." },
    {
      "resource_id": 55,
      "text": "Bu kitobning nozil qilinishi aziyzu o`ta ilmli Alloh tomonidandir."
    },
    {
      "resource_id": 55,
      "text": "U, gunohni mag`firat qilguvchi, tavbani qabul etguvchi, iqobi shiddatli va fazlu karam sohibi bo`lgan Zotdir. Undan o`zga ibodatga sazovor zot yo`q. Qaytish Uning O`zigaginadir."
    },
    {
      "resource_id": 55,
      "text": "Allohning oyatlari haqida faqatgina kufr keltirganlar talashib-tortishurlar. Bas, ularning yurtlarda aylanib yurishlari seni aldab qo`ymasin.<sup foot_note=\"171272\">1</sup>"
    },
    {
      "resource_id": 55,
      "text": "Ulardan oldin Nuh qavmi va ular ketidan kelgan firqalar ham yolg`onchi qilgan edilar. Har ummat o`z Payg`ambarini tutishga qasd qildi va haqni yo`qotish uchun botil ila mujodala etdi. Bas, Men ularni tutdim. Bas, Mening iqobim qanday bo`ldi!<sup foot_note=\"170472\">1</sup>"
    },
    {
      "resource_id": 55,
      "text": "Kufr keltirganlarga ham Robbingning (azob) so`zi xuddi ana shunday haq bo`ldi. Albatta, ular do`zax egalaridir."
    },
    {
      "resource_id": 55,
      "text": "Arshni ko`tarib turganlar va uning atrofidagilar Robbilariga hamd ila tasbih ayturlar, Unga iymon keltirurlar va iymon keltirganlarga mag`firat so`rab: «Ey Robbimiz, rahmating va ilming ila har bir narsani qurshagansan, bas, tavba qilib, yo`lingga ergashganlarni mag`firat qilgin va ularni do`zax azobidan saqlagin.<sup foot_note=\"170473\">1</sup>"
    },
    {
      "resource_id": 55,
      "text": "Ey Robbimiz, ularni ham, otalaridan, juftlaridan va zurriyotlaridan ahli solih bo`lganlarini ham O`zing ularga va'da qilgan adn jannatlariga kiritgin. Albatta, Sening O`zing aziyzu o`ta hikmatli zotsan."
    },
    {
      "resource_id": 55,
      "text": "Va ularni yomonliklardan saqla, o`sha kuni kimni yomonliklardan saqlasang, batahqiq, unga rahim qilibsan. Ana o`sha buyuk yutuqdir», (derlar)."
    },
    {
      "resource_id": 55,
      "text": "Albatta, kufr keltirganlarga: «Iymonga chaqirilganingizda kufr keltirgan chog`ingizdagi Allohning g`azabi sizning o`zingizga (hozirgi) g`azabingizdan kattaroqdir», deb nido qilinur."
    },
    {
      "resource_id": 55,
      "text": "Ular: «Ey Robbimiz, Sen bizni ikki marta o`ldirding, ikki marta tiriltirding. Bas, biz gunohlarimizni e'tirof etdik. Endi chiqishning biron yo`li bormi?» – dedilar.<sup foot_note=\"170474\">1</sup>"
    },
    {
      "resource_id": 55,
      "text": "Bunday bo`lishingiz Allohning yolg`iz O`ziga da'vat qilinganida, kufr keltirganingiz, Unga shirk keltirilsa, iymon keltirganingiz uchundir. Bas, hukm oliy va ulug` Allohnikidir."
    },
    {
      "resource_id": 55,
      "text": "Uning O`zi sizga oyat (belgi)larini ko`rsatadigan, osmondan sizga rizq tushiradigan Zotdir. Faqat qaytadigan kishigina anglar.<sup foot_note=\"171194\">1</sup>"
    },
    {
      "resource_id": 55,
      "text": "Bas, agar kofirlar yoqtirmasalar ham, Allohga dinni xolis qilgan holingizda yolvoring."
    },
    {
      "resource_id": 55,
      "text": "U, darajasi yuksak, Arsh egasi bo`lgan Zotdir. U, O`z amri ila bandalaridan kimni xohlasa, o`shanga muloqot kunidan ogohlantirishi uchun ruhni tushirur.<sup foot_note=\"171195\">1</sup>"
    },
    {
      "resource_id": 55,
      "text": "O`sha kunda ular zohir bo`lurlar. Allohga ulardan biron narsa maxfiy qolmas. Bugun mulk kimnikidir?! Yakkayu yolg`iz, Qahhor Allohnikidir!<sup foot_note=\"171196\">1</sup>"
    },
    {
      "resource_id": 55,
      "text": "Bugungi kunda har bir jon o`zi qilgan kasbga yarasha jazo olur. Bugunga kunda zulm yo`qdur. Albatta, Alloh hisobni tez qilguvchi Zotdir."
    },
    {
      "resource_id": 55,
      "text": "Sen ularni yaqinlashguvchi Kundan ogohlantir. O`shanda jonlar xalqumga kelib, g`am-g`ussaga to`lib turarlar. Zolimlar uchun hech bir do`st ham, itoat qilinadigan shafoatchi ham yo`q.<sup foot_note=\"170475\">1</sup>"
    },
    {
      "resource_id": 55,
      "text": "U zot ko`zlarning xiyonatini ham, dillar maxfiy tutgan narsalarni ham bilur.<sup foot_note=\"171197\">1</sup>"
    },
    {
      "resource_id": 55,
      "text": "Alloh haq ila hukm qilur. Undan o`zga iltijo qilayotganlari esa, hech narsa bilan hukm qilmaslar. Albatta, Allohning O`zi o`ta eshitguvchi va o`ta ko`rguvchi Zotdir."
    },
    {
      "resource_id": 55,
      "text": "Axir, ular yer yuzida yurib, o`zlaridan oldin o`tganlarning oqibati qanday bo`lganiga nazar solmaydilarmi?! Holbuki, o`shalar ulardan ko`ra quvvatliroq va yer yuzida asarlari ko`proq bo`lgan edilar. Bas, Alloh o`shalarni gunohlari sababli tutdi. Ularga Allohdan o`zga bir saqlovchi bo`lmadi."
    },
    {
      "resource_id": 55,
      "text": "Bunday bo`lishining sababi shuki, ularga Payg`ambarlari aniq hujjatlar bilan kelar edilar, ular esa, kufr keltirdilar. Bas, Alloh ularni tutdi. Albatta, U kuchli va iqobi shiddatli Zotdir."
    },
    {
      "resource_id": 55,
      "text": "Batahqiq, Biz Musoni O`z oyatlarimiz va ochiq hujjat ila yubordik:"
    },
    {
      "resource_id": 55,
      "text": "Fir'avnga, Homonga va Qorunga. Bas, ular: «(Bu) sehrgar va kazzob», dedilar."
    },
    {
      "resource_id": 55,
      "text": "Muso ularga Bizning huzurimizdan haq ila kelgan chog`da, ular: «U bilan birga iymon keltirganlarning o`g`illarini qatl qilinglar, qizlarini tirik qoldiringlar», dedilar. Kofirlarning makr-hiylasi zalolatdan boshqa narsa emas.<sup foot_note=\"171051\">1</sup>"
    },
    {
      "resource_id": 55,
      "text": "Fir'avn: «Meni qo`yinglar, Musoni o`ldiray. Mayli, Robbiga duo qilsin. Albatta, men uning diningizni almashtirishidan va yer yuzida fasod chiqarishidan qo`rqmoqdaman», dedi.<sup foot_note=\"171052\">1</sup>"
    },
    {
      "resource_id": 55,
      "text": "Muso: «Albatta, men Robbim va Robbingiz bo`lgan Zotdan hisob kuniga iymon keltirmaydigan har bir mutakabbirdan panoh so`rayman», dedi."
    },
    {
      "resource_id": 55,
      "text": "Fir'avn ahlidan bo`lgan, iymonini berkitib yuradigan bir mo`min kishi: «Bir odamni, Alloh Robbimdir, degani uchun o`ldirasizlarmi?! Holbuki, u sizga Robbingizdan ochiq-oydin hujjatlar ila kelmishdir. Agar u yolg`onchi bo`lsa, yolg`oni o`ziga zarar. Agar rostgo`y bo`lsa, unda u va'da qilayotgan ba'zi musiybatlar sizga yetar. Albatta, Alloh isrofchi va kazzob bo`lgan shaxsni hidoyat qilmas.<sup foot_note=\"170476\">1</sup>"
    },
    {
      "resource_id": 55,
      "text": "Ey qavmim, bugungi kunda mulk siznikidir. Yer yuzida yuzaga chiqib turibsizlar. Agar bizga Allohning azobi kelsa, unda bizga kim yordam berar?!» – dedi. Fir'avn: «Men sizga o`zim ko`rayotgan narsadan boshqani ko`rsatmasman va sizlarni to`g`ri yo`ldan boshqaga yo`llamasman», dedi.<sup foot_note=\"171053\">1</sup>"
    },
    {
      "resource_id": 55,
      "text": "Iymon keltirgan kishi: «Ey qavmim, albatta, men sizga ham boshqa firqalar kuniga o`xshash kun..."
    },
    {
      "resource_id": 55,
      "text": "Nuh qavmi, Od, Samud va ulardan keyingilar holiga o`xshash hol bo`lishidan qo`rqurman. Alloh bandalarga zulmni iroda qilmas."
    },
    {
      "resource_id": 55,
      "text": "Ey qavmim, albatta, men sizlarga nidolashuv kunidan qo`rqurman."
    },
    {
      "resource_id": 55,
      "text": "U kunda ortga qarab qochursiz. Siz uchun Allohdan hech bir qutqarguvchi bo`lmas. Kimni Alloh zalolatga ketkazsa, bas, unga hech bir hidoyatchi bo`lmas."
    },
    {
      "resource_id": 55,
      "text": "Batahqiq, bundan oldin Yusuf ochiq-oydin hujjatlar ila keldi. Bas, siz u o`zingizga keltirgan narsaga shak keltirib, turib oldingiz. Nihoyat, u vafot etgan paytda: «Alloh undan keyin Payg`ambar yubormas», dedingiz. Alloh shunday qilib, isrofchi va shubhachi bo`lgan kimsani zalolatga ketkazdi.<sup foot_note=\"170477\">1</sup>"
    },
    {
      "resource_id": 55,
      "text": "Allohning oyatlari haqida o`zlariga kelgan hujjat-dalilsiz talashib-tortishadiganlar Alloh tomonidan ham, iymon keltirganlar tomonidan ham qattiq g`azabga qolurlar. Alloh shunday qilib, har bir mutakabbir va zo`ravon qalbni muhrlar», dedi."
    },
    {
      "resource_id": 55,
      "text": "Fir'avn dedi: «Ey, Homon, menga bir baland qasr bino qil, shoyad, sabablarga yetsam."
    },
    {
      "resource_id": 55,
      "text": "Osmonlarning sabablariga yetsam, so`ngra Musoning Ilohiga boqsam. Albatta, men uni yolg`onchi deb, gumon qilmoqdaman». Shunday qilib, Fir'avnga uning yomon amali ziynatlandi va u yo`ldan to`sildi. Fir'avnning makr-hiylasi ziyonkorlikdan boshqa narsa emas.<sup foot_note=\"171055\">1</sup>"
    },
    {
      "resource_id": 55,
      "text": "Iymon keltirgan kishi: «Ey qavmim, menga ergashinglar, sizni to`g`ri yo`lga hidoyat qilurman."
    },
    {
      "resource_id": 55,
      "text": "Ey qavmim, bu dunyo hayoti vaqtinchalik bir matoh, xolos. Albatta, oxirat, o`shaning o`zi barqarorlik diyoridir."
    },
    {
      "resource_id": 55,
      "text": "Kim biror yomonlik qilsa, faqat o`shanga yarasha jazo oladi, xolos. Erkakdir, ayoldir, har kim mo`min bo`lgan holida solih amal qilsa, bas, ana o`shalar jannatga kirurlar, u yerda hisobsiz rizqlanurlar."
    },
    {
      "resource_id": 55,
      "text": "Ey qavmim, nechun men sizni najotga chaqirsam, siz meni do`zaxga chaqirursiz?!<sup foot_note=\"171056\">1</sup>"
    },
    {
      "resource_id": 55,
      "text": "Siz meni Allohga kufr keltirishimga va o`zim bilmagan narsani Unga shirk keltirishimga chaqirmoqdasiz. Holbuki, men sizni aziyzu o`ta mag`firatli Zotga chaqirmoqdaman.<sup foot_note=\"171057\">1</sup>"
    },
    {
      "resource_id": 55,
      "text": "Hech shubha yo`qki, albatta, siz meni chaqirayotgan narsaning dunyoda ham, oxiratda ham da'vatga haqqi yo`qdir. Albatta, qaytib borarimiz Allohgadir. Albatta, isrofchilar, ayni o`shalar do`zax egalaridir."
    },
    {
      "resource_id": 55,
      "text": "Hali, men sizga aytayotgan gaplarni eslaysizlar. Men ishimni Allohning O`ziga topshirdim. Albatta, Alloh bandalarini aniq ko`rib turguvchidir», dedi."
    },
    {
      "resource_id": 55,
      "text": "Bas, Alloh uni makrlari yomonliklaridan saqladi va Fir'avn ahlini yomon azob o`rab oldi.<sup foot_note=\"171058\">1</sup>"
    },
    {
      "resource_id": 55,
      "text": "U olovdir. Unga ertayu kech ko`ndalang qilinurlar. Soat (qiyomat) qoim bo`lganida esa: «Fir'avn ahlini eng ashaddiy azobga kiritinglar», deyilur.<sup foot_note=\"170478\">1</sup>"
    },
    {
      "resource_id": 55,
      "text": "O`shanda ular do`zaxda bir-birlari ila xusumat qilurlar. Bas, zaiflar mutakabbirlik qilganlarga: «Albatta, biz sizga ergashuvchi bo`lgan edik. Endi siz bizning do`zax nasibamizdan biror bo`lagini daf' qilasizlarmi?!» – derlar."
    },
    {
      "resource_id": 55,
      "text": "Mutakabbirlik qilganlar: «Albatta hammamiz uning ichidamiz. Shubhasiz, Alloh bandalar orasida hukm chiqarib bo`ldi», derlar.<sup foot_note=\"171059\">1</sup>"
    },
    {
      "resource_id": 55,
      "text": "Do`zaxda turganlar jahannam qo`riqchilariga: «Robbingizga duo qilinglar, bizdan biror kun azobni yengillatsin», dedilar."
    },
    {
      "resource_id": 55,
      "text": "Ular: «Sizga Payg`ambarlaringiz ochiq-oydin hujjatlar bilan kelmagan edilarmi?!» – dedilar. Bular: «Ha», deyishdi. Ular: «Bas, duo qilaveringlar. Kofirlarning duosi zalolatdan boshqa narsa emas», dedilar.<sup foot_note=\"171060\">1</sup>"
    },
    {
      "resource_id": 55,
      "text": "Albatta, Biz Payg`ambarlarimizga va iymon keltirganlarga bu dunyo hayotida va guvohlar turgan kunda ham nusrat berurmiz."
    },
    {
      "resource_id": 55,
      "text": "U kunda zolimlarga ma'ziratlari naf bermas. Ularga la'nat bo`lg`ay va ularga yomon hovli joy bo`lg`ay.<sup foot_note=\"171061\">1</sup>"
    },
    {
      "resource_id": 55,
      "text": "Batahqiq, Biz Musoga hidoyatni berdik va Bani Isroilni Kitobga voris qildik."
    },
    {
      "resource_id": 55,
      "text": "Aql egalariga hidoyatchi va eslatma bo`lsin uchun."
    },
    {
      "resource_id": 55,
      "text": "Bas, sabr qil. Albatta, Allohning va'dasi haqdir. Gunohing uchun istig`for ayt. Ertayu kech Robbingga hamd ila tasbih ayt.<sup foot_note=\"171062\">1</sup>"
    },
    {
      "resource_id": 55,
      "text": "Albatta, Allohning oyatlari haqida o`zlariga kelgan hujjatsiz talashib-tortishadiganlarning dillarida kibrdan o`zga narsa yo`q. Ular unga yetishguvchi emaslar. Bas, Allohdan panoh so`ra. Albatta, Uning O`zi o`ta eshitguvchi, o`ta ko`rguvchi Zotdir."
    },
    {
      "resource_id": 55,
      "text": "Albatta, osmonlaru yerni yaratish odamlarni yaratishdan kattaroqdir. Lekin odamlarning ko`plari bilmaslar."
    },
    {
      "resource_id": 55,
      "text": "Ko`r bilan ko`ruvchi barobar bo`lmas. Iymon keltirib, solih amallar qilganlar bilan yomonlik qilguvchi ham. Juda ham kam eslaysizlar."
    },
    {
      "resource_id": 55,
      "text": "Albatta, soat (qiyomat)kelguvchidir. Unda shubha yo`q. Lekin odamlarning ko`plari iymon keltirmaslar.<sup foot_note=\"171063\">1</sup>"
    },
    {
      "resource_id": 55,
      "text": "Robbingiz: «Menga duo qiling, sizga ijobat qilurman. Albatta, Mening ibodatimdan kibr qilganlar jahannamga xoru zor hollarida kirurlar», dedi.<sup foot_note=\"171064\">1</sup>"
    },
    {
      "resource_id": 55,
      "text": "Alloh sizga sukunat topishingiz uchun kechani, ko`rsatuvchi etib kunduzni qilib bergan Zotdir. Albatta, Alloh odamlarga nisbatan fazlu karam sohibidir. Lekin odamlarning ko`plari bilmaslar."
    },
    {
      "resource_id": 55,
      "text": "Ana o`sha Alloh Robbingizdir. U har bir narsaning yaratguvchisidir. Undan o`zga ibodatga sazovor zot yo`q. Bas, qayoqqa burilib ketmoqdasiz?!<sup foot_note=\"171065\">1</sup>"
    },
    {
      "resource_id": 55,
      "text": "Allohning oyatlarini inkor qiladiganlar ana shunday burilib keturlar."
    },
    {
      "resource_id": 55,
      "text": "Alloh sizga yerni qarorgoh, osmonni tom qilgan va sizlarning suvratlaringizni go`zal suvratda qilgan, sizlarga pok narsalardan rizq bergan Zotdir. Ana o`sha Alloh Robbingizdir. Bas, olamlarning Robbi Alloh barakotli (yuksak) bo`ldi."
    },
    {
      "resource_id": 55,
      "text": "U zot tirikdir. Undan o`zga ibodatga sazovor zot yo`q. Bas, Unga dinni xolis qilgan holda duo qiling. Olamlarning Robbi Allohga hamdlar bo`lsin.<sup foot_note=\"170136\">1</sup>"
    },
    {
      "resource_id": 55,
      "text": "Sen: «Albatta, men o`zimga Robbimdan ochiq-oydin hujjatlar kelgan paytda siz iltijo etayotgan narsalarga ibodat qilishdan qaytarilganman va olamlarning Robbiga taslim bo`lishga amr etildim», deb ayt."
    },
    {
      "resource_id": 55,
      "text": "U sizni tuproqdan, so`ngra nutfadan, so`ngra (yopishqoq) laxta qondan yaratgan Zotdir. So`ngra U sizni buvak holingizda chiqarur. So`ngra kamolga yetishingiz uchun, so`ngra qari bo`lishingiz uchun (ulg`aytirur). Sizning ichingizda undan oldin vafot etadiganlar ham bo`lur. (Bular) belgilangan ajalga yetishingiz uchundir. Shoyadki, aql yuritsangiz.<sup foot_note=\"171066\">1</sup>"
    },
    {
      "resource_id": 55,
      "text": "U zot tiriltirur va o`ldirur. Qachonki biror ishni xohlasa, «Bo`l!» der va u bo`lur."
    },
    {
      "resource_id": 55,
      "text": "Allohning oyatlari haqida talashib-tortishadiganlarni ko`rmaysanmi?! Qayoqqa burilib ketmoqdalar?!"
    },
    {
      "resource_id": 55,
      "text": "Kitobni va Biz Payg`ambarlarimiz ila yuborgan narsani yolg`onga chiqarganlar tezda bilurlar."
    },
    {
      "resource_id": 55,
      "text": "O`shanda ular bo`yinlarida kishanlar va zanjirlar ila tortilurlar."
    },
    {
      "resource_id": 55,
      "text": "O`ta qaynoq suvga, so`ngra olovda kuydirilurlar."
    },
    {
      "resource_id": 55,
      "text": "So`ngra ularga: «Shirk keltirib yurgan narsalaringiz qani."
    },
    {
      "resource_id": 55,
      "text": "Allohdan o`zga?!» – deyildi. Ular: «Bizdan yo`qolib qoldilar. Yo`q. Oldin hech narsaga iltijo qilmagan edik», dedilar. Alloh kofirlarni shunday qilib zalolatga ketkazur.<sup foot_note=\"170479\">1</sup>"
    },
    {
      "resource_id": 55,
      "text": "Mana shular yer yuzida nohaqdan shodlanib yurganingiz va kibru havoga berilib yurganingiz uchundir."
    },
    {
      "resource_id": 55,
      "text": "Jahannam eshiklaridan unda abadiy qolguvchi bo`lgan holingizda kiringlar. Mutakabbirlarning joyi naqadar yomon!"
    },
    {
      "resource_id": 55,
      "text": "Bas, sabr qil. Albatta, Allohning va'dasi haqdir. Endi Biz yoki senga ularga va'da qilgan narsalarimizning ba'zilarini ko`rsaturmiz yoki seni vafot ettirurmiz. Bas, Bizgagina qaytarilurlar."
    },
    {
      "resource_id": 55,
      "text": "Batahqiq, Biz sendan oldin ham Payg`ambarlar yuborganmiz. Ulardan kimningdir qissasini senga aytdik va ulardan kimningdir qissasini senga aytmadik. Hech Payg`ambar Allohning iznisiz oyat (mo`'jiza) keltirgan emas. Bas, qachonki Allohning amri kelganida, haq ila hukm chiqarilur va o`shanda botil ish qilib yurguvchilar ziyon torturlar.<sup foot_note=\"170480\">1</sup>"
    },
    {
      "resource_id": 55,
      "text": "Alloh sizlarga chorva hayvonlarini ulardan ba'zilarini minishingiz uchun yaratdi. Ulardan ba'zilarini yersizlar."
    },
    {
      "resource_id": 55,
      "text": "Siz uchun ularda manfaatlar bor. Va ular ustida dillaringizdagi hojatlarga yetishishingiz uchundir. Ularda va kemalarda tashilursiz."
    },
    {
      "resource_id": 55,
      "text": "Va U zot sizlarga O`z oyat(belgi)larini ko`rsatur. Bas, Allohning qaysi oyat(belgi)larini inkor qilursizlar?!"
    },
    {
      "resource_id": 55,
      "text": "Axir, ular yer yuzida yurib, o`zlaridan oldingilarning oqibati qanday bo`lganiga nazar solmaydilarmi?! Holbuki, o`shalar bulardan ko`ra quvvatliroq va yer yuzida asarlari ko`proq bo`lgan edilar. Bas, ularga kasb qilgan narsalari asqotmadi."
    },
    {
      "resource_id": 55,
      "text": "Qachonki ularga Payg`ambarlari ochiq-oydin hujjatlar bilan kelganlarida, ular o`zlaridagi ilm bilan maqtandilar. Va ularni o`zlari istehzo qilgan narsa o`rab oldi."
    },
    {
      "resource_id": 55,
      "text": "Qachonki azobimizni ko`rganlarida: «Biz Allohning yolg`iz O`ziga iymon keltirdik va Unga sherik qilgan narsalarimizga kufr keltirdik», dedilar."
    },
    {
      "resource_id": 55,
      "text": "Bizning azobimizni ko`rganlaridagi iymonlari ularga manfaat bera olmas edi. Allohning bandalariga joriy bo`lib kelgan sunnati shu. Ana o`shanda kofirlar ziyon ko`rdilar.<sup foot_note=\"171171\">1</sup>"
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "40" }
  }
}
