{
  "translations": [
    {
      "resource_id": 106,
      "text": "Жайна доссор /ду хIара/ Ша веза волчу‚ хьукам /нийса/ деш волчу Делера."
    },
    {
      "resource_id": 106,
      "text": "Баккъалла а, Оха доссина хьоьга жайна бакъдолчуьнца: Далла Iибадат де‚ Цунна дог ц1ена хуьлуш /дечу/1ибадатехь<sup foot_note=113828>1</sup>."
    },
    {
      "resource_id": 106,
      "text": "Ткъа Делан дац цIена дин?<sup foot_note=113829>1</sup>Иза воцург гIоьнчий<sup foot_note=113830>2</sup>лаьцнарш‚ /олуш/: оха царна Iибадат ца до цара тхо Далла гергадахийта а бен ма торру гергахиларца −баккъалла а, Дала хьукам дийр ду царна юккъехь церан хилпало йолчохь. Баккъалла а, Дала нис ца во ша харцверг а‚ т1ех сов керста хилларг а."
    },
    {
      "resource_id": 106,
      "text": "Далла лиънехьара Шена доьзалхо лаца‚ Цо хаьржина хир ма вара Ша кхоьллинчух Шена луург. Вонах цIена ву Иза. Иза АллахI ву‚ Ша цхьаъ волу‚ тIех сов нуьцкъала волу."
    },
    {
      "resource_id": 106,
      "text": "Цо кхоьллина стигланаш а‚ латта бакъдолчуьнца. Цо хьавзайо буьйса дийне‚ де хьовзадо буьйсане‚ муьтIахь бина малх а‚ бутт а<sup foot_note=113831>1</sup>−массо а дIалелаш бу шен хан тIекхаччалц. Ткъа Иза вац веза верг а‚ тIех сов гечдеш верг а?"
    },
    {
      "resource_id": 106,
      "text": "Цо шу кхоьллина цхьана синах (Āдамах)‚ тIаккха Цо йина цунах<sup foot_note=113832>1</sup>цуьнан зуда (Хьава)‚ Цо доссина шуна даьхнех борхI<sup foot_note=113833>2</sup>−борша а‚ сте а. Шу кхуллу Цо шун нанойн кийрахь цхьана кхолларца /кхечу/ кхолларал тIаьхьа кха /хIуманан/ боданехь<sup foot_note=113834>3</sup>. Иза ву АллахI −шун Эла‚ Цуьнан ду паччахьалла. /Кхин/ дела вац Иза воцург −ма дIатилош ду шу /Цунах/."
    },
    {
      "resource_id": 106,
      "text": "Аш керстадахь −баккъалла а, Дела шух цIена<sup foot_note=113835>1</sup>ву. Иза реза вац Шен лешна /цара Шен дин/ керстадарна. Аш шукур<sup foot_note=113836>2</sup>дахь −оцуьнца реза ву Иза шуна. Д1ахьур бац д1ахьочо кхечун мохь<sup foot_note=113837>3</sup>. ТIаккха шун Кхиош-кхобучунна тIе шун дIадерзар ду. Цо дуьйцур ду шуьга аш деш хилларг. Баккъалла а, Иза ву дегнашкахь дерг хууш верг."
    },
    {
      "resource_id": 106,
      "text": "Адам цхьана бохамо схьалаьцча, −шен Кхиош-кхобучуьнга кхойкху цо, Цунна тIе воьрзий /тōба дарца/. ТIаккха Цо Ша паргIатваьккхича Шегара ниIматаца, −дицдо цо ша Цуьнга кхойкхуш хилларг хьалха‚ Далла нийсархой а бо цо Цуьнан некъах /нах/ тилорхьама. Ахь āла: \"Бахам бе хьан керстаналлица цхьа кIеззиг<sup foot_note=113838>1</sup>. Баккъалла а, хьо ву цIеран дайх<sup foot_note=113839>2</sup>\"."
    },
    {
      "resource_id": 106,
      "text": "Ша Далла гIуллакх деш верг буьйсанан сахьташкахь‚ сужуд деш‚ /ламазаш деш/ хIоьттина верг эхартах кхоьруш, шен Кхиош-кхобучун къинхетаме дог дохуш /вуй и тера Далла Iесалла ечух/? Ахь āла: \"Цхьа терра буй хууш берш а‚ ца хууш берш а?\" Баккъалла а, ойла йийр ю хьекъал долчара."
    },
    {
      "resource_id": 106,
      "text": "Ахь āла: \"ХIай сан ийман диллина болу леш! Шу кхера шайн Кхиош-кхобучух. Диканиг динчунна хIокху дуьненахь −диканиг ду. Делан латта шортта ду<sup foot_note=113840>1</sup>. Собар диначарна шайн ял лур ма ю цхьа а хьесап доцуш\"."
    },
    {
      "resource_id": 106,
      "text": "Ахь āла: \"Баккъалла а, суна омра дина ас Далла Iибадат дан, Цунна дог ц1ена хуьлуш /дечу/ 1ибадатехь."
    },
    {
      "resource_id": 106,
      "text": "Суна омра дина со цхьалгIа бусалба<sup foot_note=113841>1</sup>хила\"."
    },
    {
      "resource_id": 106,
      "text": "Ахь āла: \"Бакъалла а, со кхоьру, ас сан Кхиош-кхобучунна Iесалла йича, деза-доккхачу /къемат/ дийнан Iазапах\"."
    },
    {
      "resource_id": 106,
      "text": "Ахь āла: \"Далла Iибадат до ас, Цунна дог ц1ена хуьлуш сан 1ибадатехь."
    },
    {
      "resource_id": 106,
      "text": "Аш Iибадат де шайна ма луу Иза воцучунна\". Ахь āла: \"Баккъалла а, эшаллехь бисинарш бу шаьш а‚ шайн доьзал а байнарш къематдийнахь\". Иза бац ткъа билгал эшам?"
    },
    {
      "resource_id": 106,
      "text": "Царна шайн тIехула а цIеран гIатт хир ю‚ шайн бухахула а гIатт ю. Иштта цуьнца кхерабо Дала Шен леш: хIай Сан леш! Сох кхералаш."
    },
    {
      "resource_id": 106,
      "text": "ТIагIут<sup foot_note=113842>1</sup>генадаьккхинарш шена Iибадат дарх‚ Далла тIе бирзинарш −царна кхаъ бу −ахь кхаъ баккха Сан лешна."
    },
    {
      "resource_id": 106,
      "text": "/Уьш/ даше ладуьйгIуш берш бу‚ тIаккха цуьнан уггар дикачунна тIехьабаьзаш −уьш бу Дала шаьш нисбинарш. И бохкурш −уьш бу хьекъалдерш!"
    },
    {
      "resource_id": 106,
      "text": "Ткъа Шена тIехь Iазапан дош /жоьжахате гIур ву аьлла/ бакъхилларг −/нисло дика Iамал ечуьнца/? Ахь кIелхьарвоккхур вуй цIаргахь<sup foot_note=113843>1</sup>верг?"
    },
    {
      "resource_id": 106,
      "text": "Делахь а, шайн Кхиош-кхобучух кхийринарш −царна хIусамаш<sup foot_note=113844>1</sup>хир ю‚ шайн тIехула а дина даьлла цIенош долуш‚ шайн бухахула хиш а лелаш −Делан ваIда ю /иза/. Дала ца йохайо /Шен/ ваIда."
    },
    {
      "resource_id": 106,
      "text": "Хьуна ца го: Дала доссина стиглара хи‚ т1аккха дохуьйту и лаьттахь долчу хьосташ<sup foot_note=113845>1</sup>чу‚ тIаккха цуьнца ялта схьадоккху Цо тайп-тайпана беснаш<sup foot_note=113846>2</sup>долуш‚ тIаккха дакъадолуьйту Цо −хьуна и го мажделла‚ тIаккха Цо царах /аьтта, йохийна/ кийсакаш хуьлуьйту. Баккъалла а, цу чохь хьехам бу хьекъалдолчарна."
    },
    {
      "resource_id": 106,
      "text": "Ткъа Дала шен дог исламана<sup foot_note=113847>1</sup>д1аделлинарг‚ ша шен Кхиош-кхобучун нур тIехь волуш /дика вац шен дагна тIе мухIар тоьхначул/? Бала бу шайн дегнаш Дела хьехорах къиза долчарна. Уьш билгалчу тилар чохь бу-кх!"
    },
    {
      "resource_id": 106,
      "text": "Дала хабарх уггар хазниг доссадина −шен хьукам а, хьехамаш а керл – керла бохуш, вовшашка тера болуш долу жайна, цунах шен Кхиош-кхобучух кхоьручеран чIор детталуш‚ тIаккха шен чIор а‚ дегнаш а Дела хьехорна кIадлуш. Иза бу Делан нийса некъ‚ Цо нисво цуьнца Шена луург. Дала тилавала вуьтуш верг −цуьнан вац /ша/ нисвийриг."
    },
    {
      "resource_id": 106,
      "text": "Ткъа шен юьхьаца къематдийнахь Iазапан вонах ларвала гIиртинарг<sup foot_note=113848>1</sup>/ву цу жоьжахатих ларинчух тера/? Аьлла /хир ду/ зуламхошка: \"Iовша /хIинца/ шаьш /дуьненахь/ карадеш хилларг!\""
    },
    {
      "resource_id": 106,
      "text": "Царал хьалха хиллачара а харцбира /элчанаш/ −Iазап деара царна шайна хаа ца лучуьра."
    },
    {
      "resource_id": 106,
      "text": "Дала Iавшийтира цаьрга дуьненан дахарехь сийсазалла, ткъа эхартан Iазап вуно а доккха ду‚ уьш хууш хиллехь."
    },
    {
      "resource_id": 106,
      "text": "Оха далийна нахана хIоккху Къуръанчохь хIор /х1уманах/ масал, уьш ойла еш хир бацара-те?"
    },
    {
      "resource_id": 106,
      "text": "Iаьрбийн /маттахь/ Къуръан /хилийтина/‚ цхьа а гамо йоцуш −уьш кхоьрур бацара-те?"
    },
    {
      "resource_id": 106,
      "text": "Валийна Дала масална цхьа стаг‚ шегахь накъостий къуьйсуш болу (дукха нехан долахь волу)‚ /важа/ стаг а (веккъа цхьана стеган долахь волу). И шиъ цхьатерра вуй масалца<sup foot_note=113849>1</sup>? Хастам бу Далла. ХIаъ‚ царах дукхахболчарна ца хаьа-кх."
    },
    {
      "resource_id": 106,
      "text": "Баккъалла а, хьо а лийрволуш ву /х1ай Мухьаммад/‚ баккъалла а, уьш а лийр болуш бу."
    },
    {
      "resource_id": 106,
      "text": "Т1аккха баккъалла а, шу къематдийнахь шайн Далла хьалхахь къуьйсуш хир ду<sup foot_note=113850>1</sup>."
    },
    {
      "resource_id": 106,
      "text": "Мила ву ткъа зуламе ша Далла тIехь харцлуьйш волчул‚ ша бакъдерг, и шега деъначул тIаьхьа, харцдеш волчу? Ткъа жоьжахатина чохь яц Iан меттиг керстанашна? /Ма шортта ю!/"
    },
    {
      "resource_id": 106,
      "text": "Ша бакъдолчуьнца веънарг а /Мухьаммад пайхамар/, иза бакъвеш берш а /муъмин нах/ −уьш бу /Делах/ кхоьруш берш."
    },
    {
      "resource_id": 106,
      "text": "Царна шайна луург /хир/ ю шайн Кхиош-кхобучунна гергахь. И бу дикачеран бекхам."
    },
    {
      "resource_id": 106,
      "text": "Дала цIанбархьама уггар вочу шаьш динчух (къинах)‚ царна шайн ял ялархьама шаьш деш хилалчух уггар хазачуьнца."
    },
    {
      "resource_id": 106,
      "text": "Ткъа Дела вац кхачо йолуш Шен лена? Цара хьуна кхерамаш туьйсу Цул лахарчаьрца. Милла велахь а Дала тилавала витинарг, −ма вац цунна цхьа а иза нисвийриг."
    },
    {
      "resource_id": 106,
      "text": "Милла велахь а Дала нисвеш верг −ма вац цхьа а и тилаван. Ткъа Дела вац веза верг а‚ шегахь бекхам берг а? /Ву!/"
    },
    {
      "resource_id": 106,
      "text": "Ахь цаьрга хаьттича: \"Хьан кхоьллина стигланаш а‚ латта а\"‚ аьлла‚ цара аланне эр ма ду: \"Дала\". Ахь āла: \"Гой шуна и аш, Дела а витина шайга кхойкхурш‚ Далла суна цхьа зен лиъча‚ цара дIадоккхур долуш дуй и Цуьнан зен‚ я Цунна лиъча суна къинхетам‚ цара сацор болуш буй и Цуьнан къинхетам?\" Ахь āла: \"Тоам бу суна Дела‚ Цунна тIе товжийла шаьш т1етовжуш берш\"."
    },
    {
      "resource_id": 106,
      "text": "Ахь āла: \"Сан къам‚ Iамал е шайна могучу кепара‚ баккъалла а, со а Iамал еш ву. ТIаьхьа хуур ду шуна,"
    },
    {
      "resource_id": 106,
      "text": "Хьанна тIе догIур ду Iазап, цуьнан сий а дайаш‚ хьанна тIе хьаьрчар ду лаьтташ долу Iазап.\""
    },
    {
      "resource_id": 106,
      "text": "Баккъалла а, Оха доссийна хьоьга нахана /деша, хьукам дан/ жайна бакъдолчуьнца. Нисвелларг −шена /нисвелла/‚ тилавелларг −иза а шена тилавелла. Хьо ма вац царна тIехь векал<sup foot_note=113851>1</sup>."
    },
    {
      "resource_id": 106,
      "text": "Дала схьаоьцу /нехан/ синош уьш лечу хенахь‚ цаделларг −набарх<sup foot_note=113852>1</sup>. Цо схьалоцу шена Iожалла сацам хилларг‚ дIадохуьйту важа шен тоьхначу ханна. Баккъалла а, цу чохь делилш ма ду ойла ечу къомана."
    },
    {
      "resource_id": 106,
      "text": "Цара лаьцна, Дела а витийна, шайна гIодоккхурш? Ахь āла: \"Уьш цхьанна хIуманна доладеш ца хилча а‚ хьекъале ца хилча а<sup foot_note=113853>1</sup>?\""
    },
    {
      "resource_id": 106,
      "text": "Ахь āла: \"Делан ду гIодаккхар<sup foot_note=113854>1</sup>дерриге а. Цуьнан ду стигланийн а‚ лаьттан а паччахьалла. ТIаккха Цунна тIе шу дIадерзор долуш ду\"."
    },
    {
      "resource_id": 106,
      "text": "Веккъа цхьа АллахI - Дела хьехавича, дегнаш тохало /и ца дезаш/ эхартах ца тешаш болчеран. Иза воцурш хьехабича, −уьш баккхийбеда (баккхийбоь)<sup foot_note=113855>1</sup>."
    },
    {
      "resource_id": 106,
      "text": "Ахь āла: \"/Везан/ Дела‚ /Хьо ву-кх/ стигланаш а‚ латта а кхоьллинарг‚ къайлаха дерг а‚ гучахь дерг а хууш верг а‚ Ахь хьукам дийр ду-кх Хьан лешна юккъехь‚ цара хилпало еш хиллачохь\"."
    },
    {
      "resource_id": 106,
      "text": "Зулам диначарна лаьттахь мел дерг а‚ цуьнца кхин цул хилча а, −и д1алур ма дара цара къематдийнахь Iазапан вочун духьал (к1елхьарбовлархьама). Гучуделира царна Делера цара хьесап ца деш хилларг."
    },
    {
      "resource_id": 106,
      "text": "Гучуделира царна боьха хIуманаш шаьш карадинчух‚ хьакхаделира царах уьш шех ца бешаш хилларг."
    },
    {
      "resource_id": 106,
      "text": "Адамо цхьана зено ша схьалаьцча, Тхоьга кхойкху‚ тIаккха Оха иза Тхайгара ниIмате хьовзадича‚ цо олу: \"Баккъалла а, иза-м деллера суна сан хаарна (со суо бахьанехь)\". ХIаъ‚ иза (Дала цунна делларг) питна (и зерхьама делла) ду‚ делахь а, царах дукхахболчарна ца хаьа-кх."
    },
    {
      "resource_id": 106,
      "text": "Иза элира царал хьалха хиллачара а‚ кIелхьар ца бехира уьш цара карадеш хиллачо."
    },
    {
      "resource_id": 106,
      "text": "Царах кхиира боьха хIуманаш‚ цара карадина хилла долу. ХIокхарах зулам динарш −царах а кхиар ду шаьш карадина долу боьха хIуманаш‚ цара (и Делан Iазап) гIелдийр ма дац. (Цунах бовдур ма бац уьш)."
    },
    {
      "resource_id": 106,
      "text": "Царна ца хаьа-те Дала рицкъ даржадеш хилар Шена луучунна /и зерхьама/‚ барам а беш /хилар Шена луучунна и бале озорна/<sup foot_note=113856>1</sup>. Баккъалла а, цу чохь делилш ду-кх тешаш долчу къомана."
    },
    {
      "resource_id": 106,
      "text": "Ахь āла /х1ай Мухьаммад/ шайна /дукха къинош дарца/ тIаламза хилла болчу Сан лешка: \"Аш дог ма дилла Делан къинхетамах. Баккъалла а, Дала гечдо къинош дерриге а. Баккъалла а, Иза тIех гечдийриг а‚ къинхетаме верг а ву\"."
    },
    {
      "resource_id": 106,
      "text": "Шайн Кхиош-кхобучунна тIе хьовза (тōба дарца)‚ муьтIахь хила Цунна шайга Iазап дāле хьалха‚ тIаккха шуна гIо дийр дац."
    },
    {
      "resource_id": 106,
      "text": "ТIаьхьахIитта шайга шайн Кхиош-кхобучуьнгара доссинчух уггар хазчунна шайна цIеххьана Iазап дāле, шуна хаа ца луш."
    },
    {
      "resource_id": 106,
      "text": "Сино аларх /ларло/: \"Байлахь диси со Делан агIорхьара ас ледарло ярна‚ со хилира-кх /Делан аятех/ цадешачарах\"."
    },
    {
      "resource_id": 106,
      "text": "Я цо аларх: \"Дала со нисдинехь‚ со а хир ма дара /Делах/ кхоьручарах\"."
    },
    {
      "resource_id": 106,
      "text": "Я цо аларх, Iазап шена гича: \"Суна юхаделахьара /дуьненан дахар/, −со хир ма дара диканиг дечарах\"."
    },
    {
      "resource_id": 106,
      "text": "ХIаъ‚ деана хьоьга Сан аяташ‚ уьш харцдира ахь‚ хьо кураделира‚ хьо хилира цатешачарах<sup foot_note=113857>1</sup>."
    },
    {
      "resource_id": 106,
      "text": "Къематдийнахь хьуна гур бу Далла тIехь харцлийнарш шайн яххьаш Iаржъелла. Ткъа жоьжахатина чохь яц Iан меттиг кураболчарна?/Ю деллара!/"
    },
    {
      "resource_id": 106,
      "text": "Дала кIелхьарбохур бу /Делах/ кхоьруш хилларш /шаьш лоьху ялсамани шайна хуьлуш/ шайна толам хиларца. Царах хьакхалур дац боьха хIума‚ уьш сингаттаме а хир бац."
    },
    {
      "resource_id": 106,
      "text": "Дела ву массо а хIуманан кхоллархо. Иза массо а хIуманан векал а ву."
    },
    {
      "resource_id": 106,
      "text": "Цуьнан ду стигланийн а‚ лаьттан а дōгIанаш. Делан аятех цатешнарш −уьш бу эшнарш."
    },
    {
      "resource_id": 106,
      "text": "Ахь āла: \"Дела воцчунна омра до аш соьга Iибадат де, олий‚ хIай‚ жехIал нах?!\""
    },
    {
      "resource_id": 106,
      "text": "Хьоьга вехьеца хаийтина‚ хьол хьалхалерчаьрга а: \"Ахь накъост лацахь /Делаца/‚ хьан Iамал йоьйур ю хьуна‚ хьо эшначарах хир ву хьуна\"."
    },
    {
      "resource_id": 106,
      "text": "ХIаъ‚ Далла Iибадат де ахь‚ хьо хила /Далла/ шукур дечарах."
    },
    {
      "resource_id": 106,
      "text": "Мах ца хадийра цара Делан хадо ма безза‚ латта дерриг Цуьнан буйнахь хир ду къематдийнахь‚ стигланаш а хир ю хьарчийна Цуьнан аьтту куьйгаца<sup foot_note=113858>1</sup>. /Массо а кхачамбацарех/ цIена ву Иза‚ лакхавели цара /Шеца/ накъост лацарх."
    },
    {
      "resource_id": 106,
      "text": "Сур лекхира −тентакваьлира<sup foot_note=113859>1</sup>стигланашкахь мел верг а‚ лаьттахь мел верг а‚ Далла лиънарг воцург. Юха а лекхира /сур/ кхин цкъа −уьш /кешнашкара/ гIевтина бисира, хьоьжуш<sup foot_note=113860>2</sup>."
    },
    {
      "resource_id": 106,
      "text": "Къегира латта шен Кхиош-кхобучун нураца‚ охьадиллира жайна‚ схьабалабира пайхамарш а‚ тешаш а‚ кхиэл йира царна юккъехь бакъдолчуьнца‚ царна зулам дийр дац<sup foot_note=113861>1</sup>."
    },
    {
      "resource_id": 106,
      "text": "ДIаделира /механа/ хIора сина ша динарг‚ Иза дика хууш ву цара деш дерг."
    },
    {
      "resource_id": 106,
      "text": "ДIабигира цатешнарш жоьжахате тобанашца‚ уьш цига беъча дIаеллаелира цуьнан неIарш‚ элира цаьрга цуьнан гIаролаша: \"Ца баьхкира шуьга элчанаш шуна юккъера‚ шаьш шуна шун Кхиош-кхобучун аяташ а доьшуш‚ шаьш шуна дIахьедош шун хIокху денна дуьхьалкхетар?\" Цара элира: \"ХIаъ‚ делахь а, бакъхили керстанашна Iазап хир ду аьлла дош\"."
    },
    {
      "resource_id": 106,
      "text": "Элира: \"ЧугIо жоьжахатина неIаршкахула, лаьтташ цу чохь гуттарена а\". Ма вон ю-кх курабевллачеран чохь Iен меттиг."
    },
    {
      "resource_id": 106,
      "text": "ДIабигира шайн Кхиош-кхобучух кхоьруш хилларш ялсамане тобанашца‚ уьш цига беъча дIаеллаелира цуьнан неIарш‚ элира цаьрга цуьнан гIаролаша: \"Салам-маршалла ду шуьга. Декъала хили шу. ЧугIо цунна гуттарена а\"."
    },
    {
      "resource_id": 106,
      "text": "Цара элира: \"Хастам бу Далла‚ Ша тхуна бакъхилийтина Шен ваIда‚ Цо ирсана делира тхуна /ялсаманин/ латта‚ охьаховшур ду тхо ялсаманехь тхайна луучохь\". Iамал ечеран ма хаза ял ю-кх /иза/!"
    },
    {
      "resource_id": 106,
      "text": "Хьуна гур ду маликаш хьийзаш Iаршана гонахула‚ тасбахь деш шайн Кхиош-кхобучунна, И хасторца. Кхиэл йина царна юккъехь бакъдолчуьнца‚ элира: \"Хастам бу Далла −Iаламийн Дена\"."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "39" }
  }
}
