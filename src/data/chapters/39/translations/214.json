{
  "translations": [
    { "resource_id": 214, "text": "Knjigu objavljuje Allah, Silni i Mudri!" },
    {
      "resource_id": 214,
      "text": "Mi ti, doista, objavljujemo Knjigu, pravu istinu, zato se klanjaj samo Allahu iskreno Mu ispovijedajući vjeru!"
    },
    {
      "resource_id": 214,
      "text": "Iskreno ispovijedanje vjere dug je prema Allahu! A oni koji pored Njega uzimaju zaštitnike govoreći: \"Mi ih obožavamo samo zato da bi nas što više Allahu približili\" Allah će njima, zaista, presuditi o onome u čemu su se oni razilazili. Allah nikako neće uputiti na Pravi put onoga ko je lažljivac i nevjernik."
    },
    {
      "resource_id": 214,
      "text": "Da je Allah htio imati dijete, izabrao bi, između onih koje je stvorio, onog koga bi On htio. Hvaljen neka je On – On je Allah, Jedini i Svemoćni!"
    },
    {
      "resource_id": 214,
      "text": "Nebesa i Zemlju je s ciljem stvorio. On noću zavija dan i danom zavija noć, On je Sunce i Mjesec potčinio, svako se kreće do roka određenog. On je Silni, On mnogo prašta!"
    },
    {
      "resource_id": 214,
      "text": "On vas od jednog čovjeka stvara – a od njega je drúgu njegovu stvorio – i On vam je dao osam vrsta stoke. On vas stvara u utrobama matera vaših, dajući vam likove, jedan za drugim, u tri tmine. To vam je, eto, Allah, Gospodar vaš, Njegova je vlast, nema boga osim Njega – pa kuda se onda odmećete?"
    },
    {
      "resource_id": 214,
      "text": "Ako vi budete nevjernici – pa Allah od vas ne zavisi, ali On nije zadovoljan ako su robovi Njegovi nevjernici, a zadovoljan je vama ako budete zahvalni. A nijedan grešnik neće nositi grijehe drugoga! Poslije ćete se Gospodaru svom vratiti, pa će vas On o onom šta ste radili obavijestiti, jer On dobro zna svačije misli."
    },
    {
      "resource_id": 214,
      "text": "Kad čovjeka nevolja snađe, Gospodaru svom se moli, Njemu se obraća, a onda, pošto mu Allah milost svoju daruje, zaboravi Onog Kome se prije molio, i druge Njemu jednakim smatra, da bi s puta Njegova na stranputicu odvodio. Reci: “Uživaj neko vrijeme u nevjerovanju svom, bit ćeš, sigurno, stanovnik u Vatri!”"
    },
    {
      "resource_id": 214,
      "text": "Zar je takav onaj koji u noćnim satima u molitvi vrijeme provodi, padajući licem na tlo i stojeći, strahujući od onog svijeta i nadajući se milosti Gospodara svog? Reci: “Zar su isti oni koji znaju i oni koji ne znaju? Samo oni koji pameti imaju pouku primaju!”"
    },
    {
      "resource_id": 214,
      "text": "Reci: “O robovi Moji koji vjerujete, bojte se Gospodara svog! One koji na ovom svijetu dobra djela budu činili čeka nagrada, a Allahova zemlja je prostrana – samo oni koji budu strpljivi bit će bez obračuna nagrađeni.”"
    },
    {
      "resource_id": 214,
      "text": "Reci: “Meni se naređuje da Allaha obožavam, iskreno Mu ispovijedajući vjeru…"
    },
    { "resource_id": 214, "text": "i naređuje mi se da budem prvi musliman.”" },
    {
      "resource_id": 214,
      "text": "Reci: “Ja se bojim patnje na Velikom danu, ako budem Gospodaru svom neposlušan.”"
    },
    {
      "resource_id": 214,
      "text": "Reci: “Samo se Allahu klanjam, iskreno Mu ispovijedajući vjeru svoju…"
    },
    {
      "resource_id": 214,
      "text": "a vi se, pored Njega, klanjajte kome hoćete!” Reci: “Stradat će, uistinu, oni koji na Sudnjem danu izgube i sebe i porodice svoje. Eto, to je pravo stradanje!”"
    },
    {
      "resource_id": 214,
      "text": "Nad njima će biti naslage vatre, a i ispod njih naslage – time Allah straši robove Svoje. O robovi Moji, bojte se Mene!"
    },
    {
      "resource_id": 214,
      "text": "Za one koji izbjegavaju da se kumirima klanjaju i koji se Allahu obraćaju – njima su namijenjene radosne vijesti, zato obraduj robove Moje…"
    },
    {
      "resource_id": 214,
      "text": "koji Kur’an slušaju i slijede ono najljepše u njemu; njima je Allah na Pravi put ukazao i oni su pametni."
    },
    {
      "resource_id": 214,
      "text": "Zar ti da spasiš onog koji je zaslužio kaznu, onog koji će biti u Vatri?"
    },
    {
      "resource_id": 214,
      "text": "A one koji se Gospodara svog boje čekaju odaje, sve jedne iznad drugih sagrađene, ispod kojih rijeke teku – obećanje je Allahovo, a Allah neće obećanje prekršiti."
    },
    {
      "resource_id": 214,
      "text": "Zar ne vidiš da Allah spušta s neba kišu pa je u izvore u zemlji razvodi, a onda pomoću nje raznobojno bilje izvodi, zatim se ono osuši i ti ga vidiš požutjela, i najzad ga skrši? To je, doista, pouka za one koji su pametni."
    },
    {
      "resource_id": 214,
      "text": "Zar je isti onaj čije je srce Allah učinio sklonim islamu, pa on slijedi svjetlo Gospodara svog? Teško onima čija su srca neosjetljiva kad se spomene Allah, oni su u pravoj zabludi!"
    },
    {
      "resource_id": 214,
      "text": "Allah objavljuje najljepši govor, Knjigu sličnu po smislu, čije se poruke ponavljaju, zbog kojih podilazi jeza one koji se Gospodara svog boje, a kad se spomene ime Allahovo, kože njihove i srca njihova se smiruju. Ona je Allahov Pravi put na koji On ukazuje onom kome On hoće. A onog koga Allah ostavi u zabludi niko na Pravi put neće moći uputiti."
    },
    {
      "resource_id": 214,
      "text": "Zar je isti onaj koji će se na Sudnjem danu licem svojim zaklanjati od strahovite patnje? “Trpite ono što ste zaslužili!”, mnogobošcima će se reći."
    },
    {
      "resource_id": 214,
      "text": "Oni prije njih koji su poricali, pa ih je stigla kazna odakle nisu očekivali."
    },
    {
      "resource_id": 214,
      "text": "Allah je dao da osjete poniženje u životu na ovom svijetu, a patnja na Ahiretu bit će, zaista, još gora – kad bi oni samo znali!"
    },
    {
      "resource_id": 214,
      "text": "Mi u ovom Kur’anu navodimo ljudima svakojake primjere da bi pouku primili…"
    },
    {
      "resource_id": 214,
      "text": "u Kur'anu na arapskom jeziku, u kome nema nikakve proturječnosti, da bi se čuvali."
    },
    {
      "resource_id": 214,
      "text": "Allah navodi kao primjer čovjeka koji je u vlasti ortakā oko koga se oni otimaju i čovjeka koji je u vlasti samo jednog čovjeka – je li položaj njih dvojice isti? Hvaljen neka je Allah, nije, ali većina njih ne zna."
    },
    {
      "resource_id": 214,
      "text": "Ti ćeš, zacijelo, umrijeti, a i oni će, također, pomrijeti…"
    },
    {
      "resource_id": 214,
      "text": "i poslije, na Sudnjem danu, pred Gospodarom svojim ćete se jedan s drugim prepirati."
    },
    {
      "resource_id": 214,
      "text": "Ima li nepravednijeg od onog koji o Allahu govori laži i smatra da je laž istina kad mu ona dolazi? Zar u Džehennemu prebivalište za nevjernike neće biti?"
    },
    {
      "resource_id": 214,
      "text": "A onaj koji donosi istinu i oni koji u nju vjeruju, oni su bogobojazni…"
    },
    {
      "resource_id": 214,
      "text": "sve što zažele u Gospodara svog će naći – to će biti nagrada onima koji su dobra djela činili…"
    },
    {
      "resource_id": 214,
      "text": "da bi Allah preko ružnih postupaka njihovih prešao, i da bi ih za lijepa djela koja su radili nagradio."
    },
    {
      "resource_id": 214,
      "text": "Zar Allah sam nije dovoljan robu Svom? A oni te plaše onima kojima se, pored Njega, klanjaju. Onog koga Allah odvede u zabludu niko ne može na Pravi put uputiti…"
    },
    {
      "resource_id": 214,
      "text": "a onog koga On na Pravi put uputi niko ne može u zabludu odvesti. Zar Allah nije silan i zar se ne osvećuje?"
    },
    {
      "resource_id": 214,
      "text": "Ako ih upitaš ko je stvorio nebesa i Zemlju, sigurno će reći: “Allah!”, a ti reci: “Mislite li vi da bi oni kojima se, pored Allaha, klanjate mogli otkloniti štetu, ako Allah hoće da im je učini ili da bi mogli zadržati milost Njegovu, ako On hoće da im je podari?” Reci: “Meni je dovoljan Allah, u Njega se pouzdaju oni koji se pouzdavaju.”"
    },
    {
      "resource_id": 214,
      "text": "Reci: “O narode moj, ti postupaj onako kako postupaš, a i ja ću postupati, pa ćete znati…"
    },
    {
      "resource_id": 214,
      "text": "koga će stići patnja koja će ga poniziti, i koga će patnja vječna snaći.”i saznat ćete, zaista, kome će doći kazna koja će ga poniziti i koga će vječna patnja snaći.\""
    },
    {
      "resource_id": 214,
      "text": "Mi ti objavljujemo Knjigu zbog svih ljudi – samu istinu. Onaj ko bude išao Pravim putem sebi će koristiti, a onaj ko bude išao stranputicom sebi će nauditi, ti nisi njima tutor."
    },
    {
      "resource_id": 214,
      "text": "Allah uzima duše u času njihove smrti, a i onih koji spavaju, a koji još umrli nisu, pa zadržava one kojima je odredio da umru, a ostavlja one druge do roka određenog. To su, zaista, dokazi za one koji razmišljaju."
    },
    {
      "resource_id": 214,
      "text": "Oni bez Allahova odobrenja posrednike uzimaju. Reci: “Zar i onda kad su bez ikakve moći i kad ništa ne razumiju!”"
    },
    {
      "resource_id": 214,
      "text": "Reci: “Niko ne može bez Njegove volje posredovati, vlast na nebesima i na Zemlji Njegova je, a poslije ćete se Njemu vratiti.”"
    },
    {
      "resource_id": 214,
      "text": "Kad se Allah samo spomene, grče se srca onih koji u onaj svijet ne vjeruju, a kad se spomenu oni kojima se oni pored Njega klanjaju, odjednom ih radost obuzme."
    },
    {
      "resource_id": 214,
      "text": "Reci: “Allahu, Stvoritelju nebesa i Zemlje, Ti Koji znaš nevidljivi i vidljivi svijet, Ti ćeš robovima Svojim presuditi u onom oko čega su se razilazili!”"
    },
    {
      "resource_id": 214,
      "text": "Kad bi mnogobošci imali sve što je na Zemlji, i još toliko, na Sudnjem danu oni bi sve to dali da bi se teške patnje iskupili. A Allah će ih kazniti kaznom kakvu nisu mogli ni naslutiti…"
    },
    {
      "resource_id": 214,
      "text": "i predočit će im se hrđava djela njihova koja su radili i snaći će ih baš ono čemu su se izrugivali."
    },
    {
      "resource_id": 214,
      "text": "Kad čovjeka kakva nevolja snađe, Nama se moli; a kad mu Mi poslije blagodat pružimo, onda govori: “Ovo mi je dato zato što sam to zaslužio.” A nije tako, to je samo kušnja, ali većina njih ne zna."
    },
    {
      "resource_id": 214,
      "text": "Tako su govorili i oni prije njih, pa im nije koristilo ono što su bili stekli…"
    },
    {
      "resource_id": 214,
      "text": "i stigla ih je kazna za ono što su radili. A i one među ovima koji nepravdu čine – stići će kazna za ono što čine, oni neće umaći."
    },
    {
      "resource_id": 214,
      "text": "Kako ne znaju da Allah daje obilje onom kome hoće, i da ga uskraćuje – to su, zaista, pouke narodu koji vjeruje."
    },
    {
      "resource_id": 214,
      "text": "Reci: “O robovi Moji koji ste se prema sebi ogriješili, ne gubite nadu u Allahovu milost! Allah, sigurno, sve grijehe oprašta. On, doista, mnogo prašta i On je milostiv.”"
    },
    {
      "resource_id": 214,
      "text": "I povratite se Gospodaru svom i pokorite Mu se prije nego što vam kazna dođe – poslije vam niko neće u pomoć priskočiti."
    },
    {
      "resource_id": 214,
      "text": "I slijedite ono najljepše, ono što vam Gospodar vaš objavljuje, prije nego što vam iznenada kazna dođe, za čiji dolazak nećete znati…"
    },
    {
      "resource_id": 214,
      "text": "da čovjek ne bi uzviknuo: “Teško meni, koliko sam samo dužnosti prema Allahu propustio, čak sam se i izrugivao!”"
    },
    {
      "resource_id": 214,
      "text": "Ili da ne bi rekao: “Da me je Allah Pravim putem uputio, sigurno bih se Njegove kazne sačuvao!”"
    },
    {
      "resource_id": 214,
      "text": "Ili da ne bi rekao kad doživi patnju: “Da mi se samo vratiti – dobra djela bih činio!”"
    },
    {
      "resource_id": 214,
      "text": "“Nikad! Dolazile su ti pouke Moje, pa si ih poricao i oholio se, i nevjernik si bio.”"
    },
    {
      "resource_id": 214,
      "text": "Na Sudnjem danu vidjet ćeš pocrnjela lica onih koji su o Allahu laži govorili. A zar u Džehennemu neće biti boravište oholih?"
    },
    {
      "resource_id": 214,
      "text": "Allah će spasiti one koji su njegova naređenja izvršavali, a Njegovih se zabrana klonili, i oni će postići ono što su željeli; zlo ih se neće doticati i oni neće tugovati."
    },
    {
      "resource_id": 214,
      "text": "Allah je Stvoritelj svega i On upravlja svim…"
    },
    {
      "resource_id": 214,
      "text": "u Njega su ključevi riznica nebesa i Zemlje! A oni koji u Allahove dokaze ne vjeruju, oni će biti izgubljeni!"
    },
    {
      "resource_id": 214,
      "text": "Reci: “Zar od mene tražite da se nekom drugom, osim Allahu, klanjam, o neznalice!?”"
    },
    {
      "resource_id": 214,
      "text": "A tebi, i onima prije tebe objavljeno je: “Ako budeš druge Allahu ravnim smatrao, tvoja djela će sigurno propasti, a ti ćeš izgubljen biti.”"
    },
    {
      "resource_id": 214,
      "text": "Nego, Allahu se jedino klanjaj i budi zahvalan!"
    },
    {
      "resource_id": 214,
      "text": "Oni ne veličaju Allaha onako kako Ga treba veličati, a čitava Zemlja će na Sudnjem danu u ruci Njegovoj biti, a nebesa će u desnici Njegovoj smotana ostati. Hvaljen neka je On i vrlo visoko iznad onih koje Njemu smatraju ravnim!"
    },
    {
      "resource_id": 214,
      "text": "I u rog će se puhnuti, i umrijet će oni na nebesima i oni na Zemlji, ostat će samo oni koje bude Allah odabrao. Poslije će se u rog po drugi put puhnuti i oni će, odjednom, ustati i čekati."
    },
    {
      "resource_id": 214,
      "text": "I Zemlja će svjetlošću Gospodara svog zasjati i Knjiga će se postaviti, vjerovjesnici i svjedoci će se dovesti, i po pravdi će im se svima presuditi, nikom se neće nepravda učiniti…"
    },
    {
      "resource_id": 214,
      "text": "svako će dobiti ono što je zaslužio, jer On dobro zna šta je ko radio."
    },
    {
      "resource_id": 214,
      "text": "Oni koji nisu vjerovali u gomilama će u Džehennem biti natjerani. I kad do njega dođu, kapije njegove će se pootvarati i čuvari njegovi će ih upitati: “Zar vam nisu dolazili vaši poslanici, koji su vam ajete Gospodara vašeg kazivali i opominjali vas da ćete ovaj vaš Dan doživjeti?” “Jesu”, reći će oni, “ali još je davno određeno da će nevjernici kažnjeni biti.”"
    },
    {
      "resource_id": 214,
      "text": "I reći će se: “Ulazite na džehennemske kapije, vječno ćete u njemu boraviti!” Grozna li prebivališta onima koji su se oholili!"
    },
    {
      "resource_id": 214,
      "text": "A oni koji su se Gospodara svog bojali u povorkama će u Džennet biti povedeni. I kad do njega dođu – a kapije njegove već širom otvorene – čuvari njegovi će im reći: “Mir vama, od grijeha ste čisti, zato uđite u njega, u njemu ćete vječno boraviti!”"
    },
    {
      "resource_id": 214,
      "text": "I oni će reći: “Hvala Allahu Koji nam je obećanje Svoje ispunio i u Džennetu nam mjesto darovao, da se u njemu krećemo kuda hoćemo!” Divne li nagrade onima koji su se trudili!"
    },
    {
      "resource_id": 214,
      "text": "I vidjet ćeš meleke kako Prijesto okružuju, veličajući i hvaleći Gospodara svog. I svima će se po pravdi presuditi i reći će se: “Hvaljen neka je Allah, Gospodar svjetova!”"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "39" }
  }
}
