{
  "translations": [
    {
      "resource_id": 214,
      "text": "Allah je čuo riječi one koja se s tobom o mužu svome raspravljala\ni Allahu se jadala, a Allah čuje razgovor vaš međusobni. Allah\nje, uistinu, Onaj Koji sve čuje i Onaj Koji sve vidi."
    },
    {
      "resource_id": 214,
      "text": "Oni od vas koji ženama svojim reknu da su im leđa njihova poput leđa\nnjihovih majki, a one nisu majke njihove - majke njihove su samo one koje su ih rodile, oni, zaista, govore strašne riječi i neistinu - a Allah je zbilja Onaj Koji grijehe poništava i oprašta."
    },
    {
      "resource_id": 214,
      "text": "Oni koji ženama svojim reknu da su im leđa njihova poput leđa njihovih majki, a onda se povrate u onome što su rekli, dužni su, prije nego što jedni drugo dodirnu, jednog roba ropstva osloboditi. To je ono čime se opominjete - a Allah u potpunosti zna što vi radite."
    },
    {
      "resource_id": 214,
      "text": "Onaj koji ne nađe, dužan je dva mjeseca uzastopce postiti prije nego jedno drugo dodirnu. A onaj ko ne može, dužan je šezdeset siromaha nahraniti, zato da biste potvrdili da u Allaha i Poslanika Njegova vjerujete - to su Allahovi propisi. A nevjernike čeka kazna bolna."
    },
    {
      "resource_id": 214,
      "text": "Doista, oni koji se suprotstavljaju Allahu i Poslaniku Njegovu bit će\nodbačeni i poniženi, kao što su bili odbačeni i poniženi i oni prije njih. A Mi smo objavili jasne ajete i znakove, a nevjernike čeka ponižavajuća patnja."
    },
    {
      "resource_id": 214,
      "text": "na Dan kad ih Allah sve oživi, pa ih obavijesti o onom šta su radili; Allah je o tome račun sveo, a oni su to zaboravili - Allah je svemu svjedok."
    },
    {
      "resource_id": 214,
      "text": "Zar ne znaš da Allah zna sve što je na nebesima i što je na Zemlji?! Nema tajnih razgovora među trojicom, a da On nije četvrti, niti među petericom, a da On nije šesti, ni kad ih je manje, ni kad ih je više, a da On nije s njima gdje god oni bili; On će ih na Kijametskom danu obavijestiti o onom što su radili. Allah zaista sve dobro zna."
    },
    {
      "resource_id": 214,
      "text": "Ne vidje li one kojima je zabranjeno da se sašaptavaju kako se zatim vraćaju onome što im je zabranjeno i sašaptavaju se o grijehu, neprijateljstvu i neposlušnosti prema Poslaniku?! A kad ti dolaze, pozdravljaju te onako kako te Allah nikad nije pozdravio, i među sobom\ngovore: \"Trebalo bi da nas Allah već jednom kazni za ono što govorimo!\" Dovoljan će im biti Džehennem! U njemu će gorjeti, a užasno je to krajnje odredište!"
    },
    {
      "resource_id": 214,
      "text": "O vi koji vjerujete, kada se među sobom došaptavate, ne došaptavajte\nse o grijehu, neprijateljstvu i neposlušnosti prema Poslaniku, već se došaptavajte o dobročinstvu i bogobojaznosti, i bojte se Allaha, pred Kojim ćete okupljeni biti."
    },
    {
      "resource_id": 214,
      "text": "Takvo sašaptavanje posao je šejtanski, da bi rastužio one koji vjeruju, a to ne može njima nimalo nauditi, osim ako to Allah dopusti. A vjernici\nneka se samo u Allaha pouzdaju!"
    },
    {
      "resource_id": 214,
      "text": "O vi koji vjerujete, kad vam se kaže: \"Načinite mjesta drugima tamo gdje se sjedi\", vi načinite, pa i vama će Allah mjesto načiniti; a kad vam se rekne: \"Dignite se\", vi se dignite, i Allah će na visoke stepene\nuzdignuti one među vama koji vjeruju i kojima je dato znanje. A Allah u potpunosti zna ono što radite."
    },
    {
      "resource_id": 214,
      "text": "O vi koji vjerujete, kad hoćete da se s Poslanikom sašaptavate, prije toga sadaku udijelite. To je za vas bolje i čistije. A ako ne nađete ništa - pa, Allah je, zaista, Oprostitelj grijeha, Milostivi."
    },
    {
      "resource_id": 214,
      "text": "Zar vas je strah da prije razgovora svoga sadaku udijelite?! A ako ne\nudijelite i Allah vam oprosti, onda namaz obavljajte i zekat dajite i budite pokorni Allahu i Poslaniku Njegovu! Allah u potpunosti zna ono što vi radite."
    },
    {
      "resource_id": 214,
      "text": "Zar ti ne vidje one koji za prijatelje i zaštitnike uzimaju ljude na koje se Allah rasrdio?! Oni nisu ni vaši ni njihovi, i zaklinju se na laži, a oni znaju."
    },
    {
      "resource_id": 214,
      "text": "Allah je njima pripremio žestoku patnju, a zaista je ružno ono što rade."
    },
    {
      "resource_id": 214,
      "text": "Uzeli su svoje zakletve štitom, i odvraćaju od Allahova puta, pa im zato pripada ponižavajuća patnja."
    },
    {
      "resource_id": 214,
      "text": "Ni imeci njihovi, ni djeca njihova im nimalo neće pomoći kod\nAllaha, oni će biti stanovnici u Vatri, u njoj će vječno boraviti."
    },
    {
      "resource_id": 214,
      "text": "Na Dan u koji će ih Allah sve oživiti oni će se Njemu\nzaklinjati, kao što se vama zaklinju, misleći da će im to nešto\nkoristiti. Oni su, doista, pravi lažljivci."
    },
    {
      "resource_id": 214,
      "text": "Njima je ovladao šejtan i učinio da zaborave spominjati Allaha, oni su šejtanova stranka, a zbilja, oni iz stranke šejtanove gubitnici su pravi."
    },
    {
      "resource_id": 214,
      "text": "Oni koji se suprotstavljaju Allahu i Poslaniku Njegovu bit će, sigurno, među onim najponiženijim."
    },
    {
      "resource_id": 214,
      "text": "Allah je zapisao: \"Ja i poslanici Moji sigurno ćemo pobijediti!\" Allah je, zaista, moćan i silan."
    },
    {
      "resource_id": 214,
      "text": "Nećeš naći da ljudi koji u Allaha i u ahiret vjeruju budu u ljubavi s onima koji se Allahu i Poslaniku Njegovu suprotstavljaju, pa bili to očevi njihovi, ili sinovi njihovi, ili braća njihova, ili rođaci njihovi. Njima je On u srca vjerovanje usadio i svjetlom Svojim ih osnažio, i On će\nih uvesti u džennetske bašče, kroz koje rijeke teku, da u njima vječno ostanu. Allah je njima zadovoljan, a i oni su zadovoljni Njime. Oni su Allahova stranka, adoista, Allahova su stranka oni koji će sigurno uspjeti."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "58" }
  }
}
