{
  "translations": [
    {
      "resource_id": 26,
      "text": "Bůh již slyšel řeč oné, která se s tebou hádala ohledně manžela svého a stěžovala si u Boha. Bůh slyšel váš rozhovor, vždyť Bůh je věru slyšící, jasnozřivý."
    },
    {
      "resource_id": 26,
      "text": "Ti z vás, kteří nazývají manželky své zádami svých matek, vědí, že ony nejsou jejich matkami; matkami jejich jsou jedině ty, které je porodily. A říkají tím věru slova zavrženíhodná a falešná. A Bůh zajisté je promíjející, odpouštějící!"
    },
    {
      "resource_id": 26,
      "text": "Ti, kdož říkají ženám svým \"Jsi pro mne jak záda mé matky\" a potom chtějí odvolat to, co řekli, mohou se vykoupit propuštěním otroka, dříve než se opět vzájemně dotknou. A k tomu jste napomínáni a Bůh je dobře zpraven o všem, co děláte."
    },
    {
      "resource_id": 26,
      "text": "A nechť se ten, kdo nenalezne k tomu možnost, postí dva měsíce po sobě následující, dříve než se opět vzájemně dotknou. A nechť ten, kdo nebude toho schopen, nakrmí šedesát chudáků. A toto je stanoveno, abyste věřili v Boha a posla Jeho, a toto jsou omezení Boží. Nevěřícím se pak dostane trestu bolestného!"
    },
    {
      "resource_id": 26,
      "text": "Ti, kdož se protiví Bohu a poslu Jeho, budou povaleni, tak jako byli povaleni ti, kdož byli před nimi. A nyní jsme již seslali znamení jasná. A nevěřícím se dostane trestu zahanbujícího"
    },
    {
      "resource_id": 26,
      "text": "v den, kdy Bůh je všechny vzkřísí a oznámí jim, co vlastně dělali. Bůh dobře to spočítal, zatímco oni na to zapomněli - a Bůh svědkem je všech věcí."
    },
    {
      "resource_id": 26,
      "text": "Což jsi neviděl, že Bůh zná vše, co na nebesích je i na zemi? A není rozmluvy tajné ve třech, aby tam nebyl čtvrtý, a v pěti, aby tam nebyl šestý, nebo v menším či větším počtu, aby On nebyl s nimi, ať již jsou kdekoliv. A Bůh jim pak v den zmrtvýchvstání oznámí, co vlastně dělali, neboť Bůh o každé věci je vševědoucí."
    },
    {
      "resource_id": 26,
      "text": "Což jsi neviděl ty, jimž zakázány byly tajné rozmluvy, jak se potom vrací k tomu, co bylo jim zakázáno, a domlouvají se tajně v hříchu, nepřátelství a neposlušnosti vůči poslu? A když k tobě přijdou, zdraví tě tak, jak tě nezdraví Bůh, a říkají si v duchu: \"Pročpak nás Bůh nepotrestá za to, co říkáme?\" Však stačit jim bude peklo, v němž hořet budou - a jak hnusný je to cíl konečný!"
    },
    {
      "resource_id": 26,
      "text": "Vy, kteří věříte! Když spolu tajně hovoříte, nedomlouvejte se o hříchu, nepřátelství a neposlušnosti vůči poslu, ale domlouvejte se o zbožnosti a bohabojnosti! Bojte se Boha, k němuž budete shromážděni!"
    },
    {
      "resource_id": 26,
      "text": "Tajné rozmluvy pocházejí jen od satana, aby způsobil zármutek těm, kdož uvěřili. Avšak on nemůže jim v ničem uškodit, leda z dovolení Božího. A na Boha nechť věřící se spoléhají!"
    },
    {
      "resource_id": 26,
      "text": "Vy, kteří věříte! Když je vám řečeno \"Uvolněte místo ve shromáždění!\", tedy je uvolněte! A Bůh pro vás také uvolní místo (v ráji). A když je vám řečeno \"Vzdalte se!\", tedy se vzdalte. A Bůh pak povýší ty z vás, kdož uvěřili, a ty, jimž dostalo se vědění, na stupně různé. A Bůh dobře je zpraven o všem, co děláte."
    },
    {
      "resource_id": 26,
      "text": "Vy, kteří věříte! Jestliže chcete mluvit soukromě s poslem, dejte napřed dobrovolný dar! Toto bude pro vás lepší a čistší. Však nenajdete-li prostředky. . . vždyť Bůh je odpouštějící, slitovný."
    },
    {
      "resource_id": 26,
      "text": "Stydíte se snad dát dobrovolný dar před soukromým rozhovorem? Jestliže tak neučiníte a Bůh se nad vámi smiluje - pak vykonejte modlitbu, dejte almužnu a poslouchejte Boha a posla Jeho! A Bůh dobře je zpraven o všem, co děláte."
    },
    {
      "resource_id": 26,
      "text": "Což jsi neviděl ty, kteří se sdružují s lidmi, na něž se Bůh rozhněval? Ti nepatří ani k vám, ani k nim a přísahají křivě, ačkoliv dobře jsou si toho vědomi."
    },
    {
      "resource_id": 26,
      "text": "Bůh pro ně připravil trest strašný - a věru jak hnusné je to, co dělají."
    },
    {
      "resource_id": 26,
      "text": "Zaštítili se přísahami svými a odvracejí od cesty Boží - a pro ně připraven je trest zahanbující."
    },
    {
      "resource_id": 26,
      "text": "A nijak jim proti Bohu neprospějí majetky jejich ani děti jejich; jsou obyvateli ohně pekelného a budou v něm nesmrtelní."
    },
    {
      "resource_id": 26,
      "text": "V onen den je Bůh všechny vzkřísí a budou Mu přísahat tak, jako přisahali vám, a budou se domnívat, že jednají správně. Což však nejsou vskutku lháři?"
    },
    {
      "resource_id": 26,
      "text": "Satan je ovládl a dal jim zapomenout na připomenutí Boží; a oni patří ke straně satanově. Což však strana satanova ztrátu neutrpí?"
    },
    {
      "resource_id": 26,
      "text": "Ti, kdož se protiví Bohu a poslu Jeho, ti budou věru patřit k nejopovrhovanějším!"
    },
    {
      "resource_id": 26,
      "text": "A Bůh napsal: \"Věru že zvítězím Já i poslové Moji!\", vždyť Bůh vskutku je silný a mocný."
    },
    {
      "resource_id": 26,
      "text": "Nenalezneš žádné lidi, věřící v Boha a v den poslední, přátelit se s těmi, kdož se protiví Bohu a poslu Jeho, byť to byli otcové jejich či synové jejich anebo bratři jejich či rod jejich. Do srdcí těchto vepsal Bůh víru a podpořil je duchem od Něho pocházejícím. A uvede je do zahrad, pod nimiž řeky tekou a v nichž nesmrtelní budou. Bůh nalezl v nich zalíbení a oni nalezli zalíbeni v Něm - a tito tvoří stranu Boží! A což nebudou ti, kdož ke straně Boží patří, blažení?"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "58" }
  }
}
