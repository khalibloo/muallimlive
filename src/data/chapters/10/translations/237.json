{
  "translations": [
    {
      "resource_id": 237,
      "text": "Алиф. Лам. Ра. Тези са знаменията на мъдрата Книга."
    },
    {
      "resource_id": 237,
      "text": "Нима е странно за хората, че на мъж измежду тях дадохме откровение: “Увещавай хората и благовествай вярващите, че за тях има въздигнато място при техния Господ!” Неверниците рекоха: “Този е явен магьосник.”"
    },
    {
      "resource_id": 237,
      "text": "Вашият Господ е Аллах, Който сътвори небесата и земята в шест дена. После се въздигна [безподобен] Той на Трона, управлявайки делата. Никой не се застъпва без Неговото позволение. Това е Аллах, вашият Господ! На Него служете! Не ще ли се поучите?"
    },
    {
      "resource_id": 237,
      "text": "При Него ще се завърнете всички - истинно обещание от Аллах. Той начева сътворяването, после го повтаря, за да награди със справедливост онези, които вярват и вършат праведни дела. А онези, които са неверници - за тях има вряща вода да пият и болезнено мъчение заради тяхното неверие."
    },
    {
      "resource_id": 237,
      "text": "Той е, Който стори слънцето блясък и луната - сияние, и я отмери по фази, за да знаете броя на годините и изчислението. Аллах сътвори това само с мъдрост. Той разяснява знаменията на хора знаещи."
    },
    {
      "resource_id": 237,
      "text": "Наистина в промяната на нощта и деня, и в сътвореното от Аллах на небесата и на земята има знамения за хора богобоязливи."
    },
    {
      "resource_id": 237,
      "text": "А които не допускат, че ще Ни срещнат и се задоволяват със земния живот, и намират успокоение в него, и които към Нашите знамения са нехайни"
    },
    {
      "resource_id": 237,
      "text": "на тези мястото им е Огънят заради онова, което са придобили."
    },
    {
      "resource_id": 237,
      "text": "Които вярват и вършат праведни дела - техният Господ ще ги напъти заради тяхната вяра. Ще текат сред тях реките в Градините на блаженството."
    },
    {
      "resource_id": 237,
      "text": "Зовът им там ще бъде: “Пречист си Ти, о, Аллах!”, а поздравът им там ще бъде: “Мир!”, а краят на зова им ще бъде: “Слава на Аллах, Господа на световете!”"
    },
    {
      "resource_id": 237,
      "text": "И ако Аллах избързваше със злината за хората, както те бързат за добрината, вече щеше да им е приключен срокът. Но оставяме онези, които не допускат, че ще ни срещнат, в тяхната престъпност да се лутат."
    },
    {
      "resource_id": 237,
      "text": "И ако беда засегне човек, той Ни зове на хълбок или седнал, или прав. А щом снемем от него бедата му, отминава, сякаш не Ни е зовял заради бедата, която го е засегнала. Така бе разкрасено за престъпващите онова, което вършат."
    },
    {
      "resource_id": 237,
      "text": "И вече погубихме поколенията преди вас, когато угнетяваха, и техните пратеници им донасяха ясните знаци, а те не вярваха. Така въздаваме на престъпните хора."
    },
    {
      "resource_id": 237,
      "text": "После ви сторихме наместници на земята подир тях, за да видим как постъпвате."
    },
    {
      "resource_id": 237,
      "text": "И когато им бъдат четени Нашите ясни знамения, онези, които не допускаха, че ще ни срещнат, казват: “Донеси друг Коран, а не този, или го промени!” Кажи: “Нямам право да го променям по собствена воля. Следвам само онова, което ми е разкрито. Страхувам се, ако се възпротивя на своя Господ, от мъчение във великия Ден.”"
    },
    {
      "resource_id": 237,
      "text": "Кажи: “Ако Аллах пожелаеше, не бих ви го чел и Той не би ви дал знание за него. Прекарах между вас цял един живот преди него. Нима не проумявате?”"
    },
    {
      "resource_id": 237,
      "text": "И кой е по-голям угнетител от онзи, който измисля лъжа за Аллах или взима за лъжа Неговите знамения? Престъпниците никога не ще сполучат."
    },
    {
      "resource_id": 237,
      "text": "И служат не на Аллах, а на онова, което нито им вреди, нито им помага, и казват: “Тези са нашите застъпници пред Аллах.” Кажи: “Нима ще известите Аллах за нещо, както на небесата, така и на земята, което Той да не знае? Пречист е Той, превисоко е над онова, с което Го съдружават!"
    },
    {
      "resource_id": 237,
      "text": "Хората бяха само една общност, но се разделиха. И ако нямаше предишно слово от твоя Господ, щеше да е отсъдено между тях онова, по което са в разногласие."
    },
    {
      "resource_id": 237,
      "text": "И казват: “Защо не му бе низпослано знамение от неговия Господ?” Кажи [о, Мухаммад]: “Неведомото принадлежи единствено на Аллах. Чакайте! И аз чакам с вас.”"
    },
    {
      "resource_id": 237,
      "text": "И щом дадем на хората да вкусят милост след беда, която ги е засегнала, ето ги - лукавстват спрямо Нашите знамения! Кажи: “Аллах е най-бърз в промисъла. Нашите пратеници [ангели] записват какво лукавствате.”"
    },
    {
      "resource_id": 237,
      "text": "Той е, Който ви придвижва по суша и море. Когато сте на кораби и се носят с хората при попътен вятър, и те му се радват, връхлита ги бурен вятър и вълните ги връхлитат от всички страни, и мислейки, че са обградени, зоват Аллах, предани Нему в религията: “Избавиш ли ни от това, непременно ще сме от признателните!”"
    },
    {
      "resource_id": 237,
      "text": "А щом ги избави, ето ги - сеят развала по земята в безправие! О, хора, вашата развала е срещу самите вас. Наслаждавайте се на земния живот! После при Нас е вашето завръщане и ще ви известим какво сте вършили."
    },
    {
      "resource_id": 237,
      "text": "Земният живот прилича на вода, която сме излели от небето и с нея по земята изникват растенията за препитание на хората и на добитъка. Когато земята получи своята украса и се окичи, и обитателите й помислят, че имат власт над нея, идва Нашата повеля нощем или денем и я опустошаваме, сякаш довчера не е била цветуща. Така разясняваме знаменията на хора мислещи."
    },
    {
      "resource_id": 237,
      "text": "Аллах призовава към Дома на мира и насочва когото пожелае по правия път."
    },
    {
      "resource_id": 237,
      "text": "Благодетелните ще имат Най-прекрасното, и дори повече, и не ще почерни техните лица нито прах, нито унижение. Те са обитателите на Рая, там ще пребивават вечно."
    },
    {
      "resource_id": 237,
      "text": "А които са придобили злини - възмездието за злина е също такава, и ще ги почерни унижение. Никой не ще ги защити от Аллах. Сякаш лицата им са покрити с късове тъмна нощ. Те са обитателите на Огъня, там ще пребивават вечно."
    },
    {
      "resource_id": 237,
      "text": "В Деня, когато ще ги съберем всички, после ще речем на онези, които съдружаваха: “Останете по местата си, вие и вашите съдружници!” И ще ги разделим, а съдружниците им ще кажат: “Не на нас служехте вие!"
    },
    {
      "resource_id": 237,
      "text": "Достатъчен е Аллах за свидетел между нас и вас. Бяхме в неведение за вашето служене.”"
    },
    {
      "resource_id": 237,
      "text": "Там всяка душа ще изпита предишните си деяния. И ще бъдат върнати при Аллах, истинския им Покровител, и ще изчезне от тях онова, което са измисляли."
    },
    {
      "resource_id": 237,
      "text": "Кажи: “Кой ви дава препитание от небето и от земята? Или кой владее слуха и зрението? И кой изважда живото от мъртвото, и изважда мъртвото от живото? И кой управлява делото?” Ще рекат: “Аллах!” Кажи: “А нима не се боите?”"
    },
    {
      "resource_id": 237,
      "text": "Това е Аллах, вашият истински Господ. И какво друго има извън истината освен заблудата? Как сте отклонявани!"
    },
    {
      "resource_id": 237,
      "text": "Така се потвърди Словото на твоя Господ за онези, които са нечестивци, че те не ще вярват."
    },
    {
      "resource_id": 237,
      "text": "Кажи: “Има ли сред съдружаваните от вас някой, който да начене творението, после да го повтори?” Кажи: “Аллах начева творението, после го повтаря. Как сте подлъгани!”"
    },
    {
      "resource_id": 237,
      "text": "Кажи: “Има ли сред съдружаваните от вас някой, който да напътва към истината?” Кажи: “Аллах напътва към истината. И кой е по-достоен да бъде следван - който напътва към истината, или който не напътва, освен ако не е напътен? Какво ви е, как отсъждате?”"
    },
    {
      "resource_id": 237,
      "text": "Повечето от тях следват само догадки. Догадката с нищо не замества истината. Аллах знае вашите дела."
    },
    {
      "resource_id": 237,
      "text": "Този Коран не може да е откровение от друг освен от Аллах - в потвърждение на онова преди него и за разяснение на Писанието - няма съмнение в него! - от Господа на световете."
    },
    {
      "resource_id": 237,
      "text": "Или казват [за Мухаммад]: “Той го е измислил.” Кажи: “Донесете една сура подобна на неговите и призовете когото можете освен Аллах, ако говорите истината!”"
    },
    {
      "resource_id": 237,
      "text": "Да, взимат за лъжа знанието, което не обхващат и още не е дошло при тях неговото тълкуване. Така го взимаха за лъжа и онези преди тях. Виж какъв е краят на угнетителите!"
    },
    {
      "resource_id": 237,
      "text": "Някои от тях вярват в него и някои от тях не вярват в него. А твоят Господ най-добре знае сеещите развала."
    },
    {
      "resource_id": 237,
      "text": "И ако те взимат за лъжец, кажи: “Моето дело е за мен, а вашето дело е за вас. Не сте отговорни за това, което върша, и аз не съм отговорен за това, което вие вършите.”"
    },
    {
      "resource_id": 237,
      "text": "Някои от тях се вслушват в теб, ала нима ти ще накараш глухите да чуят, ако не проумяват?"
    },
    {
      "resource_id": 237,
      "text": "И някои от тях гледат към теб, ала нима ще напътиш слепците, ако не съзират?"
    },
    {
      "resource_id": 237,
      "text": "Аллах не угнетява хората с нищо, а хората сами себе си угнетяват."
    },
    {
      "resource_id": 237,
      "text": "В Деня, когато Той ще ги събере, сякаш са се забавили само един час от деня, те ще се познаят помежду си. Губят онези, които взимат за лъжа срещата с Аллах. И не са напътени."
    },
    {
      "resource_id": 237,
      "text": "И да ти покажем част от онова [наказание], което им обещахме, или да те приберем, към Нас е тяхното завръщане. Свидетел е Аллах на онова, което вършат."
    },
    {
      "resource_id": 237,
      "text": "За всяка общност имаше пратеник. И когато идваше техният пратеник, се отсъждаше помежду им със справедливост, без да бъдат угнетявани."
    },
    {
      "resource_id": 237,
      "text": "И казват: “Кога [ще се сбъдне] това обещание, ако говорите истината?”"
    },
    {
      "resource_id": 237,
      "text": "Кажи: “Нито мога да навредя, нито да си помогна, освен ако Аллах пожелае. За всяка общност има срок. И щом срокът им дойде, и с миг дори не ще го забавят, и не ще го изпреварят.”"
    },
    {
      "resource_id": 237,
      "text": "Кажи: “Какво мислите, ако Неговото мъчение дойде при вас нощем или денем? Какво ще ускорят от него престъпниците?”"
    },
    {
      "resource_id": 237,
      "text": "Нима после, когато се случи, ще повярвате в Него? [Тогава ще ви се каже:] “Сега ли? А искахте да го ускорите.”"
    },
    {
      "resource_id": 237,
      "text": "После ще се каже на угнетителите: “Вкусете вечното мъчение! Нима ще ви се въздаде за друго освен за онова, което сте придобили?”"
    },
    {
      "resource_id": 237,
      "text": "Искат да ги известиш истина ли е това. Кажи: “Да, кълна се в своя Господ, истина е то и не можете да го възпрете.”"
    },
    {
      "resource_id": 237,
      "text": "И ако всеки, който е угнетител, притежаваше всичко на земята, щеше да се откупва с него. И ще скрият разкаянието, щом видят мъчението. И ще се отсъди между тях със справедливост, и не ще бъдат угнетени."
    },
    {
      "resource_id": 237,
      "text": "Да, на Аллах е всичко на небесата и на земята. Да, обещанието на Аллах е истина. Ала повечето от тях не знаят."
    },
    {
      "resource_id": 237,
      "text": "Той съживява и Той умъртвява, и при Него ще бъдете върнати."
    },
    {
      "resource_id": 237,
      "text": "О, хора, при вас дойде поучение от вашия Господ и изцеление на онова, което е в гърдите, и напътствие, и милосърдие за вярващите."
    },
    {
      "resource_id": 237,
      "text": "Кажи: “С благодатта на Аллах и с Неговото милосърдие, с това нека ликуват! То е по-добро от това, което трупат.”"
    },
    {
      "resource_id": 237,
      "text": "Кажи: “Виждате ли какво препитание ви низпосла Аллах, а сторихте от него възбранено и позволено?” Кажи: “Аллах ли ви позволи, или за Аллах измисляте?”"
    },
    {
      "resource_id": 237,
      "text": "И какво предполагат за Деня на възкресението онези, които измислят лъжа за Аллах? Аллах е владетел на благодат за хората, ала повечето от тях са непризнателни."
    },
    {
      "resource_id": 237,
      "text": "С каквото и да се заемеш, и да четеш за него от Корана, и каквато и работа да вършите, над вас Ние сме свидетели, още щом навлезете в него. И нищо не убягва от твоя Господ, дори и с тежест на прашинка, както на земята, така и на небето, нито по-малко от това, нито по-голямо, без да е в ясна книга."
    },
    {
      "resource_id": 237,
      "text": "Да, за приближените на Аллах не ще има страх и не ще скърбят."
    },
    { "resource_id": 237, "text": "Които вярват и са богобоязливи" },
    {
      "resource_id": 237,
      "text": "за тях е радостната вест в земния живот и в отвъдния. Неизменни са Словата на Аллах. Това е великото спасение."
    },
    {
      "resource_id": 237,
      "text": "И да не те натъжават думите им! Мощта принадлежи всецяло на Аллах. Той е Всечуващия, Всезнаещия."
    },
    {
      "resource_id": 237,
      "text": "Да, на Аллах са всички на небесата и всички на земята. И какво следват онези, които зоват съдружници вместо Аллах? Следват единствено догадката и само предполагат."
    },
    {
      "resource_id": 237,
      "text": "Той е, Който стори за вас нощта, за да почивате в нея, и деня - светъл. В това има знамения за хора чуващи."
    },
    {
      "resource_id": 237,
      "text": "Рекоха: “Аллах се сдоби със син.” Пречист е Той! Той е Пребогатия. Негово е всичко на небесата и всичко на земята. Нямате довод за това. Нима говорите за Аллах, каквото не знаете?"
    },
    {
      "resource_id": 237,
      "text": "Кажи: “Които измислят лъжа за Аллах, те не ще сполучат.”"
    },
    {
      "resource_id": 237,
      "text": "Някаква наслада имат в земния живот, после към Нас е завръщането им, после ще ги накараме да вкусят суровото мъчение заради тяхното неверие."
    },
    {
      "resource_id": 237,
      "text": "И им прочети вестта за Нух! Когато каза на своя народ: “О, народе мой, ако ви тежат моят престой и моето напомняне за знаменията на Аллах, то на Аллах аз се уповавам. Съберете се с вашите съдружници, после си изяснете вашето дело, после отсъдете за мен и не ми давайте отсрочка!"
    },
    {
      "resource_id": 237,
      "text": "И да се отвърнете, аз не съм търсил отплата от вас. Моята отплата е единствено от Аллах. И ми бе повелено да съм отдаден Нему.”"
    },
    {
      "resource_id": 237,
      "text": "И го взеха за лъжец, и спасихме него и онези, които бяха с него в Ковчега, и ги сторихме наследници. И издавихме онези, които взеха за лъжа Нашите знамения. И виж какъв е краят на предупредените!"
    },
    {
      "resource_id": 237,
      "text": "После изпратихме подир него пратеници при техните народи и дойдоха при тях с ясните знаци, но не искаха да повярват в онова, което преди взимаха за лъжа. Така запечатваме сърцата на престъпващите."
    },
    {
      "resource_id": 237,
      "text": "После изпратихме подир тях Муса и Харун с Нашите знамения при Фараона и знатните му хора, но се възгордяха и бяха престъпни хора."
    },
    {
      "resource_id": 237,
      "text": "И когато дойде при тях истината от Нас, казаха: “Това е явна магия.”"
    },
    {
      "resource_id": 237,
      "text": "Муса каза: “Нима така говорите за истината, когато тя дойде при вас? Нима е магия? Не ще сполучат магьосниците.”"
    },
    {
      "resource_id": 237,
      "text": "Казаха: “Нима дойде при нас, за да ни отлъчиш от онова, с което заварихме предците си, и да е за двама ви [о, Муса и Харун] величието по земята? Не ви вярваме.”"
    },
    {
      "resource_id": 237,
      "text": "И каза Фараонът: “Доведете ми всички знаещи магьосници!”"
    },
    {
      "resource_id": 237,
      "text": "И когато магьосниците дойдоха, Муса им каза: “Мятайте, каквото ще мятате!”"
    },
    {
      "resource_id": 237,
      "text": "И когато метнаха, Муса каза: “Магията е това, което вие донесохте. Аллах ще я провали. Аллах никога не поправя делата на сеещите развала."
    },
    {
      "resource_id": 237,
      "text": "И утвърждава Аллах истината със Своите Слова, дори престъпниците да възненавиждат това.”"
    },
    {
      "resource_id": 237,
      "text": "Но поради страх от мъчението на Фараона и знатните му хора, на Муса повярваха само малцина от неговия народ. Фараонът бе надменен на земята и бе от престъпващите."
    },
    {
      "resource_id": 237,
      "text": "И каза Муса: “О, народе мой, щом вярвате в Аллах, на Него се уповавайте, ако сте отдадени Нему!”"
    },
    {
      "resource_id": 237,
      "text": "И казаха: “На Аллах се уповаваме. Господи наш, не сторвай от нас изкушение за угнетяващите хора!"
    },
    {
      "resource_id": 237,
      "text": "И спаси ни със Своето милосърдие от невярващите хора!”"
    },
    {
      "resource_id": 237,
      "text": "И повелихме на Муса и брат му: “Вземете домове за своя народ в Египет и сторете домовете си места за поклонение, и отслужвайте молитвата - и благовествай вярващите!”"
    },
    {
      "resource_id": 237,
      "text": "И каза Муса: “Господи наш, Ти даде на Фараона и на знатните му хора украса и имоти в земния живот. Господи, те отклоняват от Твоя път. Господи, заличи имотите им и вкорави сърцата им, и да не повярват, докато не видят болезненото мъчение!”"
    },
    {
      "resource_id": 237,
      "text": "Каза: “Откликна се вече на вашия зов. Стойте на правия път и не следвайте пътя на онези, които не знаят!”"
    },
    {
      "resource_id": 237,
      "text": "И преведохме синовете на Исраил през морето, а Фараонът и войските му ги преследваха с гнет и вражда. А когато ги настигна потопът, каза: “Вече повярвах, че няма друг бог освен Онзи, в Когото повярваха синовете на Исраил, и съм сред отдадените Нему!”"
    },
    {
      "resource_id": 237,
      "text": "Сега ли? А се възпротиви ти преди и бе от сеещите развала."
    },
    {
      "resource_id": 237,
      "text": "Днес спасяваме твоето тяло, за да бъдеш знамение за онези след теб. Ала мнозина от хората са нехайни към Нашите знамения."
    },
    {
      "resource_id": 237,
      "text": "И настанихме синовете на Исраил в обител на правдата, и им дадохме препитание от благините. И не изпаднаха в разногласие, докато при тях не дойде знанието. В Деня на възкресението твоят Господ ще отсъди помежду им за онова, по което бяха в разногласие."
    },
    {
      "resource_id": 237,
      "text": "И ако се съмняваш в онова, което ти низпослахме [о, Мухаммад], питай четящите Писанието преди теб! При теб вече дойде истината от твоя Господ. И не бъди от съмняващите се!"
    },
    {
      "resource_id": 237,
      "text": "И не бъди от онези, които взимат за лъжа знаменията на Аллах, за да не бъдеш от губещите!"
    },
    {
      "resource_id": 237,
      "text": "Онези, спрямо които се потвърди словото на твоя Господ, не ще повярват,"
    },
    {
      "resource_id": 237,
      "text": "дори при тях да дойде всякакво знамение, докато не видят болезненото мъчение."
    },
    {
      "resource_id": 237,
      "text": "Нима имаше друго селище, което да е повярвало и да му е донесла полза неговата вяра, освен народа на Юнус? Щом повярваха, снехме от тях позорното мъчение в земния живот и им дадохме да се наслаждават до време."
    },
    {
      "resource_id": 237,
      "text": "И ако твоят Господ пожелаеше, на земята щяха да повярват всички до един. Нима ти ще принудиш хората да повярват?"
    },
    {
      "resource_id": 237,
      "text": "Никой не ще повярва иначе освен с позволението на Аллах. Той ще остави в заблуда онези, които не разсъждават."
    },
    {
      "resource_id": 237,
      "text": "Кажи: “Погледнете какво има на небесата и на земята!” Но знаменията и предупредителите не ще избавят хора невярващи."
    },
    {
      "resource_id": 237,
      "text": "Нима очакват дни, различни от тези на отминалите преди тях? Кажи: “Чакайте! И аз чакам с вас.”"
    },
    {
      "resource_id": 237,
      "text": "После спасяваме Нашите пратеници и онези, които са повярвали. Така Наш дълг е да спасяваме вярващите."
    },
    {
      "resource_id": 237,
      "text": "Кажи [о, Мухаммад]: “О, хора, ако се съмнявате в моята религия, то аз не ще служа на онези, на които вие служите вместо на Аллах, а ще служа на Аллах, Който ви прибира душите. И ми бе повелено да съм от вярващите.”"
    },
    {
      "resource_id": 237,
      "text": "И обърни лице към религията правоверен, и никога не бъди от съдружаващите!"
    },
    {
      "resource_id": 237,
      "text": "И не зови вместо Аллах онова, което нито ти помага, нито ти вреди! А сториш ли го, тогава наистина си от угнетителите."
    },
    {
      "resource_id": 237,
      "text": "И ако Аллах те засегне с вреда, не ще я отмени друг освен Него. И ако ти иска добро, никой не ще отклони Неговата благодат. Настига Той с нея когото пожелае от Своите раби. Той е Опрощаващия, Милосърдния."
    },
    {
      "resource_id": 237,
      "text": "Кажи: “О, хора, вече дойде при вас истината от вашия Господ. И който се е напътил, единствено за себе си се напътва, а който се е заблудил, само в свой ущърб се заблуждава. И не съм над вас покровител.”"
    },
    {
      "resource_id": 237,
      "text": "И следвай, каквото ти се разкрива, и бъди търпелив, додето Аллах отсъди! Той е Най-добрият съдник."
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "10" }
  }
}
