{
  "translations": [
    { "resource_id": 819, "text": "الر، یہ پُر حکمت کتاب کی آیتیں ہیں" },
    {
      "resource_id": 819,
      "text": "کیا لوگوں کو اس پر حیرت ہے کہ ہم نے انھیں میں سے ایک شخص پر وحی کی کہ لوگوں کو ڈراؤ اور جو ایمان لائیں ان کو خوش خبری سنا دو کہ ان کے ليے ان کے رب کے پاس سچا مرتبہ ہے منکروں  نے کہا کہ یہ شخص تو کھلا جادو گر ہے"
    },
    {
      "resource_id": 819,
      "text": "بے شک تمھارا رب اللہ ہے جس نے آسمانوں اور زمین کو چھ دنوں (ادوار) میں پیدا کیا، پھر وہ عرش پر قائم ہوا وہی معاملات کا انتظام کرتا ہے اس کی اجازت کے بغیر کوئی سفارش کرنے والا نہیں  یہی اللہ تمھارا رب ہے پس تم اسی کی عبادت کرو، کیا تم سوچتے نہیں"
    },
    {
      "resource_id": 819,
      "text": "اسی کی طرف تم سب کو لوٹ کر جانا ہے، یہ اللہ کا پکا وعدہ ہے بے شک وہ پیدائش کی ابتدا کرتا ہے، پھر وہ دوبارہ پیدا کرے گا تاکہ جو لوگ ایمان لائے اور انھوں نے نیک کام کيے ان کو انصاف کے ساتھ بدلہ دے اور جنھوں نے انکار کیا ان کے انکار کے بدلے ان کے ليے کھولتا ہوا پانی اور درد ناک عذاب ہے"
    },
    {
      "resource_id": 819,
      "text": "اللہ ہی ہے جس نے سورج کو چمکتا بنایا اور چاند کو روشنی دی اور اس کی منزلیں مقرر کردیں تاکہ تم برسوں کا شمار اور حساب معلوم کرو اللہ نے یہ سب کچھ بے مقصد نہیں بنایا ہے وہ نشانیاں کھول کر بیان کرتا ہے ان کے ليے جو سمجھ رکھتے ہیں"
    },
    {
      "resource_id": 819,
      "text": "یقیناً رات اور دن کے الٹ پھیر میں اور اللہ نے جو کچھ آسمانوں اور زمین میں پیدا کیاہے، ان میں ان لوگوں کے ليے نشانیاں ہیں جو ڈرتے ہیں"
    },
    {
      "resource_id": 819,
      "text": "بے شک جو لوگ ہماری ملاقات کی امید نہیں رکھتے اور دنیا کی زندگی پر راضی اور مطمئن ہیں اور جو ہماری نشانیوں سے بے پروا ہیں"
    },
    {
      "resource_id": 819,
      "text": "ان کا ٹھکانا جہنم ہوگا بہ سبب اس کے جو وہ کرتے تھے"
    },
    {
      "resource_id": 819,
      "text": "بے شک جو لوگ ایمان لائے اور نیک کام کيے، اللہ ان کے ایمان کی بدولت ان کو (جنت ميں ) پہنچادے گا، ان کے نیچے نہریں بہتی ہوں گی، نعمت کے باغوں میں"
    },
    {
      "resource_id": 819,
      "text": "اس میں ان کا قول ہوگا کہ اے اللہ تو پاک ہے اور ملاقات ان کی سلام سے ہوگی اور ان کی آخری بات یہ ہوگی کہ ساری تعریف اللہ کے ليے ہے جو رب ہے سارے جہان کا"
    },
    {
      "resource_id": 819,
      "text": "اگر اللہ لوگوں کے ليے عذاب اسی طرح جلد پہنچادے جس طرح وہ ان کے ساتھ رحمت میں جلدی کرتا ہے تو ان کی مدت ختم کردی گئی ہوتی لیکن ہم ان لوگوں کو جو ہماری ملاقات کی امید نہیں رکھتے ان کی سرکشی میں بھٹکنے کے ليے چھوڑ دیتے ہیں"
    },
    {
      "resource_id": 819,
      "text": "اور انسان کو جب کوئی تکلیف پہنچتی ہے تو وہ کھڑے اور بیٹھے اور لیٹے ہم کو پکارتا ہے پھر جب ہم اس سے اس کی تکلیف کو دور کردیتے ہیں تو وہ ایسا ہوجاتا ہے گویا اس نے کبھی اپنے کسی برے وقت پر ہم کو پکارا ہی نہ تھا اس طرح حد سے گزرجانے والوں کے ليے ان کے اعمال خوش نما بنادئے گئے ہیں"
    },
    {
      "resource_id": 819,
      "text": "اور ہم نے تم سے پہلے قوموں کو ہلاک کیا جب کہ انھوں نے ظلم کیااور ان کے پیغمبران کے پاس کھلی ہوئی دلیلوں کے ساتھ آئے اور وہ ایمان لانے والے نہ بنے ہم ایسا ہی بدلہ دیتے ہیں مجرم لوگوں کو"
    },
    {
      "resource_id": 819,
      "text": "پھر ہم نے ان کے بعد تم کو ملک میں جانشین بنایا تاکہ ہم دیکھیں کہ تم کیسا عمل کرتے ہو"
    },
    {
      "resource_id": 819,
      "text": "اور جب ان کو ہماری کھلی ہوئی آیتیں پڑھ کر سنائی جاتی ہیں تو جن لوگوں کو ہمارے پاس آنے کاکھٹکا نہیں ہے، وہ کہتے ہیں کہ اس کے سوا کوئی اور قرآن لاؤ یا اس کو بدل دو کہو کہ میرا یہ کام نہیں کہ میں اپنے جی سے اس کو بدل دوں  میں تو صرف اس وحی کی پیروی کرتا ہوں جو میرے پاس آتی ہے اگر میں اپنے رب کی نافرمانی کروں تو میں ایک بڑے دن کے عذاب سے ڈرتا ہوں"
    },
    {
      "resource_id": 819,
      "text": "کہو کہ اللہ اگر چاہتا تو میں اس کوتمھیں نہ سناتا اور نہ اللہ اس سے تمھیں باخبر کرتا میں اس سے پہلے تمھارے درمیان ایک عمر گزارچکا ہوں ، پھر کیا تم عقل سے کام نہیں لیتے"
    },
    {
      "resource_id": 819,
      "text": "اس سے بڑھ کر ظالم اور کون ہوگا جو اللہ پر جھوٹ بہتان باندھے یا اس کی نشانیوں کو جھٹلائے یقینا مجرموں کو فلاح حاصل نہیں ہوتی"
    },
    {
      "resource_id": 819,
      "text": "اور وہ اللہ کے سوا ایسی چیزوں کی عبادت کرتے ہیں جو ان کو نہ نقصان پہنچاسکیں اور نہ نفع پہنچاسکیں  اور وہ کہتے ہیں کہ یہ اللہ کے یہاں ہمارے سفارشی ہیں  کہو، کیا تم اللہ کو ایسی چیز کی خبر دیتے ہو جو اس کو آسمانوں اور زمین میں معلوم نہیں  وہ پاک اور برتر ہے اس سے جس کو وہ شریک کرتے ہیں"
    },
    {
      "resource_id": 819,
      "text": "اور لوگ ایک ہی امت تھےپھر انھوں نے اختلاف کیا اور اگر تمھارے رب کی طرف سے ایک بات پہلے سے نہ ٹھہر چکی ہوتی تو ان کے درمیان اس امر کا فیصلہ کردیا جاتا جس میں وہ اختلاف کر رہے ہیں"
    },
    {
      "resource_id": 819,
      "text": "اور وہ کہتے ہیں کہ نبی پر اس کے رب کی طرف سے کوئی نشانی کیوں نہیں اتاری گئی، کہو کہ غیب کی خبر تو اللہ ہی کو ہے  تم لوگ انتظار کرو، میں بھی تمھارے ساتھ انتظار کرنے والوں میں سے ہوں"
    },
    {
      "resource_id": 819,
      "text": "اور جب کوئی تکلیف پڑنے کے بعد ہم لوگوں کو اپنی رحمت کا مزا چکھاتے ہیں تو وہ فوراً ہماری نشانیوں کے معاملہ میں حیلے بنانے لگتے ہیں  کہو کہ خدا اپنے حیلوں میں ان سے بھی زیادہ تیز ہے یقیناً ہمارے فرشتے تمھاری حیلہ بازیوں کو لکھ رہے ہیں"
    },
    {
      "resource_id": 819,
      "text": "وہ اللہ ہی ہے جو تم کو خشکی اور تری میں چلاتا ہے چنانچہ جب تم کشتی میں ہوتے ہو اور کشتیاں لوگوں کو لے کر موافق ہوا سے چل رہی ہوتی ہیں اور لوگ اس سے خوش ہوتے ہیں کہ یکایک تند ہوا آتی ہے اور ان پر ہر جانب سے موجیں اٹھنے لگتی ہیں اور وہ گمان کرلیتے ہیں کہ ہم گِھر گئے اس وقت وہ اپنے دین کو اللہ ہی کے ليے خالص کرکے اس کو پکارنے لگتے ہیں کہ اگر تو نے ہمیں اس سے نجات دے دی تو یقیناً ہم شکر گزار بندے بنیں گے"
    },
    {
      "resource_id": 819,
      "text": "پھر جب وہ ان کو نجات دے دیتا ہے تو فوراً ہی وہ زمین میں ناحق کی سرکشی کرنے لگتے ہیں  اے لوگو، تمھاری سرکشی تمھارے اپنے ہی خلاف ہے، دنیا کی زندگی کا نفع اٹھالو، پھر تم کو ہماری طرف لوٹ کر آنا ہے، پھر ہم بتادیں گے جو کچھ تم کر رہے تھے"
    },
    {
      "resource_id": 819,
      "text": "دنیا کی زندگی کی مثال ایسی ہے جیسے پانی، ہم نے اس کو آسمان سے برسایا تو زمین کا سبزہ خوب نکلا جس کو آدمی کھاتے ہیں اور جس کو جانور کھاتے ہیں  یہاں تک کہ جب زمین پوری رونق پر آگئی اور سنور اٹھی اور زمین والوں نے گمان کرلیا کہ اب یہ ہمارے قابو میں ہے تو اچانک اس پر ہمارا حکم رات کو یا دن کو آگیا، پھر ہم نے اس کو کاٹ کر ڈھیر کردیا گویا کل یہاں کچھ تھا ہی نہیں  اس طرح ہم نشانیاں کھول کر بیان کرتے ہیں ان لوگوں کے ليے جو غور کرتے ہیں"
    },
    {
      "resource_id": 819,
      "text": "اور اللہ سلامتی کے گھر کی طرف بلاتا ہے اور وہ جس کو چاہتا ہے سیدھا راستہ دکھادیتا ہے"
    },
    {
      "resource_id": 819,
      "text": "جن لوگوں نے بھلائی کی، ان کے ليے بھلائی ہے اور اس پر مزید بھی اور ان کے چہروں پر نہ سیاہی چھائے گی اور نہ ذلت یہی جنت والے لوگ ہیں ، وہ اس میں ہمیشہ رہیں گے"
    },
    {
      "resource_id": 819,
      "text": "اور جنھوں نے برائیاں کمائیں تو برائی کا بدلہ اس کے برابر ہے اور ان پر رسوائی چھائی ہوئی ہوگی کوئی ان کو اللہ سے بچانے والا نہ ہوگا گویا کہ ان کے چہرے اندھیری رات کے ٹکڑوں سے ڈھانک دئے گئے ہیں  یہی لوگ دوزخ والے ہیں ، وہ اس میں ہمیشہ رہیں گے"
    },
    {
      "resource_id": 819,
      "text": "اور جس دن ہم ان سب کو جمع کریں گے، پھر ہم شرک کرنے والوں سے کہیں گے کہ ٹھہرو تم بھی اور تمھارے بنائے ہوئے شریک بھی پھر ہم ان کے درمیان تفریق کردیں گے اور ان کے شریک کہیں گے کہ تم ہماری عبادت تو نہیں کرتے تھے"
    },
    {
      "resource_id": 819,
      "text": "اللہ ہمارے درمیان گواہی کے ليے کافی ہے ہم تمھاری عبادت سے بالکل بے خبر تھے"
    },
    {
      "resource_id": 819,
      "text": "اس وقت ہر شخص اپنے اس عمل سے دو چار ہوگا جو اس نے کیا تھا اور لوگ اللہ اپنے مالک حقیقی کی طرف لوٹائے جائیں گے اور جو جھوٹ انھوں نے گھڑے تھے وہ سب ان سے جاتے رہیں گے"
    },
    {
      "resource_id": 819,
      "text": "کہو کہ کون تم کو آسمان اور زمین سے روزی دیتا ہے، یا کون ہے جو کان پر اور آنکھوں پر اختیار رکھتا ہے اور کون بے جان میں سے جاندار کو اور جاندار میں سے بے جان کو نکالتا ہے اور کون معاملات کا انتظا م کر رہا ہے وہ کہیں گے کہ اللہ کہو کہ پھر کیا تم ڈرتے نہیں"
    },
    {
      "resource_id": 819,
      "text": "پس وہی اللہ تمھارا پروردگارِ حقیقی ہے سچائي کے بعد بھٹکنے کے سوا اور کیا ہے، تم کدھر پھرے جاتے ہو"
    },
    {
      "resource_id": 819,
      "text": "اسی طرح تیرے رب کی بات سرکشی کرنے والوں کے حق میں پوری ہوچکی ہے کہ وہ ایمان نہ لائیں گے"
    },
    {
      "resource_id": 819,
      "text": "کہو، کیا تمھارے ٹھہرائے ہوئے شریکوں میں کوئی ہے جو پہلی بار پیدا کرتا ہو، پھر وہ دوبارہ بھی پیدا کرے کہو، اللہ ہی پہلی بار بھی پیدا کرتا ہے پھر وہی دوبارہ بھی پیدا کرے گا پھر تم کہاں بھٹکے جاتے ہو"
    },
    {
      "resource_id": 819,
      "text": "کہو، کیا تمھارے شرکاء میں کوئی ہے جو حق کی طرف رہنمائی کرتا ہو، کہہ دو کہ اللہ ہی حق کی طرف رہنمائی کرتا ہے پھر جو حق کی طرف رہنمائی کرتا ہے، وہ پیروی کيے جانے کا مستحق ہے یا وہ جس کو خود ہی راستہ نہ ملتا ہو بلکہ اسے راستہ بتایا جائے تم کو کیا ہوگیا ہے، تم کیسا فیصلہ کرتے ہو"
    },
    {
      "resource_id": 819,
      "text": "ان میں سے اکثر صرف گمان کی پیروی کر رہے ہیں  اور گمان حق بات میں کچھ بھی کام نہیں دیتا اللہ کو خوب معلوم ہے جو کچھ وہ کرتے ہیں"
    },
    {
      "resource_id": 819,
      "text": "اور یہ قرآن ایسا نہیں کہ اللہ کے سوا کوئی اس کو بنالے بلکہ یہ تصدیق ہے ان پیشین گوئیوں کی جو اس کے پہلے سے موجو دہیں  اور کتاب کی تفصیل ہے، اس میں کوئی شک نہیں کہ وہ خداوند عالم کی طرف سے ہے"
    },
    {
      "resource_id": 819,
      "text": "کیا لوگ کہتے ہیں کہ اس شخص نے اس کو گڑھ لیا ہے کہو کہ تم اس کی مانند کوئی سورہ لے آؤ اور اللہ کے سوا تم جن کو بلاسکو بلالو، اگر تم سچے ہو"
    },
    {
      "resource_id": 819,
      "text": "بلکہ یہ لوگ اس چیز کو جھٹلا رہے ہیں جو ان کے علم کے احاطے میں نہیں آئی اور جس کی حقیقت ابھی ان پر نہیں کھلی اسی طرح ان لوگوں نے بھی جھٹلایا جو ان سے پہلے گزرے ہیں ، پس دیکھو کہ ظالموں کا انجام کیا ہوا"
    },
    {
      "resource_id": 819,
      "text": "اور ان میں سے وہ بھی ہیں جو قرآن پر ایمان لے آئیں گے اور وہ بھی ہیں جو اس پر ایمان نہیں لائیں گے اور تیرا رب مفسدوں کو خوب جانتا ہے"
    },
    {
      "resource_id": 819,
      "text": "اور اگر وہ تم کو جھٹلاتے ہیں تو کہہ دو کہ میرا عمل میرے ليے ہے اور تمھارا عمل تمھارے ليے تم اس سے بری ہو جو میں کرتا ہوں اور میں اس سے بری ہوں جو تم کر رہے ہو"
    },
    {
      "resource_id": 819,
      "text": "اور ان میں بعض ایسے بھی ہیں جو تمھاری طرف کان لگاتے ہیں ، تو کیا تم بہروں کو سناؤ گے جب کہ وہ سمجھ سے کام نہ لے رہے ہوں"
    },
    {
      "resource_id": 819,
      "text": "اور ان میں سے کچھ ایسے ہیں جو تمھاری طرف دیکھتے ہیں ، تو کیا تم اندھوں کو راستہ دکھاؤ گے اگرچہ وہ دیکھ نہ رہے ہوں"
    },
    {
      "resource_id": 819,
      "text": "اللہ لوگوں پر کچھ بھی ظلم نہیں کرتا، مگر لوگ خود ہی اپنی جانو ں پر ظلم کرتے ہیں"
    },
    {
      "resource_id": 819,
      "text": "اور جس دن اللہ ان کو جمع کرے گا، گویا کہ وہ بس دن کی ایک گھڑی دنیا میں تھے وہ ایک دوسرے کو پہچانیں گے بے شک سخت گھاٹے میں رہے وہ لوگ جنھوں نے اللہ سے ملنے کو جھٹلایا اور وہ راہِ راست پر نہ آئے"
    },
    {
      "resource_id": 819,
      "text": "ہم تم کو اس کا کوئی حصہ دکھادیں جس کا ہم ان سے وعدہ کر رہے ہیں یا تمھیں وفات دے دیں ، بہرحال ان کو ہماری ہی طرف لوٹنا ہے، پھر اللہ گواہ ہے اس پر جو کچھ وہ کر رہے ہیں"
    },
    {
      "resource_id": 819,
      "text": "اور ہر امت کے ليے ایک رسول ہے پھر جب ان کا رسول آجاتا ہے تو ان کے درمیان انصاف کے ساتھ فیصلہ کردیا جاتا ہے اور ان پر کوئی ظلم نہیں ہوتا"
    },
    {
      "resource_id": 819,
      "text": "اور وہ کہتے ہیں کہ یہ وعدہ کب پورا ہوگا اگر تم سچے ہو"
    },
    {
      "resource_id": 819,
      "text": "کہو میں اپنے واسطے بھی برے اور بھلے کا مالک نہیں ، مگر جو اللہ چاہے ہر امت کے ليے ایک وقت ہے جب ان کا وقت آجاتا ہے تو پھر نہ وہ ایک گھڑی پیچھے ہوتے اور نہ آگے"
    },
    {
      "resource_id": 819,
      "text": "کہو کہ بتاؤ، اگر اللہ کا عذاب تم پر رات کو آپڑے یا دن کو آجائے تو مجرم لوگ اس سے پہلے کیا کرلیں گے"
    },
    {
      "resource_id": 819,
      "text": "پھر کیا جب عذاب واقع ہوچکے گا تب اس پر یقین کرو گے اب قائل ہوئے اور تم اسی کا تقاضا کرتے تھے"
    },
    {
      "resource_id": 819,
      "text": "پھر ظالموں سے کہا جائے گاکہ اب ہمیشہ کا عذاب چکھو یہ اسی کا بدلہ مل رہا ہے جو کچھ تم کماتے تھے"
    },
    {
      "resource_id": 819,
      "text": "اور وہ تم سے پوچھتے ہیں کہ کیا یہ بات سچ ہے کہو کہ ہاں میرے رب کی قسم، یہ سچ ہے اور تم اس کو تھکا نہ سکو گے"
    },
    {
      "resource_id": 819,
      "text": "اور اگر ہر ظالم کے پاس وہ سب کچھ ہو جو زمین میں ہے تو وہ اس کوفدیہ میں دے دینا چاہے گا اور جب وہ عذاب کو دیکھیں گے تو اپنے دل میں پچھتائیں گے اور ان کے درمیان انصاف سے فیصلہ کردیا جائے گا اور ان پر ظلم نہ ہوگا"
    },
    {
      "resource_id": 819,
      "text": "یا درکھو، جو کچھ آسمانوں اور زمین میں ہے سب اللہ کا ہے، یاد رکھو، اللہ کا وعدہ سچا ہے مگر اکثر لوگ نہیں جانتے"
    },
    {
      "resource_id": 819,
      "text": "وہی زندہ کرتا ہے اور وہی مارتا ہے اور اسی کی طرف تم لوٹائے جاؤ گے"
    },
    {
      "resource_id": 819,
      "text": "اے لوگو، تمھارے پاس تمھارے رب کی جانب سے نصیحت آگئی اور اس کے ليے شفاء جو سینوں میں ہوتی ہے اور اہل ایمان کے ليے ہدایت اور رحمت"
    },
    {
      "resource_id": 819,
      "text": "کہو کہ یہ اللہ کے فضل اور اس کی رحمت سے ہے اب چاہيے کہ لوگ خوش ہوں ، یہ اس سے بہتر ہے جس کو وہ جمع کر رہے ہیں"
    },
    {
      "resource_id": 819,
      "text": "کہو، یہ بتاؤ کہ اللہ نے تمھارے ليے جو رزق اتارا تھا، پھر تم نے اس میں سے کچھ کو حرام ٹھہرایا اور کچھ کو حلال کہو، کیا اللہ نے تم کو اس کا حکم دیا ہے یا تم اللہ پر جھوٹ لگا رہے ہو"
    },
    {
      "resource_id": 819,
      "text": "اور قیامت کے دن کے بارے میں ان لوگوں کا کیا خیال ہے جو اللہ پر جھوٹ لگا رہے ہیں  بے شک اللہ لوگوں پر بڑا فضل فرمانے والا ہے، مگر اکثر لوگ شکر ادا نہیں کرتے"
    },
    {
      "resource_id": 819,
      "text": "اور تم جس حال میں بھی ہو اور قرآن میں سے جو حصہ بھی سنا رہے ہو اور تم لوگ جو کام بھی کرتے ہو، ہم تمھارے اوپر گواہ رہتے ہیں جس وقت تم اس میں مشغول ہوتے ہو اور تیرے رب سے ذرہ برابر بھی کوئی چیز غائب نہیں ، نہ زمین میں اور نہ آسمان میں اور نہ اس سے چھوٹی اور نہ بڑی، مگر وہ ایک واضح کتاب میں ہے"
    },
    {
      "resource_id": 819,
      "text": "سن لو، اللہ کے دوستوں کے ليے نہ کوئی خوف ہوگا اور نہ وہ غمگین ہوں گے"
    },
    { "resource_id": 819, "text": "یہ وہ لوگ ہیں جو ایمان لائے اور ڈرتے رہے" },
    {
      "resource_id": 819,
      "text": "ان کے ليے خوش خبری ہے دنیا کی زندگی میں بھی اور آخرت میں بھی اللہ کی باتوں میں کوئی تبدیلی نہیں ، یہی بڑی کامیابی ہے"
    },
    {
      "resource_id": 819,
      "text": "اور تم کو ان کی بات غم میں نہ ڈالےزور سب اللہ ہی کے ليے ہے، وہ سننے والا، جاننے والا ہے"
    },
    {
      "resource_id": 819,
      "text": "سنو، جو آسمانوں میں ہیں اور جو زمین میں ہیں سب اللہ ہی کے ہیں  اور جو لوگ اللہ کے سوا شریکوں کو پکارتے ہیں وہ کس چیز کی پیروی کر رہے ہیں ، وہ صرف گمان کی پیروی کر رہے ہیں اور وہ محض اٹکل دوڑا رہے ہیں"
    },
    {
      "resource_id": 819,
      "text": "وہ اللہ ہی ہے جس نے تمھارے ليے رات بنائی تاکہ تم سکون حاصل کرو اور دن کو روشن بنایا بے شک اس میں نشانیاں ہیں ان لوگوں کے ليے جو سنتے ہیں"
    },
    {
      "resource_id": 819,
      "text": "کہتے ہیں کہ اللہ نے بیٹا بنایا ہے وہ پاک ہے، بے نیاز ہے اسی کا ہے جو کچھ آسمانوں میں ہے اور جو کچھ زمین میں ہے تمھارے پاس اس کی کوئی دلیل نہیں  کیا تم اللہ پر ایسی بات گھڑتے ہو جس کا تم علم نہیں رکھتے"
    },
    {
      "resource_id": 819,
      "text": "کہو،جو لوگ اللہ پر جھوٹ باندھتے ہیں وہ فلاح نہیں پائیں گے"
    },
    {
      "resource_id": 819,
      "text": "ان کے ليے بس دنیا میں تھوڑا فائدہ اٹھالینا ہے پھر ہماری ہی طرف ان کا لوٹنا ہے پھر ان کو ہم اس انکار کے بدلے سخت عذاب کا مزہ چکھائیں گے"
    },
    {
      "resource_id": 819,
      "text": "اور ان کو نوح کا حال سناؤ جب کہ اس نے اپنی قوم سے کہا کہ اے میری قوم، اگر میرا کھڑا ہونا اور اللہ کی آیتوں سے نصیحت کرنا تم پر گراں ہوگیا ہے تو میں نے اللہ پر بھروسہ کیا  تم اپنا متفقہ فیصلہ کرلو اور اپنے شریکوں کو بھی ساتھ لے لو، تم کو اپنے فیصلہ میں کوئی شبہ باقی نہ رہے پھر تم لوگ میرے ساتھ جو کچھ کرنا چاہتے ہو، وہ کرگزرو اور مجھ کو مہلت نہ دو"
    },
    {
      "resource_id": 819,
      "text": "اگر تم اعراض کرو گے تو میں نے تم سے کوئی مزدوری نہیں مانگی ہے میری مزدوری تو اللہ کے ذمہ ہے اور مجھ کو حکم دیا گیا ہے کہ میں فرماں برداروں میں سے ہوں"
    },
    {
      "resource_id": 819,
      "text": "پھر انھوں نے اس کو جھٹلادیا تو ہم نے نوح کو اور جو لوگ اس کے ساتھ کشتی میں تھے نجات دی اور ان کو جانشین بنایا اور ان لوگوں کو غرق کردیا جنھوں نے ہماری نشانیوں کو جھٹلایا تھا دیکھو کہ کیا انجام ہوا ان کا جن کو ڈرایا گیا تھا"
    },
    {
      "resource_id": 819,
      "text": "پھر ہم نے نوح کے بعد کتنے رسول بھیجے وہ ان کے پاس کھلی کھلی دلیلیں لے کر آئے، مگر وہ اس پر ایمان لانے والے نہ بنے جس کو وه پہلے جھٹلاچکے تھے اسی طرح ہم حد سے نکل جانے والوں کے دلوں پر مہر لگادیتے ہیں"
    },
    {
      "resource_id": 819,
      "text": "پھر ہم نے ان کے بعد موسیٰ اور ہارون کو فرعون اور اس کے سرداروں کے پاس اپنی نشانیاں دے کر بھیجا، مگر انھوں نے گھمنڈ کیا اور وہ مجرم لوگ تھے"
    },
    {
      "resource_id": 819,
      "text": "پھر جب ان کے پاس ہماری طرف سے سچی بات پہنچی تو انھوں نے کہا یہ تو کھلا ہوا جادو ہے"
    },
    {
      "resource_id": 819,
      "text": "موسیٰ نے کہا کہ کیا تم حق کو جادو کہتے ہو جب کہ وہ تمھارے پاس آچکا ہے کیا یہ جادو ہے، حالاں کہ جادو والے کبھی فلاح نہیں پاتے"
    },
    {
      "resource_id": 819,
      "text": "انھوں نے کہا کہ کیا تم ہمارے پاس اس ليے آئے ہو کہ ہم کو اس راستے سے پھیر دو جس پر ہم نے اپنے باپ دادا کو پایا ہے، اور اس ملک میں تم دونوں کی بڑائی قائم ہوجائے، اور ہم کبھی تم دونوں کی بات ماننے والے نہیں ہیں"
    },
    {
      "resource_id": 819,
      "text": "اور فرعون نے کہا کہ تمام ماہر جادو گروں کو میرے پاس لے آؤ"
    },
    {
      "resource_id": 819,
      "text": "جب جادو گر آئے تو موسیٰ نے ان سے کہا کہ جو کچھ تمھیں ڈالنا ہے ڈالو"
    },
    {
      "resource_id": 819,
      "text": "پھر جب جادو گروں نے ڈالا تو موسیٰ نے کہا کہ جو کچھ تم لائے ہو وہ جادو ہے بے شک اللہ اس کو باطل کردے گا، اللہ یقینا مفسدوں کے کام کو سدھرنے نہیں دیتا"
    },
    {
      "resource_id": 819,
      "text": "اور اللہ اپنے حکم سے حق کو حق کر دکھاتا ہے، خواہ مجرموں کو وہ کتنا ہی ناگوار ہو"
    },
    {
      "resource_id": 819,
      "text": "پھر موسیٰ کو اس کی قوم میں سے چند نوجوانوں کے سوا کسی نے نہ مانا، فرعون کے ڈر سے اور خود اپنی قوم کے بڑے لوگوں کے ڈر سے کہ کہیں وہ ان کو کسی فتنہ میں نہ ڈال دے، بے شک فرعون زمین میں غلبہ رکھتا تھا اور وہ ان لوگوں میں سے تھا جو حد سے گزرجاتے ہیں"
    },
    {
      "resource_id": 819,
      "text": "اور موسیٰ نے کہا اے میری قوم، اگر تم اللہ پر ایمان رکھتے ہو تو اسی پر بھروسہ کرو، اگر تم واقعی فرماں بردار ہو"
    },
    {
      "resource_id": 819,
      "text": "انھوں نے کہا، ہم نے اللہ پر بھروسہ کیا، اے ہمارے رب، ہمیں ظالم لوگوں کے ليے فتنہ نہ بنا"
    },
    {
      "resource_id": 819,
      "text": "اور اپنی رحمت سے ہم کو منکر لوگوں سے نجات دے"
    },
    {
      "resource_id": 819,
      "text": "اور ہم نے موسیٰ اور اس کے بھائی کی طرف وحی کی کہ اپنی قوم کے ليے مصر میں کچھ گھر مقرر کرلو اور اپنے ان گھرو ں کو قبلہ بناؤ اور نماز قائم کرو اور اہل ایمان کو خوش خبری دے دو"
    },
    {
      "resource_id": 819,
      "text": "اور موسیٰ نے کہا، اے ہمارے رب، تو نے فرعون کو اور اس کے سرداروں کو دنیا کی زندگی میں رونق اور مال دیا ہے اے ہمارے رب، اس ليے کہ وہ تیری راہ سے لوگوں کو بھٹکائیں  اے ہمارے رب، ان کے مال کو غارت کردے اور ان کے دلوں کو سخت کردے کہ وہ ایمان نہ لائیں یہاں تک کہ دردناک عذاب کو دیکھ لیں"
    },
    {
      "resource_id": 819,
      "text": "فرمایا، تم دونوں کی دعا قبول کی گئی اب تم دونوں جمے رہو اور ان لوگوں کی راہ کی پیروی نہ کرو جو علم نہیں رکھتے"
    },
    {
      "resource_id": 819,
      "text": "اور ہم نے بنی اسرائیل کو سمندر پار کرا دیا تو فرعون اور اس کے لشکر نے ان کا پیچھا کیا، سرکشی اور زیادتی کی غرض سے یہاں تک کہ جب فرعون ڈوبنے لگا تو اس نے کہا کہ میں ایمان لایا کہ کوئی معبود نہیں ، مگر وہ جس پر بنی اسرائیل ایمان لائے اور میں اس کے فرماں بردارو ں میں ہوں"
    },
    {
      "resource_id": 819,
      "text": "کیا اب، اور اس سے پہلے تو نافرمانی کرتا رہا اور تو فساد برپا کرنے والوں میں سے تھا"
    },
    {
      "resource_id": 819,
      "text": "پس آج ہم تیرے بدن کو بچائیں گے تاکہ تو اپنے بعد والوں کے ليے نشانی بنے، اور بیشک بہت سے لوگ ہماری نشانیوں سے غافل رہتے ہیں"
    },
    {
      "resource_id": 819,
      "text": "اور ہم نے بنی اسرائیل کو اچھا ٹھکانا دیا اور ان کو ستھری چیزیں کھانے کے ليے دیں  پھر انھوں نے اختلاف نہیں کیا مگر اس وقت جب کہ علم ان کے پاس آچکا تھا یقینا تیرا رب قیامت کے دن ان کے درمیان اس چیز کا فیصلہ کردے گا جس میں وہ اختلاف کرتے رہے"
    },
    {
      "resource_id": 819,
      "text": "پس اگر تم کو اس چیز کے بارے میں شک ہے جو ہم نے تمھاری طرف اتاری ہے تو ان لوگوں سے پوچھ لو جو تم سے پہلے سے کتاب پڑھ رہے ہیں  بے شک یہ تم پر حق آیا ہے تمھارے رب کی طرف سے، پس تم شک کرنے والوں میں سے نہ بنو"
    },
    {
      "resource_id": 819,
      "text": "اور تم ان لوگوں میں شامل نہ ہو جنھوں نے اللہ کی آیتوں کو جھٹلایا ہے، ور نہ تم نقصان اٹھانے والوں میں سے ہوگے"
    },
    {
      "resource_id": 819,
      "text": "بے شک جن لوگوں پر تیرے رب کی بات پوری ہوچکی ہے، وہ ایمان نہیں لائیں گے"
    },
    {
      "resource_id": 819,
      "text": "خواہ ان کے پاس ساری نشانیاں آجائیں جب تک کہ وہ درد ناک عذاب کو سامنے آتا نہ دیکھ لیں"
    },
    {
      "resource_id": 819,
      "text": "پس کیوں نہ ہوا کہ کوئی بستی ایمان لاتی کہ اس کا ایمان اس کو نفع دیتا، یونس کی قوم کے سوا جب وہ ایمان لائے تو ہم نے ان سے دنیا کی زندگی میں رسوائی کا عذاب ٹال دیا اور ان کو ایک مدت تک بہرہ مند ہونے کا موقع دیا"
    },
    {
      "resource_id": 819,
      "text": "اور اگر تیرا رب چاہتا تو زمین پر جتنے لوگ ہیں سب کے سب ایمان لے آتے پھر کیا تم لوگوں کو مجبور کروگے کہ وہ مومن ہوجائیں"
    },
    {
      "resource_id": 819,
      "text": "اور کسی شخص کے ليے ممکن نہیں کہ وہ اللہ کی اجازت کے بغیر ایمان لاسکے اور اللہ ان لوگوں پر گندگی ڈال دیتا ہے جو عقل سے کام نہیں لیتے"
    },
    {
      "resource_id": 819,
      "text": "کہو کہ آسمانوں اور زمین میں جو کچھ ہے، اسے دیکھواور نشانیاں اور ڈراوے ان لوگوں کو فائدہ نہیں پہنچاتے جوایمان نہیں لاتے"
    },
    {
      "resource_id": 819,
      "text": "وہ تو بس اس طرح کے دن کا انتظار کر رہے ہیں جس طرح کے دن ان سے پہلے گزرے ہوئے لوگوں کو پیش آئے کہو، انتظار کرو میں بھی تمھارے ساتھ انتظار کرنے والوں میں ہوں"
    },
    {
      "resource_id": 819,
      "text": "پھر ہم بچالیتے ہیں اپنے رسولوں کو اور ان کو جو ایمان لائے اسی طرح ہمارا ذمہ ہے کہ ہم ایمان والوں کو بچالیں گے"
    },
    {
      "resource_id": 819,
      "text": "کہو، اے لوگو! اگر تم میرے دین کے متعلق شک میں ہو تو میں ان کی عبادت نہیں کرتا جن کی عبادت تم کرتے ہو اللہ کے سوا بلکہ میں اس اللہ کی عبادت کرتا ہوں جو تم کو وفات دیتا ہے اور مجھ کوحکم ملا ہے کہ میں ایمان والوں میں سے بنوں"
    },
    {
      "resource_id": 819,
      "text": "اور یہ کہ اپنا رخ یکسو ہوکر دین کی طرف کروں  اور مشرکوں میں سے نہ بنوں"
    },
    {
      "resource_id": 819,
      "text": "اور اللہ کے علاوہ ان کو نہ پکارو جو تم کو نہ نفع پہنچاسکتے ہیں اور نہ نقصان پھر اگر تم ایسا کرو گے تو یقینا تم ظالموں میں سے ہوجاؤ گے"
    },
    {
      "resource_id": 819,
      "text": "اور اگر اللہ تم کو کسی تکلیف میں پکڑلے تو اس کے سوا کوئی نہیں جو اس کو دور کرسکے اور اگر وہ تم کو کوئی بھلائی پہنچانا چاہے تو اس کے فضل کو کوئی روکنے والا نہیں  وہ اپنا فضل اپنے بندوں میں سے جس کو چاہتا ہے دیتا ہے اور وہ بخشنے والا، مہربان ہے"
    },
    {
      "resource_id": 819,
      "text": "کہو، اے لوگو، تمھارے رب کی طرف سے تمھارے پاس حق آگیا ہے جو ہدایت قبول کرے گا، وہ اپنے ہی ليے کرے گا اور جو بھٹکے گا تو اس کا وبال اسی پر آئے گا، اور میں تمھارے اوپر ذمہ دار نہیں ہوں"
    },
    {
      "resource_id": 819,
      "text": "اور تم اس کی پیروی کرو جو تم پر وحی کی جاتی ہے اور صبر کرو یہاں تک کہ اللہ فیصلہ کردے اور وہ بہترین فیصلہ کرنے والا ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "10" }
  }
}
