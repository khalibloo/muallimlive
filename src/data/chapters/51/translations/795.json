{
  "translations": [
    {
      "resource_id": 795,
      "text": "ߊ߰ ߒ ߣߌ߫ ( ߝߢߐ߫ ) ߖߎߙߎ߲ߖߎߙߎ߲ߠߌ߲ߠߊ ߟߎ߬ ߕߍ߫ ߛߎߋߛߎߋ߫."
    },
    { "resource_id": 795, "text": "ߊ߰ ߒ ߣߌ߫ ߕߊ߬ߟߌ߬ߟߊ ߟߎ߬ ߕߍ߫ ߢߐ߯ߞߐߞߐ߫." },
    { "resource_id": 795, "text": "ߊ߰ ߒ ߣߌ߫ ߞߎߟߎ߲ߞߎߟߎ߲ߠߊ ߟߎ߬ ߕߍ߫ ߓߟߐߟߐߟߐ߫" },
    { "resource_id": 795, "text": "ߊ߰ ߒ ߣߌ߫ ߝߋ߲߫ ߘߐߕߟߊߟߊ ߟߎ߬ ߕߍ߫ ߛߎߋ߫." },
    {
      "resource_id": 795,
      "text": "ߊߟߎ߫ ߦߟߌߡߊߘߌߦߊߣߍ߲߫ ߞߏ ߡߍ߲ ߠߊ߫ ، ߖߊ߯ߕߋ߬ ߸ ߕߎ߬ߢߊ߫ ߟߋ߬."
    },
    { "resource_id": 795, "text": "ߛߙߊ߬ߟߌ ߘߏ߲߬ ، ߖߊ߯ߕߋ߬ ߸ ߏ߬ ߞߍߕߐ߫ ߟߋ߬." },
    {
      "resource_id": 795,
      "text": "ߊ߰ ߒ ߣߌ߫ ߛߊ߲ ߕߍ߫ ߸ ߏ߬ ߡߍ߲ ߦߋ߫ ߛߌߟߊ߫ ߛߘߍߡߊ߲ ߕߌ߱ ߘߌ߫."
    },
    {
      "resource_id": 795,
      "text": "ߖߊ߯ߕߋ߬ ߸ ߊߟߎ߫ ߦߋ߫ ߞߎߡߊ߫ ߝߐߣߍ߲߫ ߢߐ߲߰ ߞߐ ߟߋ߬ ߞߊ߲߬."
    },
    {
      "resource_id": 795,
      "text": "ߡߐ߰ ߟߋ߬ ߞߕߐߡߊߛߊ߬ߦߌ߬ ߟߊ߫ ߞߊ߬ ߓߐ߫ ߏ ߡߊ߬ ߸ ߡߍ߲ ߞߕߐߡߊߛߊ߬ߦߌ߬ ߘߊ߫."
    },
    { "resource_id": 795, "text": "ߞߎ߲߬ߘߐ߬ߕߍ߰ߟߊ ߟߎ߬ ߘߊ߲ߞߊߣߍ߲߫ ߠߋ߬." },
    {
      "resource_id": 795,
      "text": "ߏ߬ ߟߎ߬ ߡߍ߲ ߠߎ߫ ߢߌ߬ߣߊ߬ߣߍ߲ ߦߋ߫ ߓߌ߬ߘߏ߲߬ߓߌߘߏ߲ ߘߐ߫."
    },
    {
      "resource_id": 795,
      "text": "ߊ߬ߟߎ߬ ߦߋ߫ ߢߌ߬ߣߌ߲߬ߞߊ߬ߟߌ ߟߊ߫ ߸ ߞߏ߫ ߛߙߊ߬ߟߌ ߟߏ߲ ߦߋ߫ ߕߎ߬ߡߊ ߖߐ߲߫ ߘߌ߫؟."
    },
    { "resource_id": 795, "text": "ߏ߬ ߟߋ ߘߏ߲߬ ߊ߬ߟߎ߬ ߞߘߐߓߐߟߏ߲ ߘߌ߫ ߕߊ ߟߊ߫." },
    {
      "resource_id": 795,
      "text": "ߞߏ߫ ߊߟߎ߫ ߦߴߊߟߎ߫ ߟߊ߫ ߞߘߐߓߐߟߌ ߡߊߜߙߏ߬ ߥߍ߫ ، ߓߊ ߝߋ߲߫ ߠߋ߫ ߣߌ߲߬ ߊߟߎ߫ ߕߘߍ߬ ߞߌߢߍ߫ ߟߊ߫ ߡߍ߲ ߠߊ߫."
    },
    {
      "resource_id": 795,
      "text": "ߖߊ߯ߕߋ߬ ߸ ߝߊ߲ߕߊ߲ߞߟߊ ߟߎ߬ ߦߋ߫ ߣߊߞߐ ߟߎ߬ ߣߌ߫ ߞߐ߬ߢߊ ߟߎ߫ ߟߋ߬ ߘߐ߫."
    },
    {
      "resource_id": 795,
      "text": "ߊ߬ߟߎ߬ ߦߋ߫ ߝߋ߲߫ ߠߎ߫ ߟߊߞߢߐ߬ߡߊ߬ ߟߊ߫ ߸ ߊ߬ߟߎ߫ ߡߊ߰ߙߌ ߦߋ߫ ߡߍ߲ ߠߎ߬ ߘߌ߫ ߟߴߊ߬ߟߎ߫ ߡߊ߬ ، ߓߊ ߏ߬ ߢߍ߫ ߞߘߐ߬ߡߊ߲߫ ߸ ߊ߬ߟߎ߫ ߕߍ߬ߘߍ߫ ߢߊ߬ߓߊ߮ ߟߎ߫ ߟߋ߬ ߘߌ߫."
    },
    {
      "resource_id": 795,
      "text": "ߊ߬ ߘߏ߲߬ ߞߊ߫ ߘߐ߯ ߊ߬ߟߎ߫ ߕߘߍ߬ ߡߍ߲ ߛߎ߬ߣߐ߰ ߟߊ߫ ߛߎ ߘߐ߫."
    },
    {
      "resource_id": 795,
      "text": "ߊ߬ ߣߴߊ߬ߟߎ߫ ( ߕߘߍ߬ ) ߦߝߊ߬ ߢߌߣߌ߲ ߞߍ߫ ߟߊ߫ ߛߎ߫ ߟߊߓߊ߲ ߠߎ߬ ߟߊ߫ ߞߍ߬ߣߍ߲."
    },
    {
      "resource_id": 795,
      "text": "ߣߌ߭ ߦߴߊ߬ߟߎ߬ ߟߊ߫ ߣߊ߲߬ߝߟߏ ߟߎ߬ ߘߐ߫ ߕߙߊߟߌߟߊ ߣߌ߫ ߞߏߘߐߖߊߓߊ߯ߕߐ ߦߋ߫."
    },
    {
      "resource_id": 795,
      "text": "ߕߐ߰ߡߊ߬ߛߙߋ߬ ߛߌߦߊߡߊ߲߫ ߠߋ߬ ߘߎ߱ ߞߊ߲߬ ߘߍ߲߬ߞߣߍ߬ߦߊ߬ߓߊ߮ ߟߎ߬ ߦߋ߫."
    },
    {
      "resource_id": 795,
      "text": "ߊ߬ ߣߴߊߟߎ߫ ߖߍ߬ߘߍ ߝߣߊ߫ ߘߐ߫ ، ߦߊ߯ߟߴߊߟߎ߫ ߕߍ߫ ߦߋߟߌ߫ ߟߋ߬ ߞߍ߫ ߟߊ߫ ߓߊ߬؟."
    },
    {
      "resource_id": 795,
      "text": "ߊߟߎ߫ ߓߊߟߏ ߦߋ߫ ߛߊ߲ ߠߋ߬ ߘߐ߫ ߸ ߊ߬ ߣߌ߫ ߞߐ߲߬ߞߐ߲߬ ߞߍߣߴߊߟߎ߫ ߡߊ߬ ߡߍ߲ ߘߐ߫."
    },
    {
      "resource_id": 795,
      "text": "ߊ߰ ߒ ߣߌ߫ ߛߊ߲ ߣߌ߫ ߘߎ߱ ߡߊ߰ߙߌ ߕߍ߫ ߸ ߊ߬ ߦߋ߫ ߕߎ߬ߢߊ߫ ߟߋ߬ ߘߌ߫ ߖߊ߯ߕߋ߬ ߸ ߦߏ߫ ߊߟߎ߫ ߦߋ߫ ߞߎߡߊ߫ ߟߊ߫ ߢߊ ߡߍ߲."
    },
    {
      "resource_id": 795,
      "text": "ߦߊ߯ߟߊ߫ ߌߓߎ߬ߙߊ߬ߤߌ߯ߡߊ߫ ߟߊ߫ ߟߏ߲ߟߊ߲ߓߊ ߟߎ߫ ߓߊ߬ߘߏ ߣߊ߬ ߘߴߌ ߡߊ߬ ߓߊ߬."
    },
    {
      "resource_id": 795,
      "text": "ߕߎ߬ߡߊ ߡߍ߲ ߊ߬ߟߎ߫ ߘߏ߲߬ ߘߴߊ߬ ߞߊ߲߬ ߝߏ߬ߟߌ ߘߌ߫ ، ߞߏ߫ ߖߐ ߦߴߌ ߡߊ߬ ، ߊ߬ ߝߣߊ߫ ߞߊ߲߫ ߞߏ߫ ߖߐ ߦߴߊߟߎ߫ ߡߵߊߟߎ߬ ߡߌ߬ߙߌ߲߬ߘߌ߬ ߡߊߝߟߌ߬ߣߍ߲ ߠߎ߬."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߸ ߊ߬ ߝߊ߲ߞߊ߲߫ ߘߊ߫ ߞߊ߬ ߥߊ߫ ߘߏ߲߬ ߊ߬ ߟߊ߫ ߘߋ߲ߓߦߊ ߞߊ߲߬ ، ߏ߬ ߞߍ ߸ ߊ߬ ߞߐߛߊߦߌ߲ ߣߊ߬ ߘߊ߫ ߕߎߙߊߣߍ߲߫ ߕߟߐ߬ߣߍ߲߫ ( ߛߏ߬ߓߏ ) ߘߌ߫."
    },
    {
      "resource_id": 795,
      "text": "ߊ߬ ߞߵߏ߬ ߡߊߘߏ߲߬ ߊ߬ߟߎ߬ ߟߊ߫ ߞߵߊ߬ ߝߐ߫ ߞߏ߫ ߊߟߎ߫ ߕߍ߫ ߘߊߥߎ߲ߠߌ߲ ߞߍ߫؟."
    },
    {
      "resource_id": 795,
      "text": "ߏ߬ ߞߍ ߸ ߊ߬ ߡߛߌ߬ߡߛߌ߬ ߘߴߊ߬ߟߎ߬ ߢߍ߫ ߛߌߟߊ߲ ߘߌ߫ ، ߊ߬ߟߎ߬ ߞߊ߲߫ ߞߴߌ ߞߊ߫ ߛߌߟߊ߲߫ ߘߋ߬ ، ߊ߬ ߣߴߊ߬ߟߎ߫ ߞߵߊ߬ߟߎ߬ ߘߟߊߝߎ߬ ߊ߬ ߦߋ߫ ߘߋ߲ߞߍ߫ ߟߐ߲ߠߌ߲ߠߊ߫ ߟߊ߫."
    },
    {
      "resource_id": 795,
      "text": "ߏ߬ ߞߍ ߸ ߊ߬ ߡߏ߬ߛߏ ߣߊ߬ ߘߊ߫ ߞߎߟߋ ߘߌ߫ ، ߞߵߊ߬ ߢߘߊ ߡߊߜߊ߬ߛߌ߬ ߸ ߞߵߊ߬ ߝߐ߫ ߞߏ߫ ߞߏ߬ߣߊ߬ ߡߛߏ߬ߞߘߐ߬ߣߍ߲ ߖߍ߬ߘߍ ( ߏ߬ ߦߋ߫ ߘߋ߲߫ ߛߐ߬ߘߐ߲߫)؟."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߌ ߡߊ߰ߙߌ ߞߊ߲߫ ߕߋ߲߬ ߠߋ߬ ߘߋ߬ ، ߏ߬ ߟߋ ߘߏ߲߬ ߦߋ߫ ߥߘߋ߬ߥߘߋ߬ߟߌ߬ߟߊ߫ ߟߐ߲ߠߌ߲ߠߊ ߘߌ߫."
    },
    {
      "resource_id": 795,
      "text": "‹ ߌߓߎ߬ߙߊ߬ߤߌߡߊ߫ › ߣߊ߬ ߘߴߊ߬ ߝߐ߫ ߞߏ߫ ߊߟߎ߫ ߘߏߘߌ߫ ߥߍ߫ ߊߟߎ߬ ߗߋߘߋ߲ ߠߎ߬."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߒ߬ ߗߋߣߍ߲߫ ߡߌ߬ߙߌ߲߬ߘߌ߫ ߛߐ߲߬ߡߊ ߟߎ߫ ߟߋ߫ ߡߊ߬."
    },
    {
      "resource_id": 795,
      "text": "ߞߏ߫ ߊ߲ ߧߋ߫ ߓߍ߬ߙߍ ߓߐ߰ߟߊ߬ߡߊ ߗߋ߫ ߊ߬ߟߎ߬ ߞߊ߲ߡߊ߬."
    },
    {
      "resource_id": 795,
      "text": "ߏ߬ ߟߎ߫ ߕߐ߰ߡߊ߬ߛߙߋ߬ߦߊ߬ߣߍ߲߫ ߠߋ߬ ߌ ߡߊ߰ߙߌ ߓߘߊ ߖߊߛߟߌߟߊ ߟߎ߬ ߦߋ߫."
    },
    {
      "resource_id": 795,
      "text": "ߊ߲ ߞߊ߬ ߘߍ߲߬ߞߣߍ߬ߦߊ߬ߓߊ߮ ߡߍ߲ ߠߎ߫ ߕߍ߬ߘߍ߫ ߦߋ߲߬ ߸ ߊ߲ ߞߵߏ߬ ߟߎ߬ ߟߊߓߐ߫."
    },
    {
      "resource_id": 795,
      "text": "ߊ߲ ߝߊ߲߭ ߡߊ߫ ߛߌ߬ߟߡߊ߬ ߛߌ߫ ߛߐ߬ߘߐ߲߫ ߦߋ߲߬ ߝߏ߫ ߟߎ߫ ߞߋߟߋ߲߫ ߔߋ߫."
    },
    {
      "resource_id": 795,
      "text": "ߊ߲ ߘߏ߲߬ ߞߊ߬ ߕߐ߰ߡߊ߬ߛߙߋ ߘߏ߫ ߕߏ߫ ߦߋ߲߬ ߸ ߖߊ߲߰ߞߕߊ߬ ߘߌߡߌ߲ߣߍ߲ ߢߍߛߌߟߊ߲ߢߍߓߊ߮ ߟߎ߬ ߦߋ߫."
    },
    {
      "resource_id": 795,
      "text": "ߊ߬ ߣߌ߫ ߡߎߛߊ߫ ߞߏ ߝߣߊ߫ ߸ ߕߎ߬ߡߊߡߍ߲ ߊ߲ ߞߵߏ߬ ߗߋ߫ ߝߋߙߊߥߎ߲߫ ߡߊ߬ ߘߊ߬ߟߎ߬ ߘߐ߬ߜߍ ߟߎ߬ ߘߌ߫."
    },
    {
      "resource_id": 795,
      "text": "ߏ߬ ߞߵߊ߬ ߞߐߘߏ߲߬ ߊ߬ ߟߊ߫ ߝߊ߲߭ ߘߌ߫ ߸ ߞߵߊ߬ ߝߐ߫ ߏ ߡߊ߬ ߞߏ߫ ߛߎߓߊ߮ ߥߟߊ߫ ߝߊ߬ߕߐ."
    },
    {
      "resource_id": 795,
      "text": "ߏ߬ ߞߍ ߸ ߊ߲ ߞߵߊ߬ ߣߴߊ߬ ߟߊ߫ ߞߟߍ߬ߓߏߟߏ߲ ߠߎ߬ ߕߍ߯ߕߊ߬ ߸ ߞߵߊ߬ߟߎ߬ ߟߊߝߟߌ߬ ߓߊ߫ ߞߎߣߊ߲ ߘߐ߫ ߸ ߞߵߊ߬ ߕߘߍ߬ ߊ߬ ߦߋ߫ ߖߙߊ߬ߞߌ߬ߕߊ߫ ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߊ߯ߘߌ ߟߎ߬ ߝߣߊ߫ ߘߐ߫ ߸ ߕߎ߬ߡߊ ߡߍ߲ ߊ߲ ߞߊ߬ ߝߢߐ߫ ߞߏ߬ߣߟߊ߬ߡߊ ߗߋ߫ ߏ߬ ߟߎ߬ ߞߊ߲ߡߊ߬."
    },
    {
      "resource_id": 795,
      "text": "ߏ߬ ߕߍ߫ ߣߊ߬ ߝߏߦߌ߬ ߞߊ߲ߡߊ߬ ߞߏ߫ ߊ߬ ߘߴߏ߬ ߕߏ߫ ، ߝߏ߫ ߊ߬ ߦߴߏ߬ ߞߍ߫ ߟߋ߬ ߖߐ߫ ߦߏ߫ ( ߝߋ߲߫ ) ߡߎ߰ߡߎ߰ߣߍ߲."
    },
    {
      "resource_id": 795,
      "text": "ߊ߬ ߣߌ߫ ߛߊ߬ߡߎ߯ߘߊ ߟߎ߬ ߝߣߊ߫ ߘߐ߫ ߸ ߕߎ߬ߡߊ ߡߍ߲ ߊ߬ ߝߐ߫ ߘߴߏ߬ ߟߎ߬ ߦߋ߫ ߞߏ߫ ߊߟߎ߫ ߦߴߊߟߎ߫ ߘߊ߰ߡߎ߲߬ ߛߊߣߌ߬ ߥߊ߯ߕߌ߫ ߕߍ߫."
    },
    {
      "resource_id": 795,
      "text": "ߏ߬ ߟߎ߫ ߞߵߊ߬ߟߎ߬ ߜߛߋߞߘߎ߬ ߞߊ߬ ߓߐ߫ ߊ߬ߟߎ߫ ߡߊ߰ߙߌ ߟߊ߫ ߖߊ߬ߡߊߙߌ ߞߣߐ߫ ، ߏ߬ ߞߍ ߜߊ߬ߙߊ߲߬ߞߕߊ ߞߵߊ߬ߟߎ߫ ߡߌ߬ߘߊ߬ ߛߌ߲߯ߜߙߐ߬ ߸ ߞߵߊ߬ ߕߘߍ߬ ߊ߬ߟߎ߬ ߦߋ߫ ߝߟߍߟߌ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߡߊ߫ ߛߴߊ߬ߟߎ߫ ߥߟߌ߬ ߟߊ߫ ߞߵߊ߬ߟߎ߫ ߟߐ߬ ، ߊ߬ߟߎ߫ ߘߏ߲߬ ߡߊ߫ ߞߍ߫ ߊ߬ߟߎ߬ ߕߊߛߙߊ߬ߓߊ߯ ߟߎ߫ ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߣߎߤߎ߲߫ ߡߌ߬ߙߌ߲߬ߘߌ ߘߐ߫ ߸ ߏ߬ ߟߎ߫ ߕߘߍ߬ ߢߌ߲߬ ߠߎ߬ ߢߍ߫ ߞߘߐ߬ߡߊ߲߫ ، ߏ߬ ߟߎ߫ ߘߏ߲߬ ߞߍߣߍ߲߫ ߡߌ߬ߙߌ߲߬ߘߌ߬ ߔߊߟߊ߲ߞߊߣߍ߲߫ ߠߋ߬ ߘߌ߫ ߘߋ߬."
    },
    {
      "resource_id": 795,
      "text": "ߛߊ߲߫ ߞߟߐ ߘߏ߲߬ ߸ ߊ߲ ߞߵߏ߬ ߟߐ߬ ߝߊ߲߬ߞߊ ߟߋ߬ ߟߊ߫ ، ߖߊ߯ߕߋ߬ ߸ ߒ߬ߠߎ߬ ߦߋ߫ ߟߊ߬ߦߙߌ߬ߥߊ߬ߟߌ߬ߟߊ ߟߎ߫ ߟߋ߬ ߘߌ߫."
    },
    {
      "resource_id": 795,
      "text": "ߘߎ߰ߞߝߏ ߝߣߊ߫ ߸ ߊ߲ ߞߵߏ߬ ߘߐߝߎߟߋ߲߫ ، ߘߐ߬ߝߍ߲߬ߛߍ߲߬ߠߌ߲߬ߠߊ߬ ߢߌߡߊ ߟߎ߫ ߟߋ߬ ߒ߬ߠߎ߬ ߘߌ߫ ߘߋ߬."
    },
    {
      "resource_id": 795,
      "text": "ߊ߲ ߞߊ߬ ߝߌ߬ߟߊ߬ߓߊ ߘߊ߲߫ ߝߋ߲ ߓߍ߯ ߟߋ߬ ߘߐ߫ ߸ ߛߴߊߟߎ߫ ߘߴߊߟߎ߫ ߕߊ߰ߛߌ߫."
    },
    {
      "resource_id": 795,
      "text": "ߒ߬ߓߊ߬ ߊߟߎ߫ ߦߴߊߟߎ߫ ߓߏ߬ߙߌ߬ ߞߊߕߙߍ߬ ߊߟߊ߫ ߟߋ߫ ߡߊ߬ ߸ ߒߠߋ ߞߏ߬ߣߌ߲ ߖߊ߬ߛߙߋ߬ߡߊ߬ߟߌ߬ߟߊ߬ ߘߐ߬ߜߍ߫ ߟߋ߬ ߘߴߊߟߎ߫ ߦߋ߫ ߞߊ߬ ߝߘߴߊ߬ߟߋ߬ ( ߊߟߊ߫ ) ߟߊ߫."
    },
    {
      "resource_id": 795,
      "text": "ߊߟߎ߫ ߞߣߊ߫ ߡߊ߰ߙߌ߬ ߜߘߍ߫ ߞߍ߫ ߊߟߊ߫ ߝߍ߬ ߘߋ߬ ߸ ߒߠߋ ߞߏ߬ߣߌ߲ ߖߊ߬ߛߙߋ߬ߡߊ߬ߟߌ߬ߟߊ߬ ߘߐ߬ߜߍ߫ ߟߋ߬ ߘߴߊߟߎ߫ ߦߋ߫ ߸ ߞߊ߬ ߝߘߴߊ߬ߟߋ߬ ( ߊߟߊ߫ ) ߟߊ߫."
    },
    {
      "resource_id": 795,
      "text": "ߊ߬ ߘߏ߲߬ ߕߋ߲߬ ߠߋ߬ ، ߞߋߟߊ߫ ߛߌ߫ ߡߊ߫ ߣߵߊ߬ߟߎ߬ ߢߍߓߊ߮ ߟߎ߫ ߡߊ߬ ߸ ߣߴߏ߬ ߟߎ߬ ߡߴߊ߬ ߝߐ߫ ߏ ߡߊ߬ ߸ ߞߏ߫ ߛߎߓߊ߮ ߟߴߏ߬ ߘߌ߫ ߥߟߊ߫ ߝߊ߬ߕߐ."
    },
    {
      "resource_id": 795,
      "text": "ߦߊ߯ߟߴߊ߬ߟߎ߫ ߣߊ߬ ߢߐ߲߮ ߡߊߛߙߊ߬ ߟߴߏ߬ ߟߋ ߟߊ߫ ߓߊ߬؟ ، ߍ߲߬ߍ߲߫ ߸ ߊ߬ߟߎ߬ ߦߋ߫ ߡߌ߬ߙߌ߲߬ߘߌ߫ ߘߊ߲߬ߠߊߕߊ߬ߡߌ߲߬ߣߍ߲ ߠߎ߫ ߟߋ߬ ߘߌ߫ ߕߎ߲߫."
    },
    {
      "resource_id": 795,
      "text": "ߒ߬ߓߊ߬ ߌߟߋ ߌ ߞߐߘߏ߲߬ ߊ߬ߟߎ߬ ߟߊ߫ ߘߏߦߌ߲߫ ، ߌߟߋ ߞߏ߬ߣߌ߲ ߕߍ߫ ߖߙߊ߬ߞߌ߬ߕߊ߫ ߘߌ߫."
    },
    {
      "resource_id": 795,
      "text": "ߊ߬ ߣߴߌ ߦߋ߫ ߟߊ߬ߟߌ߬ߟߌ ߞߍ߫ ߸ ߓߊ ߟߊ߬ߟߌ߬ߟߌ ߟߋ߫ ߘߍ߲߬ߞߣߍ߬ߦߊ߬ߓߊ߮ ߟߎ߬ ߣߝߊ߫ ߟߊ߫."
    },
    {
      "resource_id": 795,
      "text": "ߒߠߋ ߡߊ߫ ߥߐ߬ߞߎߟߐ ߣߌ߫ ߡߐ߱ ߘߊ߲߫ ߞߎ߲߬ ߛߌ߫ ߟߊ߫ ߸ ߝߏ߫ ߊ߬ߟߎ߬ ߦߋ߫ ߒ ߓߊ߬ߕߏ߫ ߟߋ߬."
    },
    {
      "resource_id": 795,
      "text": "ߒ ߡߊ߫ ߤߊ߬ߙߌ߬ߖߍ߰ ߢߌߣߴߊ߬ߟߎ߬ ߟߊ߫ ߸ ߒ ߘߏ߲߬ ߡߴߊ߬ ߢߌߣߌ߲߫ ߒ ߞߏ߫ ߊ߬ߟߎ߬ ߦߋ߫ ߒ ߘߡߊߢߌߣߌ߲߫."
    },
    {
      "resource_id": 795,
      "text": "ߖߊ߯ߕߋ߬ ߸ ߊߟߊ߫ ߟߋ߫ ߤߊ߬ߙߌ߬ߖߍ߰ߟߊ߫ ߝߊ߲߬ߞߊ߬ߡߊ߫ ߝߊ߬ߛߊ߲߬ߡߊ߲ ߘߌ߫."
    },
    {
      "resource_id": 795,
      "text": "ߒ߬ߓߊ߬ ߖߟߎ߬ߝߍ߬ ߢߊ߬ ߞߋߟߋ߲߫ ߣߌ߭ ߟߋ߬ ߕߐ߬ߢߍ߰ߒߕߋ ߟߎ߬ ߦߋ߫ ߸ ߦߏ߫ ߊ߬ߟߎ߫ ߕߐ߬ߢߐ߮ ߟߎ߬ ߟߊ߫ ߖߟߎ߬ߝߍ߬ ߢߊ߬ ߞߋߟߋ߲ ߣߌ߭ ߢߐ߲߰ߘߐ ، ߏ߬ ߘߐ߫ ߸ ߤߟߴߊ߬ߟߎ߬ ߡߊ߫ ߞߌߢߍ߫ ߒ ߠߊ߫."
    },
    {
      "resource_id": 795,
      "text": "ߒ߬ߓߊ߬ ߜߊ߬ߟߏ ߟߋ߫ ߓߊ߲߬ߓߊ߮ ߟߎ߬ ߢߍ߫ ߊ߬ߟߎ߬ ߟߊ߫ ߟߏ߲ ߘߐ߫ ، ߞߐ߲߬ߞߐ߲߬ ߞߍߣߴߊ߬ߟߎ߫ ߡߊ߬ ߡߍ߲ ߘߐ߫ ߞߊ߬ߣߌ߲߫."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "51" }
  }
}
