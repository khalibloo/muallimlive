{
  "translations": [
    { "resource_id": 25, "text": "Tako mi onih koji uzdižu prašinu." },
    { "resource_id": 25, "text": "i onih koji teret nose," },
    { "resource_id": 25, "text": "i onih kojih plove lahko." },
    { "resource_id": 25, "text": "i onih koji naredbe sprovode," },
    { "resource_id": 25, "text": "Ono što vam se obećava, zaista, je istina." },
    { "resource_id": 25, "text": "Polaganje računa sigurno će se desiti." },
    { "resource_id": 25, "text": "Tako Mi neba skladne ljepote," },
    { "resource_id": 25, "text": "vi govorite oprečno." },
    {
      "resource_id": 25,
      "text": "Od njega - Kur'ana biva okrenut onaj ko je zalutao."
    },
    { "resource_id": 25, "text": "Neka prokleti budu poricatelji" },
    {
      "resource_id": 25,
      "text": "koji su, utonuli u nevjerovanje, ravnodušni."
    },
    { "resource_id": 25, "text": "Oni pitaju: \"Kada će Dan sudnji?\"" },
    { "resource_id": 25, "text": "Bit će onaj dan kada u Vatri budu paćeni." },
    {
      "resource_id": 25,
      "text": "\"Iskusite patnju svoju - to je ono što ste požurivali!\""
    },
    {
      "resource_id": 25,
      "text": "A bogobojazni će, zaista, u džennetskim baščama, među izvorima, boraviti."
    },
    {
      "resource_id": 25,
      "text": "Primat će ono što im Gospodar njihov bude darovao; oni su prije toga dobra djela činili,"
    },
    { "resource_id": 25, "text": "noću samo malo spavali," },
    { "resource_id": 25, "text": "i u praskozorje oprost od grijeha molili," },
    {
      "resource_id": 25,
      "text": "a u imecima njihovim bio je udio i za onoga koji prosi i za onoga koji je uskraćen a ne prosi."
    },
    {
      "resource_id": 25,
      "text": "Na Zemlji su znakovi za one koji čvrsto vjeruju,"
    },
    { "resource_id": 25, "text": "a i u vama samima - zar ne vidite?" },
    {
      "resource_id": 25,
      "text": "A na nebu je opskrba vaša i ono što vam se obećava"
    },
    {
      "resource_id": 25,
      "text": "i, tako Mi Gospodara neba i Zemlje, to je istina, kao što je istina da govorite!"
    },
    {
      "resource_id": 25,
      "text": "Da li je doprla do tebe vijest o počašćenim gostima lbrahimovim."
    },
    {
      "resource_id": 25,
      "text": "Kad mu oni uđoše i rekoše: \"Selam vama!\", i on reče: \"Selam vama, ljudi neznani.\""
    },
    {
      "resource_id": 25,
      "text": "I on neprimjetno ode ukućanima svojim i donese debelo tele."
    },
    {
      "resource_id": 25,
      "text": "primače im ga: \"Zar nećete jesti?\", upita"
    },
    {
      "resource_id": 25,
      "text": "i osjeti od njih u sebi strah. \"Ne boj se.\", rekoše i obradovaše ga dječakom koji će učen biti."
    },
    {
      "resource_id": 25,
      "text": "I pojavi se žena njegova uzvikujući i po licu se udarajući i reče: \"Ja sam stara, nerotkinja!"
    },
    {
      "resource_id": 25,
      "text": "\"Tako je odredio Gospodar tvoj\", rekoše oni, \"On je Mudri i Sveznajući.\""
    },
    {
      "resource_id": 25,
      "text": "\"A što vi hoćete, o izaslanici?\", upita Ibrahim."
    },
    {
      "resource_id": 25,
      "text": "\"Poslani smo narodu prestupničkom'', rekoše,"
    },
    { "resource_id": 25, "text": "\"da sručimo na njih grumenje od gline," },
    {
      "resource_id": 25,
      "text": "obilježeno u Gospodara tvoga za one koji su u razvratu svaku mjeru prešli.\""
    },
    { "resource_id": 25, "text": "Mi iz njega vjernike izvedosmo," },
    {
      "resource_id": 25,
      "text": "a u njemu samo jednu kuću muslimansku nađosmo,"
    },
    {
      "resource_id": 25,
      "text": "i u njemu, za sve one koji se boje bolne patnje, znak ostavismo."
    },
    {
      "resource_id": 25,
      "text": "I u Musau, također - kada ga s očiglednim dokazom faraonu poslasmo,"
    },
    {
      "resource_id": 25,
      "text": "a on, oholeći se, okrenu se nastranu i reče: \"Čarobnjak je ili lud.\""
    },
    {
      "resource_id": 25,
      "text": "I Mi i njega i vojske njegove dohvatismo, pa ih u more bacismo, jer je bio osudu zaslužio."
    },
    {
      "resource_id": 25,
      "text": "I u Adu - kad na njih vjetar poslasmo u kome nije bilo nikakva dobra;"
    },
    {
      "resource_id": 25,
      "text": "Pored čega god je prošao, ništa nije poštedio, sve je u gnjilež pretvorio."
    },
    {
      "resource_id": 25,
      "text": "I u Semudu'\"\" - kad im bi rečeno: \"Uživajte još neko vrijeme!\""
    },
    {
      "resource_id": 25,
      "text": "Oni se oglušiše o naređenje Gospodara svoga, pa ih uništi strašan glas na oči njihove,"
    },
    {
      "resource_id": 25,
      "text": "i ne mogaše se ni dići ni od kazne odbraniti."
    },
    {
      "resource_id": 25,
      "text": "I uništili smo prije narod Nuhov: to, zaista, bijaše narod buntovni."
    },
    {
      "resource_id": 25,
      "text": "Mi smo nebo snagom sazdali, i Mi smo, uistinu, proširitelji."
    },
    {
      "resource_id": 25,
      "text": "I Zemlju smo prostrli - tako smo divni Mi Koji smo je prostrli!"
    },
    {
      "resource_id": 25,
      "text": "I od svega po par stvaramo da biste se vi prisjećali."
    },
    {
      "resource_id": 25,
      "text": "\"Zato požurite Allahu, ja sam vam Njegov upozoritelj jasni!"
    },
    {
      "resource_id": 25,
      "text": "I ne pripisujte uz Allaha boga drugoga! Ja sam vam Njegov upozoritelj jasni!"
    },
    {
      "resource_id": 25,
      "text": "I tako je bilo: ni onima prije ovih nije došao nijedan poslanik, a da nisu rekli: \n\"Čarobnjak je!\" ili: \"Lud je!\""
    },
    {
      "resource_id": 25,
      "text": "Jesu li to oni jedni drugima oporučili? Nisu, nego su oni ljudi koji su u zlu svaku mjeru bili prevršili."
    },
    {
      "resource_id": 25,
      "text": "Pa, od njih ti se okreni, prekoren nećeš biti!"
    },
    {
      "resource_id": 25,
      "text": "I opominji! Doista, opomena vjernicima koristi!"
    },
    {
      "resource_id": 25,
      "text": "Džine i ljude sam stvorio samo zato da Meni u ibadetu budu."
    },
    {
      "resource_id": 25,
      "text": "Ja ne tražim od njih opskrbu niti želim da me hrane,"
    },
    {
      "resource_id": 25,
      "text": "Opskrbitelj je jedino Allah, Snažni i Silni!"
    },
    {
      "resource_id": 25,
      "text": "A one koji su zulum činili stići će kazna kao što je stigla i one koji su bili kao oni, i neka Me ne požuruju;"
    },
    {
      "resource_id": 25,
      "text": "a, teško nevjernicima na Dan kojim im se prijeti!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "51" }
  }
}
