{
  "translations": [
    { "resource_id": 49, "text": "Naapa kwa pepo zinazo tawanya," },
    { "resource_id": 49, "text": "Na zinazo beba mizigo," },
    { "resource_id": 49, "text": "Na zinazo kwenda kwa wepesi." },
    { "resource_id": 49, "text": "Na zinazo gawanya kwa amri," },
    {
      "resource_id": 49,
      "text": "Hakika mnayo ahidiwa bila ya shaka ni kweli,"
    },
    {
      "resource_id": 49,
      "text": "Na kwa hakika malipo bila ya shaka yatatokea."
    },
    { "resource_id": 49, "text": "Naapa kwa mbingu zenye njia," },
    {
      "resource_id": 49,
      "text": "Hakika nyinyi bila ya shaka mmo katika kauli inayo khitalifiana."
    },
    {
      "resource_id": 49,
      "text": "Anageuzwa kutokana na haki mwenye kugeuzwa."
    },
    { "resource_id": 49, "text": "Wazushi wameangamizwa." },
    { "resource_id": 49, "text": "Ambao wameghafilika katika ujinga." },
    { "resource_id": 49, "text": "Wanauliza: Ni lini hiyo siku ya malipo?" },
    { "resource_id": 49, "text": "Hiyo ni siku watakayo adhibiwa Motoni." },
    {
      "resource_id": 49,
      "text": "Onjeni adhabu yenu! Haya ndiyo mliyo kuwa mkiyahimiza."
    },
    {
      "resource_id": 49,
      "text": "Hakika wachamngu watakuwa katika Mabustani na chemchem."
    },
    {
      "resource_id": 49,
      "text": "Wanapokea aliyo wapa Mola wao Mlezi. Kwa hakika hao walikuwa kabla ya haya wakifanya mema."
    },
    { "resource_id": 49, "text": "Walikuwa wakilala kidogo tu usiku." },
    { "resource_id": 49, "text": "Na kabla ya alfajiri wakiomba maghfira." },
    {
      "resource_id": 49,
      "text": "Na katika mali yao ipo haki ya mwenye kuomba na asiye omba."
    },
    {
      "resource_id": 49,
      "text": "Na katika ardhi zipo Ishara kwa wenye yakini."
    },
    { "resource_id": 49, "text": "Na pia katika nafsi zenu - Je! Hamwoni?" },
    {
      "resource_id": 49,
      "text": "Na katika mbingu ziko riziki zenu na mliyo ahidiwa."
    },
    {
      "resource_id": 49,
      "text": "Basi naapa kwa Mola Mlezi wa mbingu na ardhi, hakika haya ni kweli kama ilivyo kweli kuwa nyinyi mnasema."
    },
    {
      "resource_id": 49,
      "text": "Je! Imekufikia hadithi ya wageni wa Ibrahim wanao hishimiwa?"
    },
    {
      "resource_id": 49,
      "text": "Walipo ingia kwake wakasema: Salama! Na yeye akasema: Salama! Nyinyi ni watu nisio kujueni."
    },
    {
      "resource_id": 49,
      "text": "Akenda kwa ahali yake na akaja na ndama aliye nona."
    },
    { "resource_id": 49, "text": "Akawakaribisha, akasema: Mbona hamli?" },
    {
      "resource_id": 49,
      "text": "Akahisi kuwaogopa katika nafsi yake. Wakasema: Usiwe na khofu, nao wakambashiria kupata kijana mwenye ilimu."
    },
    {
      "resource_id": 49,
      "text": "Ndipo mkewe akawaelekea, na huku anasema na akijipiga usoni kwa mastaajabu, na kusema: Mimi ni kikongwe na tasa!"
    },
    {
      "resource_id": 49,
      "text": "Wakasema: Ndivyo vivyo hivyo alivyo sema Mola wako Mlezi. Hakika Yeye ni Mwenye hikima na Mwenye kujua."
    },
    {
      "resource_id": 49,
      "text": "AKASEMA: Basi ujumbe wenu ni nini, enyi mlio tumwa?"
    },
    {
      "resource_id": 49,
      "text": "Wakasema: Hakika sisi tumetumwa kwa watu wakosefu,"
    },
    { "resource_id": 49, "text": "Tuwatupie mawe ya udongo," },
    {
      "resource_id": 49,
      "text": "Yaliyo tiwa alama kutoka kwa Mola wako Mlezi kwa ajili ya wanao pindukia mipaka."
    },
    {
      "resource_id": 49,
      "text": "Kwa hivyo tutawatoa katika hao wale walio amini."
    },
    {
      "resource_id": 49,
      "text": "Lakini hatukupata humo ila nyumba moja tu yenye Waislamu!"
    },
    {
      "resource_id": 49,
      "text": "Na tukaacha humo Ishara kwa ajili ya wanao iogopa adhabu chungu."
    },
    {
      "resource_id": 49,
      "text": "Na katika khabari za Musa, tulipo mtuma kwa Firauni na hoja wazi."
    },
    {
      "resource_id": 49,
      "text": "Lakini alipuuza kwa sababu ya nguvu zake na akasema: Huyu ni mchawi au mwendawazimu!"
    },
    {
      "resource_id": 49,
      "text": "Basi tukamkamata yeye na majeshi yake na tukawatupa baharini, na yeye ndiye wa kulaumiwa."
    },
    {
      "resource_id": 49,
      "text": "Na katika khabari za A'di tulipo wapelekea upepo wa kukata uzazi."
    },
    {
      "resource_id": 49,
      "text": "Haukuacha chochote ulicho kifikia ila ulikifanya kama kilio nyambuka."
    },
    {
      "resource_id": 49,
      "text": "Na katika khabari za Thamudi walipo ambiwa: Jifurahisheni kwa muda mdogo tu."
    },
    {
      "resource_id": 49,
      "text": "Wakaasi amri ya Mola wao Mlezi. Basi uliwanyakua moto wa radi nao wanaona."
    },
    {
      "resource_id": 49,
      "text": "Basi hawakuweza kusimama wala hawakuwa wenye kujitetea."
    },
    {
      "resource_id": 49,
      "text": "Na kaumu ya Nuhu hapo mbele. Hakika hao walikuwa watu wapotovu."
    },
    {
      "resource_id": 49,
      "text": "Na mbingu tumezifanya kwa nguvu na uwezo na hakika Sisi bila ya shaka ndio twenye uwezo wa kuzitanua."
    },
    {
      "resource_id": 49,
      "text": "Na ardhi tumeitandaza; basi watandazaji wazuri namna gani Sisi!"
    },
    {
      "resource_id": 49,
      "text": "Na katika kila kitu tumeumba kwa jozi ili mzingatie."
    },
    {
      "resource_id": 49,
      "text": "Basi kimbilieni kwa Mwenyezi Mungu, hakika mimi ni mwonyaji kwenu wa kubainisha nitokae kwake."
    },
    {
      "resource_id": 49,
      "text": "Wala msifanye kuwa kuna mungu mwengine pamoja na Mwenyezi Mungu. Hakika mimi ni mwonyaji kwenu wa kubainisha nitokae kwake."
    },
    {
      "resource_id": 49,
      "text": "Basi ndio hivyo hivyo, hakuwajia kabla yao Mtume ila walisema: Huyu ni mchawi au mwendawazimu."
    },
    {
      "resource_id": 49,
      "text": "Je! Wameambizana kwa haya? Bali hawa ni watu waasi."
    },
    { "resource_id": 49, "text": "Basi waachilie mbali, nawe hulaumiwi." },
    {
      "resource_id": 49,
      "text": "Na kumbusha, kwani ukumbusho huwafaa Waumini."
    },
    {
      "resource_id": 49,
      "text": "Nami sikuwaumba majini na watu ila waniabudu Mimi."
    },
    {
      "resource_id": 49,
      "text": "Na sitaki kwao riziki, wala sitaki wanilishe."
    },
    {
      "resource_id": 49,
      "text": "Hakika Mwenyezi Mungu ndiye Mwenye kuruzuku, Mwenye nguvu, Madhubuti."
    },
    {
      "resource_id": 49,
      "text": "Hakika walio dhulumu wana fungu lao la adhabu kama fungu la wenzao. Basi wasinihimize."
    },
    {
      "resource_id": 49,
      "text": "Ole wao walio ikanusha siku yao waliyo ahidiwa."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "51" }
  }
}
