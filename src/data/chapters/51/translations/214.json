{
  "translations": [
    { "resource_id": 214, "text": "Tako Mi onih koji pūšū snažno…" },
    { "resource_id": 214, "text": "i onih koji teret nose…" },
    { "resource_id": 214, "text": "i onih koji plove lahko…" },
    { "resource_id": 214, "text": "i onih koji naredbe provode…" },
    {
      "resource_id": 214,
      "text": "istina je, zaista, ono čime vam se prijeti…"
    },
    { "resource_id": 214, "text": "nagrada i kazna sigurno će biti!" },
    { "resource_id": 214, "text": "Tako Mi neba punog zvjezdanih puteva…" },
    { "resource_id": 214, "text": "vi govorite nejednako…" },
    {
      "resource_id": 214,
      "text": "od njega se odvraća onaj za kog se znalo da će se odvratiti."
    },
    { "resource_id": 214, "text": "Neka prokleti budu lažljivci…" },
    { "resource_id": 214, "text": "koji su, utonuli u neznanje, ravnodušni!" },
    { "resource_id": 214, "text": "Oni pitaju: “Kad će Dan sudnji?”" },
    { "resource_id": 214, "text": "Onog Dana kad se u vatri budu pržili!" },
    {
      "resource_id": 214,
      "text": "“Iskusite kaznu svoju – to je ono što ste požurivali!”"
    },
    {
      "resource_id": 214,
      "text": "Oni koji su se Allaha bojali u džennetskim će baščama, među izvorima, boraviti…"
    },
    {
      "resource_id": 214,
      "text": "primat će ono što im Gospodar njihov bude darovao, jer oni su prije toga dobra djela činili…"
    },
    { "resource_id": 214, "text": "noću su malo spavali…" },
    { "resource_id": 214, "text": "i u praskozorje oprost od grijeha molili…" },
    {
      "resource_id": 214,
      "text": "a u imecima njihovim bio je udio i za onog koji prosi i za onog koji ne prosi."
    },
    {
      "resource_id": 214,
      "text": "Na Zemlji su dokazi za one koji čvrsto vjeruju…"
    },
    { "resource_id": 214, "text": "a i u vama samima – zar ne vidite?" },
    {
      "resource_id": 214,
      "text": "A na nebu je opskrba vaša i ono što vam se obećava."
    },
    {
      "resource_id": 214,
      "text": "I tako Mi Gospodara neba i Zemlje to je istina, kao što je istina da govorite!"
    },
    {
      "resource_id": 214,
      "text": "Je li doprla do tebe vijest o uvaženim gostima Ibrahimovim?"
    },
    {
      "resource_id": 214,
      "text": "Kad mu oni uđoše i rekoše: “Mir vama!” – i on reče: “Mir vama, ljudi neznani!”"
    },
    {
      "resource_id": 214,
      "text": "I on neprimjetno ode ukućanima svojim i donese debelo tele…"
    },
    {
      "resource_id": 214,
      "text": "i primače im ga: “Zar nećete jesti?”, upita…"
    },
    {
      "resource_id": 214,
      "text": "osjetivši od njih u duši zebnju. “Ne boj se!”, rekoše i obradovaše ga dječakom koji će učen biti."
    },
    {
      "resource_id": 214,
      "text": "I pojavi se žena njegova uzvikujući i po licu se udari od čuda, rekavši: “Zar ja, stara, nerotkinja!?”"
    },
    {
      "resource_id": 214,
      "text": "“Tako je odredio Gospodar tvoj”, rekoše oni, “On je mudar i sveznajući.”"
    },
    {
      "resource_id": 214,
      "text": "\"A što vi hoćete, o izaslanici?\", upita Ibrahim."
    },
    {
      "resource_id": 214,
      "text": "\"Poslani smo narodu prestupničkom\", rekoše,"
    },
    { "resource_id": 214, "text": "\"da sručimo na njih grumenje od gline," },
    {
      "resource_id": 214,
      "text": "obilježeno u Gospodara tvoga za one koji su u razvratu svaku mjeru prešli.\""
    },
    { "resource_id": 214, "text": "Mi iz njega vjernike izvedosmo," },
    {
      "resource_id": 214,
      "text": "a u njemu samo jednu kuću muslimansku nađosmo,"
    },
    {
      "resource_id": 214,
      "text": "i u njemu, za sve one koji se boje bolne patnje, znak ostavismo."
    },
    {
      "resource_id": 214,
      "text": "I u Musau, također – kada ga s očiglednim dokazom faraonu poslasmo,"
    },
    {
      "resource_id": 214,
      "text": "a on, oholeći se, okrenu se nastranu i reče: “Čarobnjak je ili lud.”"
    },
    {
      "resource_id": 214,
      "text": "I Mi i njega i vojske njegove dohvatismo, pa ih u more bacismo, jer je bio osudu zaslužio."
    },
    {
      "resource_id": 214,
      "text": "I u Adu – kad na njih vjetar poslasmo u kome nije bilo nikakva dobra;"
    },
    {
      "resource_id": 214,
      "text": "pored čega god je prošao, ništa nije poštedio, sve je u gnjilež pretvorio."
    },
    {
      "resource_id": 214,
      "text": "I u Semudu – kad im bi rečeno: “Uživajte još neko vrijeme!”"
    },
    {
      "resource_id": 214,
      "text": "Oni se oglušiše o naređenje Gospodara svoga, pa ih uništi strašan glas na oči njihove,"
    },
    {
      "resource_id": 214,
      "text": "i ne mogahu se ni dići ni od kazne odbraniti."
    },
    {
      "resource_id": 214,
      "text": "I uništili smo prije narod Nuhov: to, zaista, bijaše narod buntovni."
    },
    {
      "resource_id": 214,
      "text": "Mi smo nebo snagom sazdali, i Mi smo, uistinu, proširitelji"
    },
    {
      "resource_id": 214,
      "text": "I Zemlju smo prostrli – tako smo divni Mi Koji smo je prostrli!"
    },
    {
      "resource_id": 214,
      "text": "I od svega po par stvaramo da biste se vi prisjećali."
    },
    {
      "resource_id": 214,
      "text": "\"Zato požurite Allahu, ja sam vam Njegov upozoritelj jasni!"
    },
    {
      "resource_id": 214,
      "text": "I ne pripisujte uz Allaha boga drugoga! Ja sam vam Njegov upozoritelj\njasni!\""
    },
    {
      "resource_id": 214,
      "text": "I tako je bilo: ni onima prije ovih nije došao nijedan poslanik, a da nisu\nrekli: “Čarobnjak je!” ili “Lud je!”"
    },
    {
      "resource_id": 214,
      "text": "Jesu li to oni jedni drugima oporučili? Nisu, nego su oni ljudi koji su u zlu svaku mjeru bili prevršili."
    },
    {
      "resource_id": 214,
      "text": "Pa, od njih ti se okreni, prekoren nećeš biti!"
    },
    {
      "resource_id": 214,
      "text": "I opominji! Doista, opomena vjernicima koristi!"
    },
    {
      "resource_id": 214,
      "text": "Džine i ljude sam stvorio samo zato da Meni u ibadetu budu."
    },
    {
      "resource_id": 214,
      "text": "Ja ne tražim od njih opskrbu niti želim da me hrane,"
    },
    {
      "resource_id": 214,
      "text": "Opskrbitelj je jedino Allah, Snažni i Silni!"
    },
    {
      "resource_id": 214,
      "text": "A one koji su zulum činili stići će kazna kao što je stigla i one koji su bili\nkao oni, i neka Me ne požuruju;"
    },
    {
      "resource_id": 214,
      "text": "a, teško nevjernicima na Dan kojim im se prijeti!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "51" }
  }
}
