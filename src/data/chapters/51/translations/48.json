{
  "translations": [
    {
      "resource_id": 48,
      "text": "VID [vindarna] som virvlar upp [damm och vissna löv];"
    },
    { "resource_id": 48, "text": "vid [molnen] som för med sig regn;" },
    { "resource_id": 48, "text": "vid [skeppen] som glider fram med lätthet;" },
    {
      "resource_id": 48,
      "text": "vid [änglarna] som på [Guds] befallning fördelar [Hans gåvor]!"
    },
    {
      "resource_id": 48,
      "text": "[De vittnar att] det löfte ni fått är sanning"
    },
    {
      "resource_id": 48,
      "text": "[och att] räkenskapen och domen skall komma!"
    },
    {
      "resource_id": 48,
      "text": "VID himlens valv, korsat av stjärnornas stråk!"
    },
    {
      "resource_id": 48,
      "text": "[Människor!] Era åsikter [om trons innehåll] går sannerligen vitt isär! -"
    },
    {
      "resource_id": 48,
      "text": "Den som vill låta sig föras bakom ljuset har redan fått synen förvänd!"
    },
    {
      "resource_id": 48,
      "text": "Måtte [Gud] förgöra alla lögnare som påstår och gissar vad de inte kan veta,"
    },
    {
      "resource_id": 48,
      "text": "de som [vadar] i förvirring och självbedrägeri"
    },
    {
      "resource_id": 48,
      "text": "och [hånfullt] frågar: \"Och när skall denna Domens dag komma?\""
    },
    { "resource_id": 48, "text": "Den Dagen skall de plågas över elden" },
    {
      "resource_id": 48,
      "text": "[och en röst skall säga:] \"Smaka eldprovet som ni [nu skall undergå]! Det är detta som ni ville påskynda.\""
    },
    {
      "resource_id": 48,
      "text": "Men de som fruktade Gud skall vistas i lustgårdar med [porlande] källor"
    },
    {
      "resource_id": 48,
      "text": "och där njuta av det som deras Herre har skänkt dem, därför att de [på jorden] gjorde de det goda och det rätta;"
    },
    {
      "resource_id": 48,
      "text": "de ägnade inte mera än en kort del av natten åt sömn"
    },
    {
      "resource_id": 48,
      "text": "och i den tidiga gryningen bad de om Guds förlåtelse för sina synder."
    },
    {
      "resource_id": 48,
      "text": "Och av det som de ägde gav de tiggarna och dem som led nöd [i tysthet] deras rättmätiga andel."
    },
    {
      "resource_id": 48,
      "text": "FÖR DEM som har visshet i tron finns tecken [på Guds allmakt överallt] på jorden,"
    },
    {
      "resource_id": 48,
      "text": "och inom er själva. Varför inte [öppna ögonen och] se"
    },
    {
      "resource_id": 48,
      "text": "I himlen finns det som [hjälper er] att uppehålla livet och där finns det som ni fått löfte om [i nästa liv];"
    },
    {
      "resource_id": 48,
      "text": "ja, vid himlarnas och jordens Herre! - allt detta är sanning, [lika sant] som att ni har förmågan att tala!"
    },
    {
      "resource_id": 48,
      "text": "HAR DU hört berättelsen om Abrahams himmelska gäster?"
    },
    {
      "resource_id": 48,
      "text": "När de kom till honom och hälsade \"Fred!\", svarade han: \"Fred [vare med er]! Ni är [tydligtvis] främlingar [här]?\""
    },
    {
      "resource_id": 48,
      "text": "Efter ett kort samråd med husfolket kom han ut med en [helstekt] gödkalv;"
    },
    {
      "resource_id": 48,
      "text": "som han satte framför dem och bad dem ta för sig."
    },
    {
      "resource_id": 48,
      "text": "[När han såg att de inte åt] blev han rädd att de [hade ont i sinnet]. Men då sade de: \"Du har ingenting att frukta!\" - och de gav honom det glada budskapet om en son [som skulle födas åt honom och bli en man] med stor visdom."
    },
    {
      "resource_id": 48,
      "text": "Då närmade sig hans hustru och slog sig för pannan med ett jämmerrop och utbrast: \"En gammal orkeslös och ofruktsam kvinna [som jag]!\""
    },
    {
      "resource_id": 48,
      "text": "De svarade: \"Så har din Herre beslutat. Han är den Allvise, den Allvetande!\""
    },
    {
      "resource_id": 48,
      "text": "[Abraham] sade: \"Vad är [annars] skälet till ert besök, ärade budbärare?\""
    },
    {
      "resource_id": 48,
      "text": "De svarade: \"Vi har sänts [för att straffa] ett folk av obotfärdiga, trotsiga syndare;"
    },
    {
      "resource_id": 48,
      "text": "vi skall låta ett regn av stenblock falla över dem,"
    },
    {
      "resource_id": 48,
      "text": "[ett straff] fastställt i din Herres beslut för dem som har drivit sina utsvävningar för långt."
    },
    {
      "resource_id": 48,
      "text": "Vi skulle föra bort de troende [som fanns i städerna som skulle förstöras]"
    },
    {
      "resource_id": 48,
      "text": "men, frånsett ett hus, fann vi ingen som hade underkastat sig Guds vilja.\""
    },
    {
      "resource_id": 48,
      "text": "Och i [de ödelagda städerna] lämnade Vi ett budskap till dem som fruktar det plågsamma straff [som är följden av att framhärda i det onda]."
    },
    {
      "resource_id": 48,
      "text": "OCH I [berättelsen om] Moses ligger [samma budskap]. Vi sände honom till Farao med ett klart bevis på hans myndighet,"
    },
    {
      "resource_id": 48,
      "text": "men den höge [fursten], stödd på sina mäktiga resurser, vände [honom] ryggen och sade: \"Antingen är han en trollkarl eller en galning.\""
    },
    {
      "resource_id": 48,
      "text": "Och så kastade Vi honom och hans här i havet; och han bar [själv] skulden [till allas undergång]."
    },
    {
      "resource_id": 48,
      "text": "Och i [berättelsen om vad som hände stammen] Aad ligger [samma budskap]: Vi sände mot dem en dödsbringande vind"
    },
    {
      "resource_id": 48,
      "text": "som, där den drar fram, inte lämnar något levande efter sig utan förvandlar allt till multnande ben."
    },
    {
      "resource_id": 48,
      "text": "[Samma budskap] ligger i [berättelsen om stammen] Thamud. [Deras profet] sade till dem: \"Ni skall få glädjas åt livet [ännu] en liten tid\" -"
    },
    {
      "resource_id": 48,
      "text": "detta sedan de hade satt sig upp emot sin Herres befallning - och så drabbade [straffets] blixtar dem mitt för deras ögon."
    },
    {
      "resource_id": 48,
      "text": "De kunde inte resa sig på nytt och ingen fanns som kunde hjälpa dem."
    },
    {
      "resource_id": 48,
      "text": "Och före dem lät Vi Noas folk, förhärdade i synd och trots, gå under."
    },
    {
      "resource_id": 48,
      "text": "VI HAR byggt världsalltet och gett det en fast struktur, och förvisso är det Vi som utvidgar det."
    },
    {
      "resource_id": 48,
      "text": "Och Vi har brett ut jordens [yta] - kunde någon ha brett ut den på bättre sätt?"
    },
    {
      "resource_id": 48,
      "text": "Allt som Vi har skapat har Vi skapat i motsatspar; kanske skall ni minnas [att En Gud är upphovet till denna väl planerade mångfald]."
    },
    {
      "resource_id": 48,
      "text": "[Säg, Muhammad:] ”Fly undan synden till Gud! Jag kommer till er, [sänd] av Honom, för att varna er klart och entydigt:"
    },
    {
      "resource_id": 48,
      "text": "'Sätt inte en annan gud vid Guds sida!' - Ja, jag kommer till er, [sänd] av Honom, för att varna er klart och entydigt.”"
    },
    {
      "resource_id": 48,
      "text": "[Men som de uppträder mot dig] så har det alltid varit. Inget sändebud kom till dem som levde i gångna tider utan att de kallade honom trollkarl eller galning."
    },
    {
      "resource_id": 48,
      "text": "Lät de orden gå i arv? Nej, men dessa [sentida förnekare] är hårdnackade människor vilkas onda handlingar inte känner några gränser."
    },
    {
      "resource_id": 48,
      "text": "Håll dig därför på avstånd från dem; då kan ingen klandra dig!"
    },
    {
      "resource_id": 48,
      "text": "Men [fortsätt att] påminna [och varna]; påminnelsen är till nytta för dem som tror."
    },
    {
      "resource_id": 48,
      "text": "Jag har skapat de osynliga väsendena och människorna enbart för att de skall [känna Mig och] dyrka Mig."
    },
    {
      "resource_id": 48,
      "text": "Jag begär ingen försörjning och ingen föda av dem."
    },
    {
      "resource_id": 48,
      "text": "Det är Gud som drar försorg [om skapelsen], den Starke, den Orubblige."
    },
    {
      "resource_id": 48,
      "text": "De som begår orätt skall få sin andel av det straff som drabbade deras likasinnade föregångare. De behöver inte be Mig att påskynda [domen]!"
    },
    {
      "resource_id": 48,
      "text": "Den Dag som förnekarna av sanningen har fått löfte om skall bli en Dag av fasa och elände!"
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "51" }
  }
}
