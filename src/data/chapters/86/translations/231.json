{
  "translations": [
    {
      "resource_id": 231,
      "text": "Mwenyezi Mungu Anaapa kwa mbingu na nyota yenye kuchomoza usiku."
    },
    {
      "resource_id": 231,
      "text": "Na ni lipi lilokujulisha ni ukubwa gani wa nyota hiyo?"
    },
    { "resource_id": 231, "text": "Hiyo ni nyota ing’arao na kuzagaa." },
    {
      "resource_id": 231,
      "text": "Hakuna nafsi yoyote isipokuwa amewakilishwa kwayo Malaika mwenye kuchunguza na kusjili amali zake ili ihesabiwe Siku ya Kiyama."
    },
    {
      "resource_id": 231,
      "text": "Basi aangalie binadamu mwenye kukanusha kufufuliwa ameumbwa kwa kitu gani? Ili ajue kuwa kurudisha umbo lake mara ya pili si vigumu kama kuumbwa mara ya kwanza."
    },
    {
      "resource_id": 231,
      "text": "Aliumbwa kwa manii yenye kupenyeza ndani ya uzao kwa haraka."
    },
    {
      "resource_id": 231,
      "text": "Yatokayo kwenye mgongo wa mwnamume na kifua cha mwanamke."
    },
    {
      "resource_id": 231,
      "text": "Hakika yule Aliyemuumba binadamu kwa maji haya ni muweza wa kumrudisha kwenye uhai baada ya kufa."
    },
    {
      "resource_id": 231,
      "text": "Siku zitakapofunuliwa wazi siri ziliofichwa na nafsi na kupambanuliwa njema na mbovu."
    },
    {
      "resource_id": 231,
      "text": "Binadamu hatakuwa na nguvu ya kuitetea nafsi yake wala hatakuwa na mtetezi wa kumwepushia adhabu ya Mwenyezi Mungu."
    },
    {
      "resource_id": 231,
      "text": "Na Anaapa kwa mbingu yenye mvua ya kukaririka."
    },
    {
      "resource_id": 231,
      "text": "Na ardhi yenye pasuko za kufanya mimea ichipuke."
    },
    {
      "resource_id": 231,
      "text": "Hakika Qur’ani ni neno lenye kupambanua baina ya haki na batili."
    },
    {
      "resource_id": 231,
      "text": "Na si upuuzi. Haifai kiumbe kuapa kwa asiyekuwa Mwenyezi Mungu. Akifanya hivyo atakuwa amemshirikisha Mwenyezi Mungu."
    },
    {
      "resource_id": 231,
      "text": "Hakika wenye kumkanusha Mtume, rehema ya Mwenyezi Mungu na amani zimshukie, na Qur’ani wanafanya vitimbi na mipango ili kuipinga haki na kuitilia nguvu batili."
    },
    {
      "resource_id": 231,
      "text": "Na Mimi nafanya vitimbi kuidhihirisha haki ingawa makafiri wanatukia.Usiwe na haraka nao, ewe Mtume, kutaka wateremshiwe adhabu."
    },
    {
      "resource_id": 231,
      "text": "Wape muhula uwangojee muda mchache wala usiwafanyie haraka, utaona adhabu itakayowafikia, mateso na maangamivu."
    }
  ],
  "meta": {
    "translation_name": "Dr. Abdullah Muhammad Abu Bakr and Sheikh Nasir Khamis",
    "author_name": "Dr. Abdullah Muhammad Abu Bakr and Sheikh Nasir Khamis",
    "filters": { "resource_id": 231, "chapter_number": "86" }
  }
}
