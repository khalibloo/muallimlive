{
  "translations": [
    { "resource_id": 223, "text": "Эй ҷомабахудпечида!" },
    {
      "resource_id": 223,
      "text": "Шабро – ҷуз андаке – ба по хез [ва ибодат кун]"
    },
    { "resource_id": 223, "text": "Нимае аз онро ё андаке аз он кам кун" },
    {
      "resource_id": 223,
      "text": "Ё андаке бар [нисфи] он биафзо ва Қуръонро бо тартил [-у тааммул] бихон"
    },
    {
      "resource_id": 223,
      "text": "Яқинан Мо ба зудӣ сухане сангин бар ту нозил хоҳем кард"
    },
    {
      "resource_id": 223,
      "text": "Бе гумон, шабзиндадорӣ [бар нафс] душвор аст ва барои гуфтор [ва ниёиш] муносибтар ва устувортар аст"
    },
    {
      "resource_id": 223,
      "text": "Ва яқинан ту дар рӯз машғулияти бисёр дорӣ"
    },
    {
      "resource_id": 223,
      "text": "Ва номи Парвардигоратро ёд кун ва танҳо ба Ӯ дил бибанд"
    },
    {
      "resource_id": 223,
      "text": "[Ҳамон] Парвардигори машриқу мағриб, ки маъбуде [ба ҳақ] ҷуз Ӯ нест. Пас, Ӯро корсоз [-у нигаҳбони худ] баргузин"
    },
    {
      "resource_id": 223,
      "text": "Ва бар он чи [мушрикон] мегӯянд, шикебо бош ва ба шеваи наку [ва шоиста] аз онон дурӣ кун"
    },
    {
      "resource_id": 223,
      "text": "Ва маро бо ин такзибкунандагони бархурдор аз неъмат вогузор ва ба онон каме муҳлат деҳ"
    },
    {
      "resource_id": 223,
      "text": "Бе гумон, назди Мо қайд [-у бандҳо]-и сангин ва [оташи] дузах аст"
    },
    { "resource_id": 223, "text": "Ва таоме гулугир ва азобе дарднок" },
    {
      "resource_id": 223,
      "text": "Рӯзе, ки замину кӯҳҳо ба ларза дарояд ва кӯҳҳо [муталошӣ шаванд ва] ҳамчун тӯдаи реги нарм [равон] гарданд"
    },
    {
      "resource_id": 223,
      "text": "Яқинан, Мо паёмбаре ба сӯйи шумо фиристодем, ки бар шумо шоҳид [ва гувоҳ] аст, ҳамон гуна ки ба сӯйи Фиръавн паёмбаре фиристодем"
    },
    {
      "resource_id": 223,
      "text": "Он гоҳ Фиръавн аз он паёмбар нофармонӣ [ва бо ӯ мухолифат] кард ва Мо ӯро ба сахтӣ муҷозот кардем"
    },
    {
      "resource_id": 223,
      "text": "Пас, агар кофир шавед, чи гуна худро [аз азоб] дар амон медоред, [дар] рӯзе, ки кӯдаконро пир мекунад?"
    },
    {
      "resource_id": 223,
      "text": "[Дар он рӯз] Осмон шикофта мешавад [ва] ваъдаи Ӯ, ҳатман, ба вуқуъ мепайвандад."
    },
    {
      "resource_id": 223,
      "text": "Бе гумон, ин [оёт] панд [-у ҳушдоре] аст, то ҳар ки бихоҳад, ба сӯи Парвардигори худ роҳе дар пеш гирад"
    },
    {
      "resource_id": 223,
      "text": "[Эй паёмбар] Яқинан Парвардигорат медонад, ки ту ва гурӯҳе аз онҳо, ки бо ту ҳастанд, наздики ду савуми шаб [аз cе ду ҳиссаи шаб] ва [ё] нисф [ё] як савум [сеяк]-и онро ба [намоз] бармехезед. Ва Аллоҳ таоло шабу рӯзро андозагирӣ мекунад. [Ӯ] Медонад, ки шумо наметавонед шумориши онро [дақиқ] муҳосиба кунед, пас, шуморо бахшид. Пас, акнун ҳар чи [барои шумо] муяссар бошад, аз Қуръон бихонед. [Аллоҳ таоло] Медонад, ки бархе аз шумо бемор хоҳанд шуд ва гурӯҳе [дигар] барои ба даст овардани фазлу неъмати Аллоҳ таоло дар замин сафар мекунанд ва гурӯҳе [низ] дар роҳи Аллоҳ таоло ҷиҳод мекунанд, пас, он чи муяссар бошад, аз он бихонед ва намоз барпо доред ва закот диҳед ва ба Аллоҳ таоло қарзи наку диҳед ва [бидонед, ки] он чи аз корҳои хайр пешопеш барои худ мефиристед, [онро] назди Аллоҳ таоло ба беҳтарин ваҷҳ ва бузургтарин подош хоҳед ёфт ва аз Аллоҳ таоло омурзиш бихоҳед, ки ҳамоно Аллоҳ таоло омурзандаи меҳрубон аст"
    }
  ],
  "meta": {
    "translation_name": "Pioneers of Translation Center",
    "author_name": "Pioneers of Translation Center",
    "filters": { "resource_id": 223, "chapter_number": "73" }
  }
}
