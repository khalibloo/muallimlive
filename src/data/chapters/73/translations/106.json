{
  "translations": [
    {
      "resource_id": 106,
      "text": "ХIай /бедарх/ дIахьаьрчинарг<sup foot_note=114304>1</sup>!"
    },
    {
      "resource_id": 106,
      "text": "ГIатта<sup foot_note=114305>1</sup>буса‚ цхьа кIеззиг /буьйса/ йите /хьайна садаIа/."
    },
    {
      "resource_id": 106,
      "text": "Цуьнан ах /йите/‚ я цунах цхьа кIеззиг эшае."
    },
    {
      "resource_id": 106,
      "text": "Я тIетоха цунна. Къуръан деша (меллаша, хазчу) дешарца."
    },
    {
      "resource_id": 106,
      "text": "Оха дуьхьалтухур ду хьуна деза дош<sup foot_note=114306>1</sup>."
    },
    {
      "resource_id": 106,
      "text": "Баккъалла а, буьйсанан хан еза ю (ламаз дечунна)‚ вуно билгал ю дашца<sup foot_note=114307>1</sup>."
    },
    {
      "resource_id": 106,
      "text": "Боккъалла а, хьуна /дан/ дийнахь дехха гIуллакхаш ду (Къуръан деша мукъа ца волу хьо)."
    },
    {
      "resource_id": 106,
      "text": "Хьехае хьуо Кхиош-кхобуш волчу /Делан/ цIе. /Дуьненан гIуллакхех/ хада Цунна (Дала) Iибадат дарца, (дог цIена) хадарца."
    },
    {
      "resource_id": 106,
      "text": "Малхбалин а‚ малхбузен а Кхиош-кхобург ву Иза‚ вац кхин дела Иза воцург‚ лаца Цунах /хьайна/ векал (тIетовжа гIоьнча)."
    },
    {
      "resource_id": 106,
      "text": "Собар де цара (Маккан керастанаша) олучунна тIехь‚ бита уьш хазчу кепара. /Дукха бехкаш ца бохуш, цатам ца беш/."
    },
    {
      "resource_id": 106,
      "text": "Вита Со а‚ и шайгахь ниIматаш долу /дин/ харцдеш берш а‚ собар де цаьрца цхьа кIеззиг."
    },
    {
      "resource_id": 106,
      "text": "Баккъалла а, Тхоьгахь буржолаш а ю‚ /жоьжахатин/ цIе а ю."
    },
    {
      "resource_id": 106,
      "text": "Лага чохь дуьсур долу даар а ду‚ лазош долу Iазап а ду."
    },
    {
      "resource_id": 106,
      "text": "Оцу /къемат/дийнахь латта а‚ лаьмнаш а дегалур ду‚ лаьмнех хир бу Iенаш болу г1умаран барз."
    },
    {
      "resource_id": 106,
      "text": "Баккъалла а, Оха ваийтина шуьга элча /Мухьаммад/ шуна тIехь теш хилла‚ Оха ФирIавне а элча /Муса/ вахийтарх терра."
    },
    {
      "resource_id": 106,
      "text": "ФирIавн Iеса хилира элчанна − тIаккха Оха иза схьалецира чIогIачу схьалацарца."
    },
    {
      "resource_id": 106,
      "text": "Шу муха ца кхоьру /хIай къурайшан тоба/, аш керстаналла дича, ша бераш къеж бийр болчу дийнах? −"
    },
    {
      "resource_id": 106,
      "text": "Стигал этIар ю /оцу дийнан ирчаллах/. Цуьнан (Делан) ваIда кхочушхилла."
    },
    {
      "resource_id": 106,
      "text": "Баккъалла а, хIара хьехам бу. Шена луучо шен Кхиош-кхобучуьнга некъ схьалоцур бу /цунах/."
    },
    {
      "resource_id": 106,
      "text": "Баккъалла а, хьан Кхиош-кхобучунна хууш ду хьо буьйсан кха дèкъан шина дèкъал кIеззиг йолчу заманчохь гIеттина /Шена Iамал еш/ вуйла‚ цуьнан ах заманчохь‚ кха дèкъан цхьа дáкъа заманчохь а‚ хьоьца болчарах цхьа тоба ю /иштта буса гIеттина Iамал еш − иза а хаьа Далла/. Дáла барам бийна буьйсан а‚ дийнан а. Цунна хии шуна /ерриг буьйса я цунах дукхаерг Iибадат дарца денйан/ могур доций, /хIинца/ гечдина Цо шуна – деша Къуръанах<sup foot_note=114308>1</sup>шайна атта дерг /буса/. Цунна (Далла) хии‚ шух хир ву цомгушниг‚ кхиберш лаьттахула бевлла лелаш бу Делан ниIмат лоьхуш (шайна рицкъ тардеш)‚ /цхьа/ кхиберш Делан новкъахь тIом беш бу - деша цунах (Къуръанах) шайна атта дерг. ХIоттаде ламаз‚ д1ало закат‚ аш д1ало Далла хаза декхар /юхалург/. Аш шайна хьалхадаьккхина диканиг шуна иза карор ду Далла гергахь диканиг а‚ сийлахь-еза ял а хилла. Деле гечдар дēха. Баккъалла а, Дела гечдийриг а ву‚ къинхетаме верг а ву."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "73" }
  }
}
