{
  "translations": [
    { "resource_id": 87, "text": "አንተ ተከናናቢው ሆይ፡፡" },
    { "resource_id": 87, "text": "ሌሊቱን ሁሉ ጥቂት ሲቀር ቁም፤ (ስገደ)፡፡" },
    { "resource_id": 87, "text": "ግማሹን (ቁም)፤ ወይም ከርሱ ጥቂትን ቀንስ፡፡" },
    { "resource_id": 87, "text": "ወይም በእርሱ ላይ ጨምር፡፡ ቁርኣንንም በዝግታ ማንበብን አንብብ፡፡" },
    { "resource_id": 87, "text": "እኛ ባንተ ላይ ከባድ ቃልን እንጥላለንና፡፡" },
    {
      "resource_id": 87,
      "text": "የሌሊት መነሳት እርሷ (ሕዋሳትንና ልብን) ለማስማማት በጣም ብርቱ ናት፡፡ ለማንበብም ትክክለኛ ናት፡፡"
    },
    { "resource_id": 87, "text": "ላንተ በቀን ውስጥ ረዥም መዘዋወር አልለህ፡፡" },
    {
      "resource_id": 87,
      "text": "የጌታህንም ስም አውሳ፤ ወደእርሱም (መግገዛት) መቋረጥን ተቋረጥ ፡፡"
    },
    {
      "resource_id": 87,
      "text": "(እርሱም) የምሥራቅና የምዕራብ ጌታ ነው፡፡ ከእርሱ ሌላ አምላክ የለም፡፡ መጠጊያ አድርገህም ያዘው፡፡"
    },
    { "resource_id": 87, "text": "(ከሓዲዎች) በሚሉትም ላይ ታገሥ፡፡ መልካምንም መተው ተዋቸው፡፡" },
    {
      "resource_id": 87,
      "text": "የድሎት ባለቤቶችም ከኾኑት አስተባባዮች ጋር ተዎኝ፡፡ ጥቂትንም ጊዜ አቆያቸው፡፡"
    },
    { "resource_id": 87, "text": "እኛ ዘንድ ከባድ ማሰሪያዎች እሳትም አልለና፡፡" },
    { "resource_id": 87, "text": "የሚያንቅ ምግብም፤ አሳማሚ ቅጣትም (አልለ)" },
    {
      "resource_id": 87,
      "text": "ምድርና ገራዎች በሚርገፈገፉበት፣ ጋራዎችም ፈሳሽ የአሸዋ ክምር በሚኾኑበት ቀን፡፡"
    },
    {
      "resource_id": 87,
      "text": "እኛ በእናንተ ላይ መስካሪ መልክተኛን ወደእናንተ ላክን፡፡ ወደ ፈርዖን መልክተኛን እንደላክን፡፡"
    },
    { "resource_id": 87, "text": "ፈርዖንም መልክተኛውን አመጸ፤ ብርቱ መያዝንም ያዝነው፡፡" },
    {
      "resource_id": 87,
      "text": "ብትክዱ ልጆችን ሸበቶዎች የሚያደርገውን ቀን (ቅጣት) እንዴት ትጠበቃላችሁ፡፡"
    },
    { "resource_id": 87, "text": "ሰማዩ በርሱ (በዚያ ቀን) ተሰንጣቂ ነው፡፡ ቀጠሮው ተፈጻሚ ነው፡፡" },
    {
      "resource_id": 87,
      "text": "ይህቺ መገሠጫ ናት፡፡ (መዳንን) የሻም ሰው ወደ ጌታው መንገድን ይይዛል፡፡"
    },
    {
      "resource_id": 87,
      "text": "አንተ ከሌሊቱ ሁለት እጅ ያነሰን ግማሹንም ሲሶውንም የምትቆም መኾንህን ጌታህ በእርግጥ ያውቃል፡፡ ከእነዚያም አብረውህ ካሉት ከፊሎች (የሚቆሙ መኾናቸውን ያውቃል)፡፡ አላህም ሌሊትንና ቀንን ይለክካል፡፡ (ሌሊቱን) የማታዳርሱት መኾናችሁን ዐወቀ፡፡ በእናንተ ላይም (ወደ ማቃለል) ተመለሰላችሁ፡፡ ስለዚህ ከቁርኣን (በስግደት) የተቻላችሁን አንብቡ፡፡ ከእናንተ ውስጥ በሽተኞች፣ ሌሎችም ከአላህ ችሮታ ለመፈለግ በምድር ላይ የሚጓዙ፣ ሌሎችም በአላህ መንገድ (ሃይማኖት) የሚጋደሉ እንደሚኖሩ ዐወቀ፡፡ (አቃለለላቸውም)፡፡ ከእርሱም የተቻለችሁን አንብቡ፡፡ ሶላትንም ስገዱ፡፡ ዘካንም ስጡ፡፡ ለአላህም መልካም ብደርን አበድሩ፡፡ ከመልካም ሥራም ለነፍሶቻችሁ የምታስቀድሙትን ሁሉ እርሱ የተሻለና በምንዳም ታላቅ ኾኖ አላህ ዘንድ ታገኙታላችሁ፡፡ አላህንም ምሕረትን ለምኑት፡፡ አላህ በጣም መሓሪ አዛኝ ነውና፡፡"
    }
  ],
  "meta": {
    "translation_name": "Sadiq and Sani",
    "author_name": "Sadiq and Sani",
    "filters": { "resource_id": 87, "chapter_number": "73" }
  }
}
