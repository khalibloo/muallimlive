{
  "translations": [
    { "resource_id": 135, "text": "ای جامه‌به‌خودپیچیده،" },
    {
      "resource_id": 135,
      "text": "شب را ـ جز اندکی‌ـ به پا خیز [و عبادت کن]."
    },
    { "resource_id": 135, "text": "نیمه‌ای از آن را، یا اندکی از آن کم کن." },
    {
      "resource_id": 135,
      "text": "یا اندکی بر [نصف] آن بیفزای، و قرآن را با ترتیل [و تأمل] بخوان."
    },
    {
      "resource_id": 135,
      "text": "یقیناً ما به زودی سخنی سنگین بر تو نازل خواهیم کرد."
    },
    {
      "resource_id": 135,
      "text": "بی‌گمان، شب‌زنده‌داری [بر نفس] دشوار است، و برای گفتار [و نیایش،] مناسب‌تر و استوارتر است."
    },
    { "resource_id": 135, "text": "و یقیناً تو در روز، مشغلۀ بسیار داری." },
    {
      "resource_id": 135,
      "text": "و نام پروردگارت را یاد کن و [با خالص نمودن عبادت] تنها به او دل ببند."
    },
    {
      "resource_id": 135,
      "text": "[همان] پروردگار مشرق و مغرب که معبودی [به‌حق] جز او نیست؛ پس او را کارساز [و نگهبان خود] برگُزین."
    },
    {
      "resource_id": 135,
      "text": "و بر آنچه [مشرکان] می‌گویند، شکیبا باش، و به شیوۀ نیکو [و شایسته] از آنان دوری کن،"
    },
    {
      "resource_id": 135,
      "text": "و مرا با این تکذیب‌کنندگان مرفّه واگذار و کمی به آنان مهلت ده."
    },
    {
      "resource_id": 135,
      "text": "بی‌گمان، نزد ما قید [و بندهایی] سنگین و [آتش] دوزخ است،"
    },
    { "resource_id": 135, "text": "و غذایی [ناگوار و] گلوگیر و عذابی دردناک." },
    {
      "resource_id": 135,
      "text": "روزی ‌که زمین و کوه‌ها به لرزه درآید و کوه‌ها [متلاشی ‌شوند و] همچون تودۀ شنِ نرم [و روان] ‌گردند."
    },
    {
      "resource_id": 135,
      "text": "یقیناً ما پیامبری به سوی شما فرستادیم که بر شما شاهد [و گواه] است؛ همان‌گونه که به سوی فرعون پیامبری فرستادیم."
    },
    {
      "resource_id": 135,
      "text": "آنگاه فرعون از آن پیامبر نافرمانی [و با او مخالفت] کرد، و ما او را به شدّت مجازات کردیم."
    },
    {
      "resource_id": 135,
      "text": "پس اگر کافر شوید، چگونه خود را [از عذاب] در امان می‌دارید [در] روزی‌ که [از هول و سختی] کودکان را پیر می‌گرداند؟"
    },
    {
      "resource_id": 135,
      "text": "[در آن روز،] آسمان شکافته می‌شود [و] وعدۀ او قطعاً به وقوع می‌پیوندد."
    },
    {
      "resource_id": 135,
      "text": "بی‌گمان، این [آیات،] پند [و هشداری] است تا هر کس بخواهد، به سوى پروردگار خود راهى در پیش گیرد."
    },
    {
      "resource_id": 135,
      "text": "[ای پیامبر،] یقیناً پروردگارت می‌داند که تو و گروهی از کسانی که با تو هستند، نزدیک دو سوم شب و [یا] نصف [یا] یک‌سومِ آن را به [نماز] برمی‌خیزید؛ و الله شب و روز را اندازه‌گیری می‌کند. [او] می‌داند که شما نمی‌توانید شمارشِ آن را [دقیق] محاسبه کنید؛ و شما را بخشید. پس اکنون هر چه از قرآن [برای شما] میسّر باشد، بخوانید. [الله] می‌داند که برخی از شما بیمار خواهند شد، و گروهی [دیگر] برای به دست ‌آوردن فضل و نعمتِ الله، در زمین سفر می‌کنند، و گروهی [نیز] در راه الله جهاد می‌کنند؛ پس آنچه از آن میسر باشد بخوانید و نماز بر پا دارید و زکات دهید و به الله قرض نیکو دهید؛ و [بدانید که] آنچه از کارهای خیر پیشاپیش برای خود می‌فرستید، [آن را] نزد الله به بهترین وجه و بزرگ‌ترین پاداش خواهید یافت؛ و از الله آمرزش بخواهید، که همانا الله آمرزندۀ مهربان است."
    }
  ],
  "meta": {
    "translation_name": "IslamHouse.com",
    "author_name": "IslamHouse.com",
    "filters": { "resource_id": 135, "chapter_number": "73" }
  }
}
