{
  "translations": [
    { "resource_id": 214, "text": "O ti umotani!" },
    { "resource_id": 214, "text": "Probdij noć, osim malog dijela;" },
    { "resource_id": 214, "text": "polovinu njezinu ili malo manje od nje;" },
    {
      "resource_id": 214,
      "text": "ili malo više od nje, i uči Kur’an polagahno."
    },
    { "resource_id": 214, "text": "Mi ćemo ti, doista, teške riječi slati." },
    {
      "resource_id": 214,
      "text": "Ustajanje noću, zaista, jače djeluje i izgovor je razboritiji,"
    },
    { "resource_id": 214, "text": "a ti danju, doista, imaš mnogo posla" },
    {
      "resource_id": 214,
      "text": "I spominji ime Gospodara svoga i Njemu u potpunosti odan budi,"
    },
    {
      "resource_id": 214,
      "text": "On je Gospodar istoka i zapada, nema boga osim Njega, Njega uzmi za zaštitnika!"
    },
    {
      "resource_id": 214,
      "text": "I otrpi ono što oni govore i izbjegavaj ih na lijep način,"
    },
    {
      "resource_id": 214,
      "text": "a prepusti Meni one koji te u laž ugone, koji raskošno žive, i daj im malo vremena;"
    },
    { "resource_id": 214, "text": "bit će u Nas, doista, okova i ognja," },
    {
      "resource_id": 214,
      "text": "i jela koje u grlu zastaje, i patnje nesnosne,"
    },
    {
      "resource_id": 214,
      "text": "na Dan kada se Zemlja i planine zatresu i planine mehke pješčane dine postanu."
    },
    {
      "resource_id": 214,
      "text": "Mi smo vam, zaista, poslali Poslanika da bi svjedočio protiv vas, isto onako kao što smo i faraonu poslanika poslali,"
    },
    {
      "resource_id": 214,
      "text": "ali faraon nije poslušao poslanika, pa smo ga teškom kaznom kaznili."
    },
    {
      "resource_id": 214,
      "text": "Kako ćete se, ako ostanete nevjernici, sačuvati Dana koji će djecu sijedom učiniti?!"
    },
    {
      "resource_id": 214,
      "text": "Nebo će se tada rascijepiti i obećanje Njegovo bit će ispunjeno."
    },
    {
      "resource_id": 214,
      "text": "Ovo je, doista, pouka; i ko hoće, put ka Gospodaru svome prihvatit će!"
    },
    {
      "resource_id": 214,
      "text": "Gospodar tvoj, sigurno, zna da ti klanjajući provodiš manje od dvije\ntrećine noći, polovinu njezinu, ili trećinu njezinu, a i skupina od onih koji\nsu uz tebe. Allah određuje dužinu noći i dana, On zna da vi to nećete moći izdržati pa vam prašta, a vi iz Kur’ana učite ono što je lahko, On zna da će među vama biti bolesnih, i onih koji će po svijetu putovati i Allahove blagodati tražiti, i onih koji će se na Allahovu putu boriti. Pa učite iz njega ono što je lahko, i namaz obavljajte, i zekat dajite i Allahu lijep zajam dajte! A dobro koje za sebe unaprijed date naći ćete kod Allaha da je još bolje i s nagradom većom. I molite Allaha da vam oprosti. Allah je, uistinu, Onaj Koji oprašta grijehe i milostiv je."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "73" }
  }
}
