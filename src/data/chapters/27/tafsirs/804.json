{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سووره‌تی (نه‌مل) (واته‌: مێرووله‌) \nسووره‌تێكى مه‌ككى یه‌و (٩٣) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n [ <span class=\"arabic uthmani\">طس</span> ] له‌ سه‌ره‌تای سووره‌تی (به‌قه‌ره‌)دا باسی ئه‌م پیتانه‌مان كرد كه‌ له‌ سه‌ره‌تای هه‌ندێك له‌ سووره‌ته‌كاندا هاتوون [ <span class=\"arabic uthmani\">تِلْكَ آيَاتُ الْقُرْآنِ وَكِتَابٍ مُبِينٍ (١)</span> ] ئه‌مانه‌ چه‌ند ئایه‌تێكن له‌م سووره‌ته‌دا باسكراون، یاخود ئاماژه‌یه‌ بۆ ئه‌و ئایه‌تانه‌ی كه‌ له‌م قورئانه‌ پیرۆزه‌دا هاتوونه‌ كه‌ قورئانیش كتابێكی زۆر ئاشكرایه‌و هه‌موو شتێكی تیادا ڕوون كراوه‌ته‌وه‌."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">هُدًى وَبُشْرَى لِلْمُؤْمِنِينَ (٢)</span> ] وه‌ ئه‌م ئایه‌تانه‌ یان ئه‌م قورئانه‌ پیرۆزه‌ هیدایه‌ت و موژده‌یه‌ بۆ ئه‌و باوه‌ڕدارانه‌ى كه‌:"
    },
    {
      "verse_id": 3,
      "isHTML": true,
      "isTafsir": true,
      "text": "[ <span class=\"arabic uthmani\">الَّذِينَ يُقِيمُونَ الصَّلَاةَ</span> ] نوێژه‌كانیان ئه‌نجام ئه‌ده‌ن به‌ ڕوكن و واجبات و خشوعه‌وه‌ [ <span class=\"arabic uthmani\">وَيُؤْتُونَ الزَّكَاةَ</span> ] وه‌ زه‌كاتی ماڵه‌كانیان ئه‌ده‌ن [ <span class=\"arabic uthmani\">وَهُمْ بِالْآخِرَةِ هُمْ يُوقِنُونَ (٣)</span> ] وه‌ ئه‌وان یه‌قینیان هه‌یه‌ به‌ ڕۆژی دوایی."
    },
    {
      "verse_id": 4,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ الَّذِينَ لَا يُؤْمِنُونَ بِالْآخِرَةِ</span> ] به‌ دڵنیایى ئه‌و كه‌سانه‌ی كه‌ باوه‌ڕیان به‌ ڕۆژی دوایی نیه‌ كه‌ كافرانن [ <span class=\"arabic uthmani\">زَيَّنَّا لَهُمْ أَعْمَالَهُمْ</span> ] كرده‌وه‌ خراپه‌كانمان بۆ ڕازاندونه‌ته‌وه‌ تا له‌ گومڕاییدا رۆبچن له‌ سزاى ئه‌وه‌ى كه‌ باوه‌ڕیان به‌ رۆژى دوایی نیه‌، یاخود كرده‌وه‌ی چاكمان بۆ ڕازاندونه‌ته‌وه‌ بۆ ئه‌وه‌ی ئه‌نجامی بده‌ن به‌ڵام ئه‌وان ئه‌نجامی ناده‌ن و قبووڵی ناكه‌ن [ <span class=\"arabic uthmani\">فَهُمْ يَعْمَهُونَ (٤)</span> ] وه‌ ئه‌وان دوودڵ و سه‌رلێشێواون و هیدایه‌ت و ڕێگای ڕاست نادۆزنه‌وه‌."
    },
    {
      "verse_id": 5,
      "isHTML": true,
      "isTafsir": true,
      "text": "[ <span class=\"arabic uthmani\">أُولَئِكَ الَّذِينَ لَهُمْ سُوءُ الْعَذَابِ</span> ] ئه‌و كافرانه‌ له‌ دونیادا خراپترین سزایان بۆ هه‌یه‌ به‌ كوشتن و دیل كردن، وه‌ له‌ قیامه‌تیشدا به‌ سزاى ئاگرى دۆزه‌خ [ <span class=\"arabic uthmani\">وَهُمْ فِي الْآخِرَةِ هُمُ الْأَخْسَرُونَ (٥)</span> ] وه‌ ئه‌وان له‌ ڕۆژی قیامه‌تیش زه‌ره‌رمه‌ندترین كه‌سن."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">وَإِنَّكَ لَتُلَقَّى الْقُرْآنَ مِنْ لَدُنْ حَكِيمٍ عَلِيمٍ (٦)</span> ] ئه‌ی محمد - <span class=\"saw\">صلی الله علیه وسلم</span> -  وه‌ به‌ دڵنیایى تۆ ئه‌م قورئانه‌ پیرۆزه‌ وه‌رئه‌گری له‌لایه‌ن خوایه‌كه‌وه‌ كه‌ زۆر كاربه‌جێ و زانایه‌."
    },
    {
      "verse_id": 7,
      "isHTML": true,
      "isTafsir": true,
      "text": "{چمكێك لە بەسەرهاتی موسا پێغەمبەر - <span class=\"saw\">صلی الله علیه وسلم</span> -}\n[ <span class=\"arabic uthmani\">إِذْ قَالَ مُوسَى لِأَهْلِهِ إِنِّي آنَسْتُ نَارًا</span> ] كاتێك موسى - <span class=\"saw\">صلی الله علیه وسلم</span> -  له‌ گه‌ڕانه‌وه‌یان له‌ (مه‌دیه‌ن)ه‌وه‌ بۆ (میصر) له‌ شه‌وێكى تاریكى ساردى زستاندا كه‌ رێگایان ون كردبوو به‌ خێزانه‌كه‌ی وت: من ئاگرێكم بینی [ <span class=\"arabic uthmani\">سَآتِيكُمْ مِنْهَا بِخَبَرٍ</span> ] ئه‌چمه‌ سه‌ر ئه‌و ئاگره‌ به‌ڵكو ئه‌گه‌ر كه‌سێكی لێ بێت هه‌واڵێكی لێ وه‌ربگرم و پرسیارى رێگاكه‌ى لێبكه‌م [ <span class=\"arabic uthmani\">أَوْ آتِيكُمْ بِشِهَابٍ قَبَسٍ لَعَلَّكُمْ تَصْطَلُونَ (٧)</span> ] یاخود پشكۆیه‌كی لێ ئه‌هێنم به‌ڵكو ئاگری پێ بكه‌ینه‌وه‌و خۆمانی پێ گه‌رم بكه‌ینه‌وه‌و ڕووناكیمان لێ ده‌ست بكه‌وێ."
    },
    {
      "verse_id": 8,
      "isHTML": true,
      "isTafsir": true,
      "text": "[ <span class=\"arabic uthmani\">فَلَمَّا جَاءَهَا</span> ] كاتێك كه‌ گه‌یشته‌ لای ئاگره‌كه‌ [ <span class=\"arabic uthmani\">نُودِيَ أَنْ بُورِكَ مَنْ فِي النَّارِ وَمَنْ حَوْلَهَا</span> ] ئه‌بینێ ئه‌مه‌ ئاگر نیه‌ به‌ڵكو نووری خوای گه‌وره‌یه‌، وه‌ خوای گه‌وره‌ بانگی كرد كه‌ خوای گه‌وره‌ موقه‌ده‌س و پاك و مونه‌ززه‌هه‌ له‌ هه‌موو كه‌م وكوڕیه‌ك، یان مه‌به‌ست پێى فریشته‌یه‌، یان مه‌به‌ست پێى ئاگره‌كه‌یه‌، یان مه‌به‌ست پێى داره‌ سه‌وزه‌كه‌یه‌ كه‌ گڕى گرتووه‌و ناسوتێت، وه‌ ئه‌وه‌یشی كه‌ له‌ ده‌ورو پشتی ئه‌و نووره‌یه‌ كه‌ مه‌لائیكه‌ت و موسایه‌ - <span class=\"saw\">صلی الله علیه وسلم</span> -  ئه‌وانیش هه‌ر پاك و بێگه‌ردن [ <span class=\"arabic uthmani\">وَسُبْحَانَ اللَّهِ رَبِّ الْعَالَمِينَ (٨)</span> ] وه‌ پاك و مونه‌ززه‌هی بۆ الله كه‌ په‌روه‌ردگاری هه‌موو جیهانه‌."
    },
    {
      "verse_id": 9,
      "isHTML": true,
      "isTafsir": true,
      "text": "[ <span class=\"arabic uthmani\">يَا مُوسَى إِنَّهُ أَنَا اللَّهُ الْعَزِيزُ الْحَكِيمُ (٩)</span> ] خوای گه‌وره‌ فه‌رمووی: ئه‌ی موسى - <span class=\"saw\">صلی الله علیه وسلم</span> -  ئه‌وه‌ منم الله¬م كه‌ خوایه‌كی زۆر باڵاده‌ست و كاربه‌جێم."
    },
    {
      "verse_id": 10,
      "isHTML": true,
      "isTafsir": true,
      "text": "[ <span class=\"arabic uthmani\">وَأَلْقِ عَصَاكَ</span> ] وه‌ ئه‌و گۆچانه‌ی كه‌ به‌ده‌ستته‌وه‌یه‌ هه‌ڵی بده‌ تا موعجیزه‌یه‌كت نیشان بده‌ین له‌سه‌ر ئه‌وه‌ى كه‌ تۆ پێغه‌مبه‌ری منی [ <span class=\"arabic uthmani\">فَلَمَّا رَآهَا</span> ] كاتێك كه‌ گۆچانه‌كه‌ی فڕێدا [ <span class=\"arabic uthmani\">تَهْتَزُّ كَأَنَّهَا جَانٌّ</span> ] بوو به‌ مارێكی گه‌وره‌و خێرا ئه‌جوولایه‌ وه‌كو جنی [ <span class=\"arabic uthmani\">وَلَّى مُدْبِرًا وَلَمْ يُعَقِّبْ</span> ] موساش - <span class=\"saw\">صلی الله علیه وسلم</span> -  ترساو یه‌كسه‌ر پشتی هه‌ڵكردو ڕای كردو ئاوڕى نه‌دایه‌وه‌ [ <span class=\"arabic uthmani\">يَا مُوسَى لَا تَخَفْ</span> ] خوای گه‌وره‌ بانگی كرد ئه‌ی موسى - <span class=\"saw\">صلی الله علیه وسلم</span> -  مه‌ترسێ ئه‌وه‌ زیانی بۆ تۆ نیه‌، به‌ڵكو ته‌نها موعجیزه‌یه‌كه‌و نیشانماندایت (ئه‌مه‌یش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ قسه‌ ده‌كات و سیفه‌تى قسه‌ كردنى هه‌یه‌) [ <span class=\"arabic uthmani\">إِنِّي لَا يَخَافُ لَدَيَّ الْمُرْسَلُونَ (١٠)</span> ] پێغه‌مبه‌ران و نێردراوان له‌لای من ناترسێن تۆیش مه‌ترسێ."
    },
    {
      "verse_id": 11,
      "isHTML": true,
      "isTafsir": true,
      "text": "[ <span class=\"arabic uthmani\">إِلَّا مَنْ ظَلَمَ</span> ] مه‌گه‌ر جگه‌ له‌ پێغه‌مبه‌ران كه‌سێك كه‌ زوڵم و سته‌می كردبێت ئه‌وانه‌ ئه‌ترسێن [ <span class=\"arabic uthmani\">ثُمَّ بَدَّلَ حُسْنًا بَعْدَ سُوءٍ</span> ] به‌ڵام ئه‌وانیش ئه‌گه‌ر له‌ دوای ئه‌و خراپه‌ی كه‌ كردوویانه‌ خراپه‌و تاوانه‌كانیان بگۆڕن بۆ چاكه‌و ته‌وبه‌ بكه‌ن [ <span class=\"arabic uthmani\">فَإِنِّي غَفُورٌ رَحِيمٌ (١١)</span> ] ئه‌وه‌ به‌ دڵنیایى من زۆر خوایه‌كی لێخۆشبووم وه‌ زۆر به‌ڕه‌حم و به‌زه‌ییم و له‌و كه‌سانه‌ خۆش ئه‌بم (ئه‌مه‌یش موژده‌یه‌كى زۆر خۆشه‌ بۆ مرۆڤـ كه‌ تاوانیش بكات دواتر ته‌وبه‌ بكات خواى گه‌وره‌ لێى خۆش ده‌بێت و ده‌رگاى ته‌وبه‌ دانه‌خراوه‌و كراوه‌یه‌ تا خۆر له‌ خۆرئاواوه‌ هه‌ڵدێت)."
    },
    {
      "verse_id": 12,
      "isHTML": true,
      "isTafsir": true,
      "text": "{نۆ موعجیزەی موسا پێغەمبەر - <span class=\"saw\">صلی الله علیه وسلم</span> -}\n [ <span class=\"arabic uthmani\">وَأَدْخِلْ يَدَكَ فِي جَيْبِكَ</span> ] وه‌ ده‌ستت بخه‌ره‌ ناو ملوانی قه‌میسه‌كه‌ته‌وه‌ [ <span class=\"arabic uthmani\">تَخْرُجْ بَيْضَاءَ</span> ] كه‌ ده‌ست ده‌رئه‌كه‌ی ده‌ستت زۆر سپیه‌ وه‌كو مانگى چوارده‌ ده‌دره‌وشێته‌وه‌ [ <span class=\"arabic uthmani\">مِنْ غَيْرِ سُوءٍ</span> ] به‌بێ ئه‌وه‌ی گول بێت یان به‌ڵه‌ك بێت هه‌ر خۆی سپییه‌كی جوانه‌و له‌ جوانیدا ئه‌دره‌وشێته‌وه‌، (كه‌ موسى - <span class=\"saw\">صلی الله علیه وسلم</span> -  خۆى كه‌سێكى ئه‌سمه‌ر بووه‌) ئه‌مه‌یش موعجیزه‌یه‌كی تر بوو [ <span class=\"arabic uthmani\">فِي تِسْعِ آيَاتٍ</span> ] كه‌ خوای گه‌وره‌ نۆ موعجیزه‌ی به‌ موسى به‌خشی كه‌ ئه‌مه‌ دوانیان بوو: گۆچانه‌كه‌و ده‌ستی، وه‌ له‌تكردنى ئاوى ده‌ریاكه‌، وه‌ تۆفان و زریانه‌كه‌، وه‌ كولله‌و ئه‌سپێ و بۆق، وه‌ ناردنى خوێن بۆ ناو خواردنی كافران، وه‌ گۆڕینى شێوه‌یان، وه‌ بێ بارانی و وشكه‌ساڵی ڕووی تێ كردن، وه‌ نوقستانی كه‌وته‌ ناو كشتوكاڵ و به‌رهه‌میانه‌وه‌ [ <span class=\"arabic uthmani\">إِلَى فِرْعَوْنَ وَقَوْمِهِ</span> ] به‌م موعجیزانه‌ تۆ بڕۆ بۆ لای فیرعه‌ون و قه‌ومه‌كه‌ی [ <span class=\"arabic uthmani\">إِنَّهُمْ كَانُوا قَوْمًا فَاسِقِينَ (١٢)</span> ] به‌ڕاستی ئه‌وان قه‌ومێكی زۆر فاسق و ده‌رچووبوون له‌ گوێڕایه‌ڵى خوای گه‌وره‌."
    },
    {
      "verse_id": 13,
      "isHTML": true,
      "isTafsir": true,
      "text": "[ <span class=\"arabic uthmani\">فَلَمَّا جَاءَتْهُمْ</span> ] كاتێك كه‌ موسا - <span class=\"saw\">صلی الله علیه وسلم</span> -  چوو بۆ لای فیرعه‌ون و قه‌ومه‌كه‌ی [ <span class=\"arabic uthmani\">آيَاتُنَا مُبْصِرَةً</span> ] به‌و ئایه‌ت و موعجیزانه‌ كه‌ به‌ چاوی خۆیان ئه‌یانبینی و ئاشكرا بوو [ <span class=\"arabic uthmani\">قَالُوا هَذَا سِحْرٌ مُبِينٌ (١٣)</span> ] به‌ڵام ئه‌وان ئیمانیان پێ نه‌هێناو وتیان: ئه‌مه‌ سیحرێكی زۆر ئاشكرایه‌."
    },
    {
      "verse_id": 14,
      "isHTML": true,
      "isTafsir": true,
      "text": "{فیرعەون‌و دەسەڵاتداران یەقینیان هەبوو كە موسا - <span class=\"saw\">صلی الله علیه وسلم</span> -  پێغەمبەری خوایە!}\n [ <span class=\"arabic uthmani\">وَجَحَدُوا بِهَا</span> ] وه‌ له‌ رووكه‌شیدا ئینكاری و نكۆڵیان لێ كرد [ <span class=\"arabic uthmani\">وَاسْتَيْقَنَتْهَا أَنْفُسُهُمْ</span> ] به‌ڵام له‌ نه‌فسی خۆیاندا یه‌قینیان هه‌بوو كه‌ موسا - <span class=\"saw\">صلی الله علیه وسلم</span> -  ڕاست ده‌كات و پێغه‌مبه‌رى خوایه‌و موعجیزه‌ی پێیه‌ [ <span class=\"arabic uthmani\">ظُلْمًا وَعُلُوًّا</span> ] به‌ڵام زوڵمیان له‌ خۆیان ئه‌كرد، یان به‌هۆی شه‌ریك دانانیان بۆ خوای گه‌وره‌، وه‌ به‌هۆی لووت به‌رزیان ئیمانیان به‌ موسا - <span class=\"saw\">صلی الله علیه وسلم</span> -  نه‌هێنا [ <span class=\"arabic uthmani\">فَانْظُرْ كَيْفَ كَانَ عَاقِبَةُ الْمُفْسِدِينَ (١٤)</span> ] ئه‌ی محمد - <span class=\"saw\">صلی الله علیه وسلم</span> -  ته‌ماشا بكه‌و بزانه‌ سه‌ره‌نجامی ئاشووبگێڕان چۆن بوو چۆن خوای گه‌وره‌ له‌ناوی بردن، (واته‌: ئه‌ى كافرانى قوڕه‌یش ئاگادار بن ئێوه‌یش ئه‌گه‌ر ئیمان نه‌هێنن خواى گه‌وره‌ وه‌كو ئه‌وان له‌ناوتان ده‌بات، ئه‌وان له‌ ئێوه‌ زۆرترو به‌هێزتر بوون، وه‌ پێغه‌مبه‌ره‌كه‌ى ئێوه‌ له‌وه‌ى ئه‌وان باشترو چاكتره‌)."
    },
    {
      "verse_id": 15,
      "isHTML": true,
      "isTafsir": true,
      "text": "[ <span class=\"arabic uthmani\">وَلَقَدْ آتَيْنَا دَاوُودَ وَسُلَيْمَانَ عِلْمًا</span> ] وه‌ به‌ دڵنیایی ئێمه‌ زانیاری و پێغه‌مبه‌رایه‌تى و په‌یاممان به‌ داودو سوله‌یمانی كوڕی به‌خشی كه‌ هه‌ردووكیان پێغه‌مبه‌ری خوا بوون [ <span class=\"arabic uthmani\">وَقَالَا الْحَمْدُ لِلَّهِ الَّذِي فَضَّلَنَا عَلَى كَثِيرٍ مِنْ عِبَادِهِ الْمُؤْمِنِينَ (١٥)</span> ] وه‌ ئه‌وانیش حه‌مدو سه‌ناو ستایشی خوای گه‌وره‌یان كرد له‌سه‌ر ئه‌و نیعمه‌ته‌ زۆرانه‌ی كه‌ پێی به‌خشیوون كه‌ به‌هۆیه‌وه‌ فه‌زڵی دابوون به‌سه‌ر زۆرێك له‌ به‌نده‌ باوه‌ڕداره‌كان به‌ زانیارى و پێغه‌مبه‌رایه‌تی و ژێربار كردنى باڵنده‌و جن و مرۆڤـ و شه‌یتان كه‌ هه‌موویانى خستبووه‌ ژێر ده‌ستیانه‌وه‌."
    },
    {
      "verse_id": 16,
      "isHTML": true,
      "isTafsir": true,
      "text": "[ <span class=\"arabic uthmani\">وَوَرِثَ سُلَيْمَانُ دَاوُودَ</span> ] وه‌ سوله‌یمان - <span class=\"saw\">صلی الله علیه وسلم</span> -  بوو به‌ میراتگری داودی باوكی - <span class=\"saw\">صلی الله علیه وسلم</span> - ، واته‌: له‌ زانیاری و پێغه‌مبه‌رایه‌تیدا نه‌ك له‌ماڵدا له‌به‌ر ئه‌وه‌ی پێغه‌مبه‌ران كه‌س نابێ به‌ میراتگری ماڵیان، وه‌ ئه‌گه‌ر ماڵ بوایه‌ سوله‌یمان - <span class=\"saw\">صلی الله علیه وسلم</span> -  تایبه‌ت ناكرا چونكه‌ داود - <span class=\"saw\">صلی الله علیه وسلم</span> -  منداڵى تریشى هه‌بووه‌و خێزانیشى زۆر بووه‌.\n{چمكێك لە بەسەرهاتی سولەیمان پێغەمبەر - <span class=\"saw\">صلی الله علیه وسلم</span> -}\n [ <span class=\"arabic uthmani\">وَقَالَ يَا أَيُّهَا النَّاسُ عُلِّمْنَا مَنْطِقَ الطَّيْرِ</span> ] وه‌ سوله‌یمان - <span class=\"saw\">صلی الله علیه وسلم</span> -  فه‌رمووی: ئه‌ی خه‌ڵكی خوای گه‌وره‌ ئه‌وه‌ی به‌ ئێمه‌ به‌خشیوه‌ كه‌ له‌ زمانى باڵنده‌ تێ بگه‌ین كاتێك كه‌ قسه‌ ده‌كه‌ن [ <span class=\"arabic uthmani\">وَأُوتِينَا مِنْ كُلِّ شَيْءٍ</span> ] وه‌ هه‌ر شتێكیش كه‌ پێویستمان بێ خوای گه‌وره‌ پێی به‌خشیوین له‌ زانست و زانیاری و پێغه‌مبه‌رایه‌تی و حیكمه‌ت و ژێربار كردنى جن و مرۆڤـ و باڵنده‌و با و زانین و تێگه‌یشتن له‌ زمانى باڵنده‌و گیانله‌به‌ران و ئه‌و شتانه‌ [ <span class=\"arabic uthmani\">إِنَّ هَذَا لَهُوَ الْفَضْلُ الْمُبِينُ (١٦)</span> ] به‌ دڵنیایى ئه‌مه‌ فه‌زڵێكی زۆر ئاشكرای خوای گه‌وره‌یه‌ به‌سه‌ر ئێمه‌وه‌."
    },
    {
      "verse_id": 17,
      "isHTML": true,
      "isTafsir": true,
      "text": "[ <span class=\"arabic uthmani\">وَحُشِرَ لِسُلَيْمَانَ جُنُودُهُ مِنَ الْجِنِّ وَالْإِنْسِ وَالطَّيْرِ</span> ] وه‌ هه‌رچی سه‌ربازی سوله‌یمان بوو - <span class=\"saw\">صلی الله علیه وسلم</span> -  هه‌ر هه‌موویان كۆ كرانه‌وه‌ له‌ جنی و مرۆڤـ، وه‌ باڵنده‌ش له‌ بان سه‌ریانه‌وه‌ ئه‌ڕۆیشت [ <span class=\"arabic uthmani\">فَهُمْ يُوزَعُونَ (١٧)</span> ] ئه‌وان به‌ یه‌ك پۆل ئه‌ڕۆیشتن كه‌س پێش و دوا نه‌ئه‌كه‌وت و پۆل و سه‌فه‌كانیان هه‌مووی ڕێك بوو وه‌كو مانۆڕى سه‌ربازى."
    },
    {
      "verse_id": 18,
      "isHTML": true,
      "isTafsir": true,
      "text": "{سولەیمان پێغەمبەر - <span class=\"saw\">صلی الله علیه وسلم</span> -  و مێرولەیەك}\n [ <span class=\"arabic uthmani\">حَتَّى إِذَا أَتَوْا عَلَى وَادِ النَّمْلِ</span> ] تا به‌لای شوێنێكدا تێپه‌ڕین شاره‌ مێرووله‌یه‌كی لێ بوو [ <span class=\"arabic uthmani\">قَالَتْ نَمْلَةٌ</span> ] یه‌كێك له‌ مێرووله‌كان وتی: [ <span class=\"arabic uthmani\">يَا أَيُّهَا النَّمْلُ ادْخُلُوا مَسَاكِنَكُمْ</span> ] ئه‌ی مێرووله‌كان خێراكه‌ن بڕۆنه‌ ناو ماڵه‌كانی خۆتانه‌وه‌ [ <span class=\"arabic uthmani\">لَا يَحْطِمَنَّكُمْ سُلَيْمَانُ وَجُنُودُهُ</span> ] تا سوله‌یمان و - <span class=\"saw\">صلی الله علیه وسلم</span> -  سه‌ربازه‌كانی نه‌تانشێلن و له‌ناوتان نه‌به‌ن [ <span class=\"arabic uthmani\">وَهُمْ لَا يَشْعُرُونَ (١٨)</span> ] له‌ كاتێكدا كه‌ ئه‌وان هه‌ست ناكه‌ن و ئاگایان له‌ خۆیان نیه‌و ئێوه‌ نابینن."
    },
    {
      "verse_id": 19,
      "isHTML": true,
      "isTafsir": true,
      "text": "[ <span class=\"arabic uthmani\">فَتَبَسَّمَ ضَاحِكًا مِنْ قَوْلِهَا</span> ] وه‌ سوله‌یمان - <span class=\"saw\">صلی الله علیه وسلم</span> -  زه‌رده‌خه‌نه‌ گرتی و پێكه‌نی له‌ قسه‌ی ئه‌م مێرووله‌یه‌ له‌به‌ر ئه‌وه‌ی لێی تێگه‌یشت [ <span class=\"arabic uthmani\">وَقَالَ رَبِّ أَوْزِعْنِي أَنْ أَشْكُرَ نِعْمَتَكَ الَّتِي أَنْعَمْتَ عَلَيَّ وَعَلَى وَالِدَيَّ</span> ] وه‌ فه‌رمووی: ئه‌ی په‌روه‌ردگار ئیلهامم پێ ببه‌خشه‌ تا بتوانم شوكرانه‌بژێری تۆ بكه‌م له‌سه‌ر ئه‌م نیعمه‌ته‌و سه‌رجه‌م نیعمه‌ته‌كانی تر كه‌ به‌ من و دایك و باوكمت به‌خشیوه‌ [ <span class=\"arabic uthmani\">وَأَنْ أَعْمَلَ صَالِحًا تَرْضَاهُ</span> ] وه‌ تا كرده‌وه‌ی چاك بكه‌م و تۆ لێم ڕازی بیت [ <span class=\"arabic uthmani\">وَأَدْخِلْنِي بِرَحْمَتِكَ فِي عِبَادِكَ الصَّالِحِينَ (١٩)</span> ] وه‌ به‌ڕه‌حمه‌تی خۆت بمخه‌ره‌ ناو كۆی به‌نده‌ چاكه‌كانت و له‌گه‌ڵ ئه‌واندا حه‌شرم بكه‌ و له‌گه‌ڵ ئه‌وان بمخه‌ره‌ به‌هه‌شته‌وه‌."
    },
    {
      "verse_id": 20,
      "isHTML": true,
      "isTafsir": true,
      "text": "{سوله‌يمان پێغه‌مبه‌ر - <span class=\"saw\">صلی الله علیه وسلم</span> -  و هودهود}\n [ <span class=\"arabic uthmani\">وَتَفَقَّدَ الطَّيْرَ</span> ] وه‌ سوله‌یمان - <span class=\"saw\">صلی الله علیه وسلم</span> -  به‌دوای باڵنده‌ی هودهوددا (په‌پو سوله‌یمانی) گه‌ڕا نه‌یدۆزیه‌وه‌ [ <span class=\"arabic uthmani\">فَقَالَ مَا لِيَ لَا أَرَى الْهُدْهُدَ</span> ] فه‌رمووی: ئه‌وه‌ چیه‌ بۆچی هودهود نابینم [ <span class=\"arabic uthmani\">أَمْ كَانَ مِنَ الْغَائِبِينَ (٢٠)</span> ] یاخود ئه‌و له‌ ئاماده‌ نه‌بوانه‌."
    },
    {
      "verse_id": 21,
      "isHTML": true,
      "isTafsir": true,
      "text": "[ <span class=\"arabic uthmani\">لَأُعَذِّبَنَّهُ عَذَابًا شَدِيدًا</span> ] به‌دڵنیایى ده‌بێت سزایه‌كی زۆر سه‌ختی بده‌م (په‌ڕه‌كانى هه‌ڵكێشم) [ <span class=\"arabic uthmani\">أَوْ لَأَذْبَحَنَّهُ</span> ] یان ئه‌وه‌تا سه‌ری ئه‌بڕم [ <span class=\"arabic uthmani\">أَوْ لَيَأْتِيَنِّي بِسُلْطَانٍ مُبِينٍ (٢١)</span> ] یان ئه‌بێ به‌ڵگه‌یه‌كی ئاشكراو عوزرێكم بۆ بێنێ له‌سه‌ر ئه‌وه‌ی كه‌ بۆ دیار نه‌بووه‌."
    },
    {
      "verse_id": 22,
      "isHTML": true,
      "isTafsir": true,
      "text": "[ <span class=\"arabic uthmani\">فَمَكَثَ غَيْرَ بَعِيدٍ</span> ] هودهوده‌كه‌ (په‌پو سوله‌یمانی) كاتێكی زۆری نه‌خایاندو هاته‌وه‌ [ <span class=\"arabic uthmani\">فَقَالَ أَحَطْتُ بِمَا لَمْ تُحِطْ بِهِ</span> ] وتى: ئه‌ی سوله‌یمان - <span class=\"saw\">صلی الله علیه وسلم</span> -  زانیاریه‌كم ده‌ست كه‌وتووه‌ كه‌ تۆ پێت نیه‌و نایزانیت [ <span class=\"arabic uthmani\">وَجِئْتُكَ مِنْ سَبَإٍ بِنَبَإٍ يَقِينٍ (٢٢)</span> ] وه‌ من له‌ (سه‌به‌ئه‌وه‌) كه‌ شارێكه‌ له‌ (یه‌مه‌ن) له‌وێ هه‌واڵێكی دڵنیاكارم بۆ هێناویت، یاخود هه‌واڵێكی ترسناك و مه‌ترسیدارم بۆ هێناویت ئه‌ویش ئه‌وه‌یه‌ كه‌."
    },
    {
      "verse_id": 23,
      "isHTML": true,
      "isTafsir": true,
      "text": "{ سوله‌يمان پێغه‌مبه‌ر - <span class=\"saw\">صلی الله علیه وسلم</span> -  و ئافره‌ته‌ پاشاكه‌ى سه‌به‌ء}\n [ <span class=\"arabic uthmani\">إِنِّي وَجَدْتُ امْرَأَةً تَمْلِكُهُمْ</span> ] من بینیم له‌ شاری (سه‌به‌ء) ئافره‌تێك پاشایانه‌ كه‌ وتراوه‌: ناوی (به‌ڵقیسی كچی شه‌راحیل) بووه‌ [ <span class=\"arabic uthmani\">وَأُوتِيَتْ مِنْ كُلِّ شَيْءٍ</span> ] وه‌ له‌ هه‌موو شتێكی سه‌رده‌می خۆی ئه‌وه‌ى كه‌ پاشا پێویستى بێت له‌ موڵك و ده‌سه‌ڵات پێى به‌خشراوه‌ [ <span class=\"arabic uthmani\">وَلَهَا عَرْشٌ عَظِيمٌ (٢٣)</span> ] وه‌ عه‌رش و ته‌ختێكی شاهانه‌ى یه‌كجار گه‌وره‌ی هه‌یه‌ كه‌ به‌ ئاڵتوون و دوڕڕو مروارى و ئاوریشم رازێنراوه‌ته‌وه‌و هه‌شتا گه‌ز درێژه‌و چل گه‌ز پانه‌."
    },
    {
      "verse_id": 24,
      "isHTML": true,
      "isTafsir": true,
      "text": "[ <span class=\"arabic uthmani\">وَجَدْتُهَا وَقَوْمَهَا يَسْجُدُونَ لِلشَّمْسِ مِنْ دُونِ اللَّهِ</span> ] بینیم خۆی و قه‌ومه‌كه‌ی كڕنوش بۆ خۆر ئه‌به‌ن و عیباده‌ت بۆ خۆر ئه‌كه‌ن و جگه‌ له‌ خوای گه‌وره‌ ده‌په‌رستن (كۆشكێكى به‌رزو پته‌وى هه‌بووه‌ كه‌ سێ سه‌دو شه‌ست تاقى تیادا بووه‌ له‌ رۆژهه‌ڵات و رۆژئاوایه‌وه‌و وا دروستكراوه‌ كه‌ هه‌موو رۆژێك خۆر له‌ تاقێكه‌وه‌ هه‌ڵبێت و له‌ تاقێكى به‌رامبه‌ریه‌وه‌ ئاوا بێت بۆ ئه‌وه‌ى به‌یانیان و ئێواران كوڕنوش و سوجده‌ى بۆ به‌رن) [ <span class=\"arabic uthmani\">وَزَيَّنَ لَهُمُ الشَّيْطَانُ أَعْمَالَهُمْ</span> ] وه‌ شه‌یتان ئه‌م كوفره‌ی بۆ ڕازاندنه‌وه‌ كه‌ عیباده‌ت بۆ خۆر بكه‌ن [ <span class=\"arabic uthmani\">فَصَدَّهُمْ عَنِ السَّبِيلِ</span> ] وه‌ هه‌ر شه‌یتانه‌ ڕێگری كردوون له‌ ڕێگه‌ی ڕاستی خوای گه‌وره‌ كه‌ ئیمان به‌ خواى گه‌وره‌ بێنن [ <span class=\"arabic uthmani\">فَهُمْ لَا يَهْتَدُونَ (٢٤)</span> ] وه‌ ئه‌وانیش ئێستا ڕێگه‌ی حه‌ق نادۆزنه‌وه‌."
    },
    {
      "verse_id": 25,
      "isHTML": true,
      "isTafsir": true,
      "text": "[ <span class=\"arabic uthmani\">أَلَّا يَسْجُدُوا لِلَّهِ الَّذِي يُخْرِجُ الْخَبْءَ فِي السَّمَاوَاتِ وَالْأَرْضِ</span> ] شه‌یتان وای بۆ ڕازاندونه‌ته‌وه‌ كه‌ كڕنوش نه‌به‌ن بۆ ئه‌و خوایه‌ی كه‌ هه‌موو شتێكی نهێنی و شاراوه‌ له‌ ئاسمانه‌كان وه‌كو باران وه‌ له‌ زه‌ویدا وه‌كو دانه‌وێڵه‌ ده‌رئه‌كات [ <span class=\"arabic uthmani\">وَيَعْلَمُ مَا تُخْفُونَ وَمَا تُعْلِنُونَ (٢٥)</span> ] وه‌ هه‌ر شتێك كه‌ ئێوه‌ شاردبێتتانه‌وه‌و ده‌ری نه‌بڕن له‌ ناخی خۆتاندا یان ئه‌وه‌ی ده‌ری ئه‌بڕن خوای گه‌وره‌ زانیاری به‌ هه‌ر هه‌مووی هه‌یه‌."
    },
    {
      "verse_id": 26,
      "isHTML": true,
      "isTafsir": true,
      "text": "[ <span class=\"arabic uthmani\">اللَّهُ لَا إِلَهَ إِلَّا هُوَ</span> ] خوای گه‌وره‌ ئه‌و خوایه‌یه‌ كه‌ هیچ په‌رستراوێك به‌ حه‌ق نیه‌ شایه‌نی په‌رستن بێت ته‌نها زاتی پیرۆزی الله نه‌بێ [ <span class=\"arabic uthmani\">رَبُّ الْعَرْشِ الْعَظِيمِ (٢٦)</span> ] ئه‌و خوایه‌ى كه‌ خاوه‌ن و په‌روه‌ردگاری عه‌رشی گه‌وره‌یه‌ (نه‌هى كراوه‌ له‌ كوشتنى هودهود، چونكه‌ بانگه‌وازى كرد بۆ یه‌كخواپه‌رستى و نه‌هى كرد له‌ په‌رستنى جگه‌ له‌ خواى گه‌وره‌)."
    },
    {
      "verse_id": 27,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ سَنَنْظُرُ أَصَدَقْتَ</span> ] سوله‌یمان - <span class=\"saw\">صلی الله علیه وسلم</span> -  به‌ هودهوده‌كه‌ى فه‌رموو: ته‌ماشا ئه‌كه‌ین و لێی ئه‌كۆڵینه‌وه‌ ئایا له‌م هه‌واڵه‌ی تۆ به‌ ئێمه‌ت وت ڕاستت كردووه‌ [ <span class=\"arabic uthmani\">أَمْ كُنْتَ مِنَ الْكَاذِبِينَ (٢٧)</span> ] یان تۆ له‌ درۆزنانی و هه‌واڵه‌كه‌ت ڕاست نه‌بووه‌و بۆ ئه‌وه‌ته‌ خۆت له‌ هه‌ڕه‌شه‌و سزاى من بپارێزیت."
    },
    {
      "verse_id": 28,
      "isHTML": true,
      "isTafsir": true,
      "text": "{ نامه‌كه‌ى سوله‌يمان پێغه‌مبه‌ر - <span class=\"saw\">صلی الله علیه وسلم</span> -  بۆ ئافره‌ته‌ پاشاكه‌ى سه‌به‌ء}\n [ <span class=\"arabic uthmani\">اذْهَبْ بِكِتَابِي هَذَا</span> ] سوله‌یمان - <span class=\"saw\">صلی الله علیه وسلم</span> -  نامه‌یه‌كی نووسی و فه‌رمووی: ئه‌م نامه‌یه‌م به‌ره‌ بۆ لای ئه‌و ئافره‌ته‌ى پاشای (سه‌به‌ء) [ <span class=\"arabic uthmani\">فَأَلْقِهْ إِلَيْهِمْ</span> ] بۆیان هه‌ڵده‌ [ <span class=\"arabic uthmani\">ثُمَّ تَوَلَّ عَنْهُمْ</span> ] پاشان لێیان دووركه‌وه‌ له‌لایه‌ك ڕابوه‌سته‌و گوێ بگره‌ بزانه‌ چی ئه‌ڵێن [ <span class=\"arabic uthmani\">فَانْظُرْ مَاذَا يَرْجِعُونَ (٢٨)</span> ] وه‌ بزانه‌ وه‌ڵامیان چی ئه‌بێت كه‌ له‌ناو خۆیاندا گفتوگۆ ئه‌كه‌ن، ئه‌میش ڕۆیشت نامه‌كه‌ی بۆ بردن و بۆ ئافره‌ته‌كه‌ی هه‌ڵدا كه‌ به‌ ته‌نها بوو، وه‌ چوو له‌ دووره‌وه‌ ڕاوه‌ستاو گوێی لێ گرتن."
    },
    {
      "verse_id": 29,
      "isHTML": true,
      "isTafsir": true,
      "text": "[ <span class=\"arabic uthmani\">قَالَتْ يَا أَيُّهَا الْمَلَأُ</span> ] ئافره‌ته‌ پاشاكه‌ نامه‌كه‌ی هه‌ڵگرت و زۆر سه‌رسام بوو پێى و وتی: ئه‌ی ده‌سه‌ڵاتداران و پیاو ماقوڵان [ <span class=\"arabic uthmani\">إِنِّي أُلْقِيَ إِلَيَّ كِتَابٌ كَرِيمٌ (٢٩)</span> ] من كتاب و نامه‌یه‌كی زۆر گه‌وره‌و به‌ڕێزم پێ گه‌یشتووه‌ له‌به‌ر ئه‌وه‌ی قسه‌ی جوانی تیایه‌."
    },
    {
      "verse_id": 30,
      "isHTML": true,
      "isTafsir": true,
      "text": "{ سوله‌يمان پێغه‌مبه‌ر - <span class=\"saw\">صلی الله علیه وسلم</span> -  يه‌كه‌م كه‌س بووه‌ نامه‌ى به‌ بِسْمِ اللَّهِ الرَّحْمَنِ الرَّحِيمِ ده‌ست پێكردووه‌}\n [ <span class=\"arabic uthmani\">إِنَّهُ مِنْ سُلَيْمَانَ</span> ] كه‌ ئه‌و نامه‌یه‌ له‌ سوله‌یمان پێغه‌مبه‌ره‌وه‌ - <span class=\"saw\">صلی الله علیه وسلم</span> -  هاتووه‌ [ <span class=\"arabic uthmani\">وَإِنَّهُ بِسْمِ اللَّهِ الرَّحْمَنِ الرَّحِيمِ (٣٠)</span> ] وه‌ به‌ بِسْمِ اللَّهِ الرَّحْمَنِ الرَّحِيمِ ده‌ستی پێ كردووه‌ (سوله‌یمان پێغه‌مبه‌ر - <span class=\"saw\">صلی الله علیه وسلم</span> -  یه‌كه‌م كه‌س بووه‌ كه‌ نامه‌ى به‌ بِسْمِ اللَّهِ الرَّحْمَنِ الرَّحِيمِ ده‌ست پێ كردووه‌)."
    },
    {
      "verse_id": 31,
      "isHTML": true,
      "isTafsir": true,
      "text": "[ <span class=\"arabic uthmani\">أَلَّا تَعْلُوا عَلَيَّ</span> ] پاشان تیایدا نووسیویه‌تی و ده‌فه‌رمێت: ئێوه‌ خۆتان به‌ گه‌وره‌ مه‌زانن و لووتبه‌رزی مه‌كه‌ن وه‌كو پاشاكانی تر كه‌ عیباده‌ت بۆ خوا ناكه‌ن [ <span class=\"arabic uthmani\">وَأْتُونِي مُسْلِمِينَ (٣١)</span> ] وه‌ ملكه‌چ بن بۆ دینی خوای گه‌وره‌و موسڵمان و یه‌كخواپه‌رست و گوێڕایه‌ڵ بن."
    },
    {
      "verse_id": 32,
      "isHTML": true,
      "isTafsir": true,
      "text": "[ <span class=\"arabic uthmani\">قَالَتْ يَا أَيُّهَا الْمَلَأُ أَفْتُونِي فِي أَمْرِي</span> ] ئافره‌ته‌ پاشاكه‌ نامه‌كه‌ى سوله‌یمان پێغه‌مبه‌رى - <span class=\"saw\">صلی الله علیه وسلم</span> -  خوێنده‌وه‌و ڕاوێژی پێ كردن و وتی: ئه‌ی پیاو ماقوڵان و ڕاوێژكاران بڕیارێك بده‌ن له‌م كاره‌داو وه‌ڵاممان چی بێت و چی بڕیارێك بده‌ین ڕێگام نیشان بده‌ن [ <span class=\"arabic uthmani\">مَا كُنْتُ قَاطِعَةً أَمْرًا حَتَّى تَشْهَدُونِ (٣٢)</span> ] ئێوه‌ خۆتان ئه‌زانن من هیچ بڕیارێكم نه‌داوه‌ تا ئێوه‌ ئاماده‌ نه‌بن و ڕاوێژتان پێ نه‌كه‌م."
    },
    {
      "verse_id": 33,
      "isHTML": true,
      "isTafsir": true,
      "text": "[ <span class=\"arabic uthmani\">قَالُوا نَحْنُ أُولُو قُوَّةٍ</span> ] ڕاوێژكاران و پیاوماقوڵانیش له‌ وه‌ڵامدا وتیان: ئێمه‌ زۆر به‌هێزین له‌ ژماره‌و كه‌ره‌سته‌كانی جه‌نگدا [ <span class=\"arabic uthmani\">وَأُولُو بَأْسٍ شَدِيدٍ</span> ] وه‌ له‌ جه‌نگ و رووبه‌ڕووبوونه‌وه‌دا زۆر ئازا و به‌هێزین ئه‌توانین به‌رگری له‌ خۆمان بكه‌ین [ <span class=\"arabic uthmani\">وَالْأَمْرُ إِلَيْكِ</span> ] به‌ڵام دوا بڕیاریش بۆ لای تۆ ئه‌گه‌ڕێته‌وه‌ [ <span class=\"arabic uthmani\">فَانْظُرِي مَاذَا تَأْمُرِينَ (٣٣)</span> ] خۆت بزانه‌ چ بڕیارێك ئه‌ده‌یت و چ فه‌رمانێك ئه‌ده‌ی ئێمه‌ گوێ ئه‌گرین و گوێڕایه‌ڵتین"
    },
    {
      "verse_id": 34,
      "isHTML": true,
      "isTafsir": true,
      "text": "[ <span class=\"arabic uthmani\">قَالَتْ إِنَّ الْمُلُوكَ إِذَا دَخَلُوا قَرْيَةً أَفْسَدُوهَا</span> ] ئافره‌ته‌ پاشاكه‌ وتی: ئه‌وه‌ی من بزانم به‌ دڵنیایى مه‌لیك و پاشاكان ئه‌گه‌ر بچنه‌ هه‌ر شارو دێیه‌كه‌وه‌و به‌ زۆر داگیرى بكه‌ن كاول و وێرانی ئه‌كه‌ن [ <span class=\"arabic uthmani\">وَجَعَلُوا أَعِزَّةَ أَهْلِهَا أَذِلَّةً</span> ] وه‌ كه‌سانى به‌ عیززه‌ت و ده‌سه‌ڵاتداران بێ¬ڕێزو زه‌لیل ئه‌كه‌ن به‌ كوشتن و دیل گرتن [ <span class=\"arabic uthmani\">وَكَذَلِكَ يَفْعَلُونَ (٣٤)</span> ] وه‌ به‌رده‌وامیش ئه‌مه‌ پیشه‌یانه‌، واته‌: ئه‌گه‌ر ئه‌مه‌ مه‌لیك بێت و بیه‌وێ داگیری بكات ئاوامان به‌سه‌ر دێت."
    },
    {
      "verse_id": 35,
      "isHTML": true,
      "isTafsir": true,
      "text": "{ ئافره‌ته‌ پاشاكه‌ى سه‌به‌ء ديارى بۆ سوله‌يمان پێغه‌مبه‌ر - <span class=\"saw\">صلی الله علیه وسلم</span> -  ده‌نێرێت}\n [ <span class=\"arabic uthmani\">وَإِنِّي مُرْسِلَةٌ إِلَيْهِمْ بِهَدِيَّةٍ</span> ] وه‌ من دیاریه‌كی بۆ ئه‌نێرم ئه‌گه‌ر وه‌ریگرت ئه‌وا پاشایه‌و شه‌ڕی له‌گه‌ڵ ئه‌كه‌ین، وه‌ ئه‌گه‌ر وه‌رینه‌گرێت ئه‌وا پێغه‌مبه‌ره‌و شوێنی ئه‌كه‌وین [ <span class=\"arabic uthmani\">فَنَاظِرَةٌ بِمَ يَرْجِعُ الْمُرْسَلُونَ (٣٥)</span> ] وه‌ پاشان چاوه‌ڕێ ئه‌كه‌م بزانم نێردراوه‌كه‌ له‌لای سوله‌یمانه‌وه‌ چی وه‌ڵاممان بۆ دێنێته‌وه‌."
    },
    {
      "verse_id": 36,
      "isHTML": true,
      "isTafsir": true,
      "text": "[ <span class=\"arabic uthmani\">فَلَمَّا جَاءَ سُلَيْمَانَ</span> ] كاتێك كه‌ به‌ كه‌سێكدا دیاریه‌كی زۆری بۆ سوله‌یمان - <span class=\"saw\">صلی الله علیه وسلم</span> -  نارد له‌ ئاڵتوون و خشڵ [ <span class=\"arabic uthmani\">قَالَ أَتُمِدُّونَنِ بِمَالٍ</span> ] سوله‌یمان پێغه‌مبه‌ر - <span class=\"saw\">صلی الله علیه وسلم</span> -  تووڕه‌بوو فه‌رمووی: ئایا ئێوه‌ پاره‌ بۆ من ئه‌نێرن تا وازتان لێبێنم له‌سه‌ر هاوبه‌شبڕیاردانتان بمێننه‌وه‌ [ <span class=\"arabic uthmani\">فَمَا آتَانِيَ اللَّهُ خَيْرٌ مِمَّا آتَاكُمْ</span> ] ئه‌وه‌ی خوای گه‌وره‌ پێی به‌خشیووم له‌ پێغه‌مبه‌رایه‌تی و موڵك و پاره‌ باشتره‌ له‌وه‌ی ئێوه‌ بۆ منتان ناردووه‌ [ <span class=\"arabic uthmani\">بَلْ أَنْتُمْ بِهَدِيَّتِكُمْ تَفْرَحُونَ (٣٦)</span> ] به‌ڵكو ئێوه‌ن كه‌ دڵخۆشن به‌ دیاری و شتی دونیایی من پێویستم به‌ شتی دونیایی نیه‌ ئه‌مه‌وێ موسڵمان بن و به‌ تاك و ته‌نها خوابپه‌رستن."
    },
    {
      "verse_id": 37,
      "isHTML": true,
      "isTafsir": true,
      "text": "{ سوله‌يمان پێغه‌مبه‌ر - <span class=\"saw\">صلی الله علیه وسلم</span> -  ديارييه‌كه‌ ده‌گه‌ڕێنێته‌وه‌}\n [ <span class=\"arabic uthmani\">ارْجِعْ إِلَيْهِمْ</span> ] به‌ نێردراوه‌كه‌ی وت: به‌ دیارى¬یه‌كه‌یانه‌وه‌ بگه‌ڕێره‌وه‌ بۆ لایان (بۆ لای ئافره‌ته‌ پاشاكه‌) [ <span class=\"arabic uthmani\">فَلَنَأْتِيَنَّهُمْ بِجُنُودٍ لَا قِبَلَ لَهُمْ بِهَا</span> ] پێیان بڵێ: ئه‌بێ به‌ ئه‌وه‌نده‌ سه‌ربازه‌وه‌ بۆیان بێین كه‌ توانای شه‌ڕو به‌رگری كردنیان نه‌بێت له‌ خۆیان [ <span class=\"arabic uthmani\">وَلَنُخْرِجَنَّهُمْ مِنْهَا أَذِلَّةً</span> ] وه‌ ئه‌بێ به‌ زه‌لیلی شار به‌ده‌ریان بكه‌ین [ <span class=\"arabic uthmani\">وَهُمْ صَاغِرُونَ (٣٧)</span> ] وه‌ ئه‌بێ ئه‌وان ملكه‌چ و زه‌لیل و ڕیسوا بكه‌ین و بیانكه‌ین به‌ دیل."
    },
    {
      "verse_id": 38,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ يَا أَيُّهَا الْمَلَأُ أَيُّكُمْ يَأْتِينِي بِعَرْشِهَا قَبْلَ أَنْ يَأْتُونِي مُسْلِمِينَ (٣٨)</span> ] نێردراوه‌كه‌ به‌ دیارى¬یه‌كه‌وه‌ گه‌ڕایه‌وه‌و وه‌ڵامه‌كه‌ى بۆ بردنه‌وه‌و ئه‌وانیش زانیان ئه‌مه‌ پاشا نیه‌و داواى پاره‌و موڵك ناكات، به‌ڵكو پێغه‌مبه‌ره‌، بۆیه‌ ئافره‌ته‌ پاشاكه‌ به‌ خۆى و سه‌ربازه‌كانیه‌وه‌ به‌ڕێكه‌وتن بۆ لاى سوله‌یمان پێغه‌مبه‌ر - <span class=\"saw\">صلی الله علیه وسلم</span> -  بۆ ئه‌وه‌ى موسڵمان بن، خوای گه‌وره‌ به‌ وه‌حی سوله‌یمانی - <span class=\"saw\">صلی الله علیه وسلم</span> -  ئاگادار كرده‌وه‌ كه‌ ئه‌وان ئێستا به‌ڕێوه‌ن و دێن موسڵمان ئه‌بن، سوله‌یمان پێغه‌مبه‌ر - <span class=\"saw\">صلی الله علیه وسلم</span> -  زۆر خۆشحاڵ بوو، ویستی شتێكیان نیشان بدا كه‌ خوای گه‌وره‌ چ تواناو ده‌سه‌ڵاتێكی به‌م به‌خشیوه‌، بۆیه‌ فه‌رمووی: ئه‌ی پیاوماقوڵ و ده‌سه‌ڵاتدارانی ده‌وروپشتم كێ له‌ ئێوه‌ ئه‌توانێ عه‌رشه‌كه‌ی ئه‌و ئافره‌ته‌ پاشایه‌م بۆ بێنێ پێش ئه‌وه‌ی ئه‌وان بێن و موسڵمان بن؟"
    },
    {
      "verse_id": 39,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ عِفْرِيتٌ مِنَ الْجِنِّ</span> ] له‌ناو جنه‌كاندا عفریت كه‌ جنێكی زۆر گه‌وره‌ بوو وه‌كو شاخ وابوو، وتی: [ <span class=\"arabic uthmani\">أَنَا آتِيكَ بِهِ قَبْلَ أَنْ تَقُومَ مِنْ مَقَامِكَ</span> ] من ئه‌و عه‌رشه‌ گه‌وره‌یه‌ت بۆ دێنم و له‌به‌ر ده‌ستدا دای ئه‌نێم پێش ئه‌وه‌ی كه‌ تۆ دانیشتوویته‌ له‌ جێی خۆت هه‌ستیته‌ پێوه‌ [ <span class=\"arabic uthmani\">وَإِنِّي عَلَيْهِ لَقَوِيٌّ أَمِينٌ (٣٩)</span> ] وه‌ من بۆ هێنانی ئه‌و عه‌رشه‌ زۆر به‌هێزو ئه‌مینم و ده‌ستكاری هیچ شتێكی ناكه‌م."
    },
    {
      "verse_id": 40,
      "isHTML": true,
      "isTafsir": true,
      "text": "{ به‌ چاوتروكانێك ته‌ختى شاهانه‌ له‌ يه‌مه‌نه‌وه‌ بۆ قودس ده‌گوازنه‌وه‌!}\n [ <span class=\"arabic uthmani\">قَالَ الَّذِي عِنْدَهُ عِلْمٌ مِنَ الْكِتَابِ</span> ] به‌ڵام كه‌سێكی تر كه‌ وتراوه‌ وه‌زیرێكی بووه‌، یان نوسه‌رێكى بووه‌، كه‌ زانیاری له‌ كتابدا هه‌بووه‌ ئه‌و وتوویه‌تی: [ <span class=\"arabic uthmani\">أَنَا آتِيكَ بِهِ</span> ] من عه‌رشی ئه‌و ئافره‌ته‌ت بۆ دێنم [ <span class=\"arabic uthmani\">قَبْلَ أَنْ يَرْتَدَّ إِلَيْكَ طَرْفُكَ</span> ] پێش ئه‌وه‌ی كه‌ پێڵووی چاوت بجوولێته‌وه‌، واته‌: پێش ئه‌وه‌ى چاو بتروكێنی، بینوقێنیت و چاو بكه‌یته‌وه‌ له‌ ماوه‌یه‌كی ئه‌وه‌نده‌دا عه‌رشه‌كه‌یت بۆ دێنم [ <span class=\"arabic uthmani\">فَلَمَّا رَآهُ مُسْتَقِرًّا عِنْدَهُ</span> ] هه‌ر ئه‌وه‌نده‌ چاوی تروكاند یه‌كسه‌ر عه‌رشه‌كه‌ی ئه‌و ئافره‌ته‌ پاشایه‌ی هێناو له‌به‌ر ده‌ستی سوله‌یماندا دایناو جێگیری كرد (له‌یه‌مه‌نه‌وه‌ بۆ بیت المقدس) [ <span class=\"arabic uthmani\">قَالَ هَذَا مِنْ فَضْلِ رَبِّي</span> ] سوله‌یمان - <span class=\"saw\">صلی الله علیه وسلم</span> -  فه‌رمووی: ئه‌مه‌ فه‌زڵی خوای گه‌وره‌یه‌ به‌سه‌ر منه‌وه‌ [ <span class=\"arabic uthmani\">لِيَبْلُوَنِي أَأَشْكُرُ أَمْ أَكْفُرُ</span> ] تا تاقیم بكاته‌وه‌ ئایا شوكرانه‌بژێری خوای گه‌وره‌ ئه‌كه‌م یان كوفری نیعمه‌ته‌كانی خوای گه‌وره‌ ئه‌كه‌م [ <span class=\"arabic uthmani\">وَمَنْ شَكَرَ فَإِنَّمَا يَشْكُرُ لِنَفْسِهِ</span> ] وه‌ هه‌ر كه‌سێك شوكرانه‌بژێری خوای گه‌وره‌ بكات ئه‌وا شوكری خۆی كردووه‌و بۆ خۆی باشه‌و سووده‌كه‌ی بۆ خۆی ئه‌گه‌ڕێته‌وه‌ [ <span class=\"arabic uthmani\">وَمَنْ كَفَرَ</span> ] وه‌ هه‌ر كه‌سێكیش شوكرانه‌بژێری خوا نه‌كات و كوفرانه‌ی نیعمه‌تی خوای گه‌وره‌ بكات [ <span class=\"arabic uthmani\">فَإِنَّ رَبِّي غَنِيٌّ كَرِيمٌ (٤٠)</span> ] ئه‌وا به‌ دڵنیایى په‌روه‌ردگارم زۆر ده‌وڵه‌مه‌نده‌و بێ پێویسته‌ و پێویستی به‌وه‌ نیه‌ كه‌ كه‌س شوكرانه‌بژێری بكات و بیپه‌رستێت، وه‌ زۆر به‌ڕێزه‌."
    },
    {
      "verse_id": 41,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ نَكِّرُوا لَهَا عَرْشَهَا</span> ] سوله‌یمان پێغه‌مبه‌ر - <span class=\"saw\">صلی الله علیه وسلم</span> -  فه‌رمووی: عه‌رشه‌كه‌ی وا لێ بكه‌ن كه‌ نه‌یناسێته‌وه‌و هه‌ندێك شتی لێ ده‌ربكه‌ن، یان هه‌ندێك شتی بۆ زیاد بكه‌ن، یان هه‌ندێك له‌ ئاڵتوونه‌كانی لێ بكه‌نه‌وه‌و ره‌نگه‌كه‌ى بگۆڕن [ <span class=\"arabic uthmani\">نَنْظُرْ أَتَهْتَدِي</span> ] پاشان ته‌ماشا ئه‌كه‌ین ئایا ئه‌یناسێته‌وه‌ [ <span class=\"arabic uthmani\">أَمْ تَكُونُ مِنَ الَّذِينَ لَا يَهْتَدُونَ (٤١)</span> ] یاخود نایناسێته‌وه‌، یان ئایا هیدایه‌ت وه‌رئه‌گرێت و موسڵمان ئه‌بێ یان نا."
    },
    {
      "verse_id": 42,
      "isHTML": true,
      "isTafsir": true,
      "text": "[ <span class=\"arabic uthmani\">فَلَمَّا جَاءَتْ</span> ] كاتێك كه‌ ئه‌و ئافره‌ته‌ پاشایه‌ هات بۆ لای سوله‌یمان پێغه‌مبه‌ر - <span class=\"saw\">صلی الله علیه وسلم</span> -  [ <span class=\"arabic uthmani\">قِيلَ أَهَكَذَا عَرْشُكِ</span> ] نیشانی دراو وترا: ئایا عه‌رشه‌كه‌ی تۆش وه‌ك ئه‌مه‌ وابوو ئایا ئه‌مه‌ له‌ عه‌رشه‌كه‌ی تۆ ئه‌چێ؟ [ <span class=\"arabic uthmani\">قَالَتْ كَأَنَّهُ هُوَ</span> ] ئه‌ویش وتی: له‌و ئه‌چێت و لێى نزیكه‌، نه‌یووت ئه‌وه‌ نه‌وه‌ك دوایی بكه‌وێته‌ درۆوه‌ چونكه‌ ماوه‌ى نێوانیان زۆر دوور بوو [ <span class=\"arabic uthmani\">وَأُوتِينَا الْعِلْمَ مِنْ قَبْلِهَا</span> ] سوله‌یمان - <span class=\"saw\">صلی الله علیه وسلم</span> -  فه‌رمووی: پێش ئه‌مه‌یش خوای گه‌وره‌ زانیاری به‌ ئێمه‌ به‌خشیووه‌ كه‌ چى رێگرى لێئه‌كرد له‌ موسڵمان بوونى، یان زانیمان كه‌ موسڵمان ئه‌بێ و خوای گه‌وره‌ پێشتر پێی وتبوو كه‌ دێت موسڵمان ئه‌بێ [ <span class=\"arabic uthmani\">وَكُنَّا مُسْلِمِينَ (٤٢)</span> ] وه‌ ئێمه‌ش موسڵمانین و خۆمان ته‌سلیمی خوای گه‌وره‌ كردووه‌."
    },
    {
      "verse_id": 43,
      "isHTML": true,
      "isTafsir": true,
      "text": "[ <span class=\"arabic uthmani\">وَصَدَّهَا مَا كَانَتْ تَعْبُدُ مِنْ دُونِ اللَّهِ إِنَّهَا كَانَتْ مِنْ قَوْمٍ كَافِرِينَ (٤٣)</span> ] وه‌ ئه‌وه‌ی ڕێگری له‌م ئافره‌ته‌و قه‌ومه‌كه‌ی ئه‌كرد كه‌ عیباده‌تی خوای گه‌وره‌ بكه‌ن ئه‌وه‌ بوو له‌ قه‌ومێكى كافر بوون و عیباده‌تیان بۆ خۆر ئه‌كرد."
    },
    {
      "verse_id": 44,
      "isHTML": true,
      "isTafsir": true,
      "text": "{ ئافره‌ته‌ پاشاكه‌ى سه‌به‌ء موسڵمان ده‌بێت}\n [ <span class=\"arabic uthmani\">قِيلَ لَهَا ادْخُلِي الصَّرْحَ</span> ] سوله‌یمان به‌ ئافره‌ته‌كه‌ی وت: وه‌ره‌ ناو كۆشكه‌كه‌وه‌، جنى و شه‌یتانه‌كان كۆشكێكی به‌رزیان بۆ دروست كردبوو كه‌ زه‌وییه‌كه‌ی له‌ شووشه‌ بوو وه‌ ژێر شووشه‌كه‌یش ئاو و ماسی تیابوو بۆ ئه‌وه‌ى تواناو ده‌سه‌ڵاتى خواى گه‌وره‌ نیشان ئه‌و ئافره‌ته‌ پاشایه‌ بدات [ <span class=\"arabic uthmani\">فَلَمَّا رَأَتْهُ</span> ] كاتێك ئافره‌ته‌كه‌ ئه‌و زه‌ویه‌ی بینی [ <span class=\"arabic uthmani\">حَسِبَتْهُ لُجَّةً</span> ] وایزانی ئه‌مه‌ ده‌ریایه‌و ئاوه‌ [ <span class=\"arabic uthmani\">وَكَشَفَتْ عَنْ سَاقَيْهَا</span> ] وه‌ قاچی ده‌رخست بۆ ئه‌وه‌ی كه‌ جل و پۆشاكه‌كه‌ی ته‌ڕ نه‌بێت بۆ ئه‌وه‌ی به‌ناو ئاوه‌كه‌دا بڕوات، وایزانی ئاوه‌، (هه‌ندێك شت له‌ ته‌فسیره‌كاندا باسكراوه‌ كه‌ ئیسرائیلیاته‌و راست نیه‌و شایانى باس كردن نیه‌) [ <span class=\"arabic uthmani\">قَالَ إِنَّهُ صَرْحٌ مُمَرَّدٌ مِنْ قَوَارِيرَ</span> ] سوله‌یمان فه‌رمووی: ئه‌مه‌ له‌ شووشه‌ دروستكراوه‌ به‌ڵام شووشه‌یه‌كی لووس و دیاره‌و ئه‌ستوورو پته‌وه‌ هیچ مه‌ترسیه‌كی نیه‌ [ <span class=\"arabic uthmani\">قَالَتْ رَبِّ إِنِّي ظَلَمْتُ نَفْسِي</span> ] له‌وێ ئافره‌ته‌كه‌ وتی: ئه‌ی په‌روه‌ردگار من زوڵمم له‌ نه‌فسی خۆم كردووه‌ كه‌ چه‌ندێكه‌ عیباده‌ت بۆ تۆ ناكه‌م و عیباده‌تی خۆر ئه‌كه‌م [ <span class=\"arabic uthmani\">وَأَسْلَمْتُ مَعَ سُلَيْمَانَ لِلَّهِ رَبِّ الْعَالَمِينَ (٤٤)</span> ] وه‌ له‌گه‌ڵ سوله‌یماندا هه‌ردووكمان خۆمان ته‌سلیم الله كرد كه‌ په‌روه‌ردگاری هه‌موو جیهانه‌، یه‌كسه‌ر له‌وێدا موسڵمان بوو وه‌ باوه‌ڕی هێنا."
    },
    {
      "verse_id": 45,
      "isHTML": true,
      "isTafsir": true,
      "text": "{ به‌سه‌رهاتى سوله‌يمان پێغه‌مبه‌ر - <span class=\"saw\">صلی الله علیه وسلم</span> -  و قه‌ومه‌كه‌ى}\n [ <span class=\"arabic uthmani\">وَلَقَدْ أَرْسَلْنَا إِلَى ثَمُودَ أَخَاهُمْ صَالِحًا</span> ] وه‌ به‌ دڵنیایی ئێمه‌ بۆ لای قه‌ومی ثهمود صاڵح پێغه‌مبه‌رمان - <span class=\"saw\">صلی الله علیه وسلم</span> -  نارد كه‌ له‌ هۆزو عه‌شیره‌تی خۆیان بوو [ <span class=\"arabic uthmani\">أَنِ اعْبُدُوا اللَّهَ</span> ] ئه‌ویش داوای لێ كردن ئه‌ی خه‌ڵكینه‌ به‌تاك و ته‌نها عیباده‌تی خوای گه‌وره‌ بكه‌ن [ <span class=\"arabic uthmani\">فَإِذَا هُمْ فَرِيقَانِ يَخْتَصِمُونَ (٤٥)</span> ] به‌ڵام ئه‌وان بوون به‌ دوو كۆمه‌ڵه‌وه‌: كۆمه‌ڵێكی باوه‌ڕدارو كۆمه‌ڵێكی كافر، وه‌ مشتومڕو ده‌مه‌قاڵێیان له‌گه‌ڵ یه‌كتریدا ئه‌كرد."
    },
    {
      "verse_id": 46,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ يَا قَوْمِ لِمَ تَسْتَعْجِلُونَ بِالسَّيِّئَةِ قَبْلَ الْحَسَنَةِ</span> ] صاڵح پێغه‌مبه‌ر - <span class=\"saw\">صلی الله علیه وسلم</span> -  پێی فه‌رموون ئه‌ی قه‌ومی خۆم ئێوه‌ بۆ په‌له‌ ئه‌كه‌ن له‌ خراپه‌ كردن پێش چاكه‌، یاخود بۆ په‌له‌ ئه‌كه‌ن له‌ داوا كردنی سزادا پێش داواكردنى ڕه‌حمه‌تی خوای گه‌وره‌، یان بۆ په‌له‌ ئه‌كه‌ن له‌ كوفر كردن پێش ئیمان هێنان [ <span class=\"arabic uthmani\">لَوْلَا تَسْتَغْفِرُونَ اللَّهَ</span> ] ئه‌وه‌ بۆ داوای لێخۆشبوون له‌ خوای گه‌وره‌ ناكه‌ن و  ته‌وبه‌ ناكه‌ن له‌ شه‌ریك دانان بۆ خواى گه‌وره‌ [ <span class=\"arabic uthmani\">لَعَلَّكُمْ تُرْحَمُونَ (٤٦)</span> ] به‌ڵكو خوای گه‌وره‌ ڕه‌حمتان پێ بكات و سزاتان نه‌دا."
    },
    {
      "verse_id": 47,
      "isHTML": true,
      "isTafsir": true,
      "text": "[ <span class=\"arabic uthmani\">قَالُوا اطَّيَّرْنَا بِكَ وَبِمَنْ مَعَكَ</span> ] وتیان: ئێمه‌ هه‌ست به‌ شوومی ئه‌كه‌ین به‌ تۆ، تۆ و باوه‌ڕداران شوومن به‌سه‌ر ئێمه‌وه‌و خراپه‌تان بۆ ئێمه‌ هێناوه‌و به‌هۆی ئێوه‌وه‌ تووشی وشكه‌ساڵی بووینه‌ [ <span class=\"arabic uthmani\">قَالَ طَائِرُكُمْ عِنْدَ اللَّهِ</span> ] صاڵح پێغه‌مبه‌ر - <span class=\"saw\">صلی الله علیه وسلم</span> -  فه‌رمووی: شوومی نیه‌و هه‌موو شتێك به‌ده‌ستی خوای گه‌وره‌یه‌ [ <span class=\"arabic uthmani\">بَلْ أَنْتُمْ قَوْمٌ تُفْتَنُونَ (٤٧)</span> ] به‌ڵكو ئێوه‌ قه‌ومێكن خوای گه‌وره‌ تاقیتان ئه‌كاته‌وه‌."
    },
    {
      "verse_id": 48,
      "isHTML": true,
      "isTafsir": true,
      "text": "[ <span class=\"arabic uthmani\">وَكَانَ فِي الْمَدِينَةِ تِسْعَةُ رَهْطٍ</span> ] له‌و شاره‌یشدا نۆ كه‌س هه‌بوون له‌ ده‌سه‌ڵاتداران كه‌ به‌ راوێژى ئه‌مان (قه‌ددارى كوڕى سالف) وشتره‌كه‌ى سه‌ربڕى [ <span class=\"arabic uthmani\">يُفْسِدُونَ فِي الْأَرْضِ</span> ] ئه‌وانه‌ ئاشووبیان ده‌گێڕاو ئاژاوه‌یان له‌سه‌ر زه‌ویدا ئه‌نایه‌وه‌ [ <span class=\"arabic uthmani\">وَلَا يُصْلِحُونَ (٤٨)</span> ] وه‌ هیچ كاتێك چاكسازیان نه‌ئه‌كرد."
    },
    {
      "verse_id": 49,
      "isHTML": true,
      "isTafsir": true,
      "text": "[ <span class=\"arabic uthmani\">قَالُوا تَقَاسَمُوا بِاللَّهِ</span> ] دواى سه‌ربڕینى وشتره‌كه‌ وتیان: وه‌رن با سوێند بخۆین به‌ خوای گه‌وره‌ بۆ یه‌كتری [ <span class=\"arabic uthmani\">لَنُبَيِّتَنَّهُ وَأَهْلَهُ</span> ] به‌ دڵنیایى ئه‌بێ له‌ناكاودا بده‌ین به‌سه‌ر صاڵح و كه‌سوكاریداو بیانكوژین [ <span class=\"arabic uthmani\">ثُمَّ لَنَقُولَنَّ لِوَلِيِّهِ مَا شَهِدْنَا مَهْلِكَ أَهْلِهِ</span> ] پاشان به‌ دڵنیایى به‌ كه‌سوكاریان ئه‌ڵێین وه‌ سوێندیان بۆ ئه‌خۆین كه‌ ئاگامان له‌ كوشتنی ئه‌مان نیه‌و ئێمه‌ ئاگادار نین كه‌ كوژراون و ئێمه‌ نه‌مان كوشتون [ <span class=\"arabic uthmani\">وَإِنَّا لَصَادِقُونَ (٤٩)</span> ] وه‌ به‌ دڵنیایى ئێمه‌ له‌م قسه‌یه‌دا ڕاستگۆین."
    },
    {
      "verse_id": 50,
      "isHTML": true,
      "isTafsir": true,
      "text": "[ <span class=\"arabic uthmani\">وَمَكَرُوا مَكْرًا</span> ] ئه‌مانه‌ نه‌خشه‌و پیلانیان دانا [ <span class=\"arabic uthmani\">وَمَكَرْنَا مَكْرًا</span> ] خوای گه‌وره‌ش له‌ دژی ئه‌وان و له‌به‌رامبه‌ر نه‌خشه‌و پیلانى ئه‌وان نه‌خشه‌و پیلانی بۆ دانان [ <span class=\"arabic uthmani\">وَهُمْ لَا يَشْعُرُونَ (٥٠)</span> ] به‌ڵام ئه‌مان هه‌ستیان نه‌كرد به‌ نه‌خشه‌و پیلانی خوای گه‌وره‌."
    },
    {
      "verse_id": 51,
      "isHTML": true,
      "isTafsir": true,
      "text": "{ خواى گه‌وره‌ كافره‌ پيلانگێڕه‌كانى له‌ناوبرد}\n [ <span class=\"arabic uthmani\">فَانْظُرْ كَيْفَ كَانَ عَاقِبَةُ مَكْرِهِمْ</span> ] بزانه‌و ته‌ماشا بكه‌ سه‌ره‌نجامی نه‌خشه‌و پیلان دانانی ئه‌وان چی بوو [ <span class=\"arabic uthmani\">أَنَّا دَمَّرْنَاهُمْ وَقَوْمَهُمْ أَجْمَعِينَ (٥١)</span> ] ئێمه‌ ئه‌وان و قه‌ومه‌ كافره‌كه‌یانمان هه‌ر هه‌موویان به‌ تێكڕا له‌ناوبرد."
    },
    {
      "verse_id": 52,
      "isHTML": true,
      "isTafsir": true,
      "text": "[ <span class=\"arabic uthmani\">فَتِلْكَ بُيُوتُهُمْ خَاوِيَةً بِمَا ظَلَمُوا</span> ] ئا ئه‌وه‌ ماڵه‌كانیانه‌ چۆڵ و وێران و خاپوره‌و كه‌سی تیا نیه‌ به‌هۆی زوڵم و سته‌می خۆیان، واته‌: به‌هۆی شه‌ریك دانانیان بۆ خواى گه‌وره‌ [ <span class=\"arabic uthmani\">إِنَّ فِي ذَلِكَ لَآيَةً لِقَوْمٍ يَعْلَمُونَ (٥٢)</span> ] به‌ دڵنیایى ئه‌مه‌ هه‌مووی نیشانه‌و به‌ڵگه‌یه‌ له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌ به‌ڵام بۆ كه‌سانێك كه‌ زانیاریان هه‌بێ و بزانن."
    },
    {
      "verse_id": 53,
      "isHTML": true,
      "isTafsir": true,
      "text": "[ <span class=\"arabic uthmani\">وَأَنْجَيْنَا الَّذِينَ آمَنُوا</span> ] به‌ڵام صاڵح پێغه‌مبه‌رو - <span class=\"saw\">صلی الله علیه وسلم</span> -  باوه‌ڕدارانمان ڕزگار كرد [ <span class=\"arabic uthmani\">وَكَانُوا يَتَّقُونَ (٥٣)</span> ] كه‌ ئه‌مانه‌ ته‌قوای خوای گه‌وره‌یان ئه‌كردو له‌ خوا ئه‌ترسان."
    },
    {
      "verse_id": 54,
      "isHTML": true,
      "isTafsir": true,
      "text": "{ لوط پێغه‌مبه‌ر - <span class=\"saw\">صلی الله علیه وسلم</span> -  و قه‌ومه‌كه‌ى}\n [ <span class=\"arabic uthmani\">وَلُوطًا إِذْ قَالَ لِقَوْمِهِ</span> ] وه‌ لوط پێغه‌مبه‌ریش - <span class=\"saw\">صلی الله علیه وسلم</span> -  كاتێك كه‌ به‌ قه‌ومه‌كه‌ی خۆی فه‌رموو: [ <span class=\"arabic uthmani\">أَتَأْتُونَ الْفَاحِشَةَ وَأَنْتُمْ تُبْصِرُونَ (٥٤)</span> ] ئایا ئێوه‌ كرداری به‌دڕه‌وشتی و نێربازی ئه‌كه‌ن وه‌ به‌ چاوی خۆیشتان یه‌كترى ئه‌بینن."
    },
    {
      "verse_id": 55,
      "isHTML": true,
      "isTafsir": true,
      "text": "[ <span class=\"arabic uthmani\">أَئِنَّكُمْ لَتَأْتُونَ الرِّجَالَ شَهْوَةً مِنْ دُونِ النِّسَاءِ</span> ] ئایا ئێوه‌ كاری به‌دڕه‌وشتی و نێربازی ئه‌كه‌ن له‌گه‌ڵ پیاو وه‌ واز له‌ ئافره‌تان دێنن كه‌ ئه‌وان بۆ ئێوه‌ن [ <span class=\"arabic uthmani\">بَلْ أَنْتُمْ قَوْمٌ تَجْهَلُونَ (٥٥)</span> ] به‌ڵكو ئێوه‌ كه‌سانێكن كه‌ خۆتان نه‌زان و نه‌فام ئه‌كه‌ن سه‌باره‌ت به‌و سزایه‌ى كه‌ خوای گه‌وره‌ بۆی داناون."
    },
    {
      "verse_id": 56,
      "isHTML": true,
      "isTafsir": true,
      "text": "[ <span class=\"arabic uthmani\">فَمَا كَانَ جَوَابَ قَوْمِهِ</span> ] وه‌ڵامی قه‌ومه‌كه‌ی لوط هیچ شتێك نه‌بوو ته‌نها ئه‌مه‌ نه‌بێ كه‌ وتیان: [ <span class=\"arabic uthmani\">إِلَّا أَنْ قَالُوا أَخْرِجُوا آلَ لُوطٍ مِنْ قَرْيَتِكُمْ</span> ] لوط پێغه‌مبه‌رو - <span class=\"saw\">صلی الله علیه وسلم</span> -  شوێنكه‌وتوانی له‌ موسڵمانان شاربه‌ده‌ر بكه‌ن [ <span class=\"arabic uthmani\">إِنَّهُمْ أُنَاسٌ يَتَطَهَّرُونَ (٥٦)</span> ] چونكه‌ به‌ دڵنیایى ئه‌مانه‌ كه‌سانێكن خۆیان به‌ پاك ڕائه‌گرن له‌ نێربازی و خراپه‌كاری."
    },
    {
      "verse_id": 57,
      "isHTML": true,
      "isTafsir": true,
      "text": "[ <span class=\"arabic uthmani\">فَأَنْجَيْنَاهُ وَأَهْلَهُ</span> ] خوای گه‌وره‌ ئه‌فه‌رمووێ: لوط پێغه‌مبه‌رو - <span class=\"saw\">صلی الله علیه وسلم</span> -  كه‌سوكاری واته‌: باوه‌ڕدارانمان ڕزگار كرد [ <span class=\"arabic uthmani\">إِلَّا امْرَأَتَهُ</span> ] ته‌نها خێزانه‌كه‌ی نه‌بێ [ <span class=\"arabic uthmani\">قَدَّرْنَاهَا مِنَ الْغَابِرِينَ (٥٧)</span> ] وامان بڕیار دابوو كه‌ ئه‌مه‌ ئه‌بێ بمێنێته‌وه‌ له‌ناو سزادا له‌به‌ر ئه‌وه‌ی كافر بوو، وه‌ خه‌ڵكى ئاگادار ده‌كرده‌وه‌ له‌ میوانه‌كانى لوط پێغه‌مبه‌ر - <span class=\"saw\">صلی الله علیه وسلم</span> -  وه‌هانى ده‌دان تا ده‌ستدرێژى بكه‌نه‌ سه‌ریان، نه‌ك خۆى ئه‌و كاره‌ى كردبێت خواى گه‌وره‌ له‌به‌ر رێزى پێغه‌مبه‌ران خێزانه‌كانى پاراستون له‌ به‌دڕه‌وشتى ئه‌گه‌ر كافریش بووبن."
    },
    {
      "verse_id": 58,
      "isHTML": true,
      "isTafsir": true,
      "text": "{ خواى گه‌وره‌ به‌دڕه‌وشتانى به‌ردباران كرد}\n [ <span class=\"arabic uthmani\">وَأَمْطَرْنَا عَلَيْهِمْ مَطَرًا فَسَاءَ مَطَرُ الْمُنْذَرِينَ (٥٨)</span> ] وه‌ له‌ ئاسمانه‌وه‌ به‌ردبارانمان كردن كه‌ ئه‌مه‌ خراپترین به‌ردباران كردن بوو بۆ ئه‌و كه‌سانه‌ی كه‌ ئاگادار كرانه‌وه‌ به‌ڵام ئاگاداركردنه‌وه‌یان قبووڵ نه‌كرد."
    },
    {
      "verse_id": 59,
      "isHTML": true,
      "isTafsir": true,
      "text": "[ <span class=\"arabic uthmani\">قُلِ الْحَمْدُ لِلَّهِ</span> ] ئه‌ی محمد - <span class=\"saw\">صلی الله علیه وسلم</span> -  حه‌مدو سه‌ناو ستایشی خوای گه‌وره‌ بكه‌ [ <span class=\"arabic uthmani\">وَسَلَامٌ عَلَى عِبَادِهِ الَّذِينَ اصْطَفَى</span> ] وه‌ سڵاوی خوای گه‌وره‌ له‌سه‌ر ئه‌و به‌ندانه‌ بێت كه‌ خوای گه‌وره‌ هه‌ڵیبژاردوون و كردوونی به‌ پێغه‌مبه‌ر، یاخود هاوه‌ڵانن كه‌ خواى گه‌وره‌ هه‌ڵیبژاردوون بۆ هاوه‌لآیه‌تى كردن و پشتیوانى و سه‌رخستنى پێغه‌مبه‌رى خوا - <span class=\"saw\">صلی الله علیه وسلم</span> -  [ <span class=\"arabic uthmani\">آللَّهُ خَيْرٌ أَمَّا يُشْرِكُونَ (٥٩)</span> ] ئه‌ی محمد - <span class=\"saw\">صلی الله علیه وسلم</span> -  پێیان بڵێ: ئایا الله باشتره‌ یاخود ئه‌مانه‌ی كه‌ ئێوه‌ كردووتانه‌ به‌ شه‌ریك بۆ خوای گه‌وره‌؟، یان ئایا پاداشتی خوا باشتره‌ یاخود ئه‌مانه‌ی كه‌ ئێوه‌ كردووتانه‌ به‌ شه‌ریك بۆ خواى گه‌وره‌؟"
    },
    {
      "verse_id": 60,
      "isHTML": true,
      "isTafsir": true,
      "text": "{په‌روه‌ردگارێتى خواى گه‌وره‌ }\n [ <span class=\"arabic uthmani\">أَمَّنْ خَلَقَ السَّمَاوَاتِ وَالْأَرْضَ</span> ] ئایا بۆ خوایه‌ك ناپه‌رستن به‌ تاك و ته‌نها كه‌ ئاسمانه‌كان و زه‌وی دروست كردووه‌ ئه‌وه‌نده‌ به‌توانایه‌ [ <span class=\"arabic uthmani\">وَأَنْزَلَ لَكُمْ مِنَ السَّمَاءِ مَاءً</span> ] وه‌ له‌ ئاسمانیشه‌وه‌ بارانی بۆ دابه‌زاندوون [ <span class=\"arabic uthmani\">فَأَنْبَتْنَا بِهِ حَدَائِقَ ذَاتَ بَهْجَةٍ</span> ] وه‌ به‌هۆی ئه‌و بارانه‌وه‌ جۆره‌ها باخ و باخاتى زۆر جوانمان بۆ ڕواندوون كه‌ هه‌ر كه‌سێك سه‌یری بكات سه‌رسام ئه‌بێ له‌ جوانیدا [ <span class=\"arabic uthmani\">مَا كَانَ لَكُمْ أَنْ تُنْبِتُوا شَجَرَهَا</span> ] كه‌ ئه‌گه‌ر خوای گه‌وره‌ نه‌یڕواندایه‌ ئێوه‌ بۆتان نه‌بوو نه‌تانئه‌توانی به‌بێ ویستی خوای گه‌وره‌ بیڕوێنن چونكه‌ ئێوه‌ بێ ده‌سه‌ڵاتن [ <span class=\"arabic uthmani\">أَإِلَهٌ مَعَ اللَّهِ</span> ] ئایا له‌گه‌ڵ ئه‌م الله¬یه‌ كه‌ ئه‌م هه‌موو شتانه‌ ئه‌كات خوایه‌كی تر هه‌یه‌ شایه‌نی په‌رستن بێ كه‌ ئێوه‌ بیپه‌رستن و بیكه‌نه‌ شه‌ریك بۆ خوا؟، بێگومان نه‌خێر [ <span class=\"arabic uthmani\">بَلْ هُمْ قَوْمٌ يَعْدِلُونَ (٦٠)</span> ] به‌ڵكو ئه‌مانه‌ كه‌سانێكن له‌ حه‌ق لائه‌ده‌ن بۆ باتڵ، یاخود ئه‌و خوا پوچه‌ڵانه‌ یه‌كسان ئه‌كه‌ن به‌ خوای گه‌وره‌."
    },
    {
      "verse_id": 61,
      "isHTML": true,
      "isTafsir": true,
      "text": "[ <span class=\"arabic uthmani\">أَمَّنْ جَعَلَ الْأَرْضَ قَرَارًا</span> ] كێیه‌ كه‌ ئه‌م زه‌ویه‌ی ڕاخستووه‌و جێگیر كردووه‌و ناجولێت و ناهه‌ژێت؟ [ <span class=\"arabic uthmani\">وَجَعَلَ خِلَالَهَا أَنْهَارًا</span> ] وه‌ له‌ ناویشیدا ئه‌و هه‌موو ڕووبارو ئاوه‌ی داناوه‌؟ [ <span class=\"arabic uthmani\">وَجَعَلَ لَهَا رَوَاسِيَ</span> ] وه‌ شاخیشی وه‌كو مێخ به‌ زه‌ویدا داكوتیوه‌ بۆ ئه‌وه‌ی نه‌جوولێ و نه‌هه‌ژێ؟ [ <span class=\"arabic uthmani\">وَجَعَلَ بَيْنَ الْبَحْرَيْنِ حَاجِزًا</span> ] وه‌ له‌ نێوان دوو ده‌ریاكه‌ یه‌كیان شۆره‌و یه‌كیان شیرینه‌ خوای گه‌وره‌ په‌رده‌ی داناوه‌ كه‌ به‌ چاو نابینرێ، یان زه‌وى داناوه‌و نایه‌لێ ئه‌و دوو ئاوه‌ تێكه‌ڵ بێت؟ [ <span class=\"arabic uthmani\">أَإِلَهٌ مَعَ اللَّهِ</span> ] ئایا له‌گه‌ڵ ئه‌م الله¬یه‌ كه‌ ئه‌م تواناو ده‌سه‌ڵاته‌ی هه‌یه‌ خوایه‌كی تر هه‌یه‌ كه‌ شایه‌نی په‌رستن بێت وه‌ بتوانێ ئه‌م شتانه‌ بكات تا ئێوه‌ بیكه‌ن به‌ شه‌ریك بۆ خوا؟ بێگومان نه‌خێر [ <span class=\"arabic uthmani\">بَلْ أَكْثَرُهُمْ لَا يَعْلَمُونَ (٦١)</span> ] به‌ڵام زۆربه‌ی زۆریان یه‌كخواپه‌رستی خوای گه‌وره‌و تواناو ده‌سه‌ڵاتی خوای گه‌وره‌ نازانن."
    },
    {
      "verse_id": 62,
      "isHTML": true,
      "isTafsir": true,
      "text": "{ ته‌نها خواى گه‌وره‌ به‌هاناى لێقه‌وماوانه‌وه‌ دێت}\n [ <span class=\"arabic uthmani\">أَمَّنْ يُجِيبُ الْمُضْطَرَّ إِذَا دَعَاهُ</span> ] كێ هه‌یه‌ وه‌ڵامی لێقه‌وماو بداته‌وه‌ كاتێك كه‌ ده‌پارێته‌وه‌و هانا بۆ خوای گه‌وره‌ ئه‌بات جگه‌ له‌ خواى گه‌وره‌؟ [ <span class=\"arabic uthmani\">وَيَكْشِفُ السُّوءَ</span> ] وه‌ كێ هه‌یه‌ خراپه‌تان له‌سه‌ر هه‌ڵگرێ و لایدات؟ [ <span class=\"arabic uthmani\">وَيَجْعَلُكُمْ خُلَفَاءَ الْأَرْضِ</span> ] وه‌ كێ هه‌یه‌ ئێوه‌ بكات به‌ جێنشین له‌سه‌ر زه‌ویدا هه‌ر ئه‌وه‌نده‌ جیلێكی له‌ناوبرد جیلێكی تر جێیان بگرێته‌وه‌؟ واته‌: كه‌س نیه‌ [ <span class=\"arabic uthmani\">أَإِلَهٌ مَعَ اللَّهِ</span> ] ئایا له‌گه‌ڵ الله دا په‌رستراو و خوایه‌كی تر هه‌یه‌ كه‌ شایانى په‌رستن بێت و ئێوه‌ بیپه‌رستن و بیكه‌ن به‌ شه‌ریك بۆ خواى گه‌وره‌؟ [ <span class=\"arabic uthmani\">قَلِيلًا مَا تَذَكَّرُونَ (٦٢)</span> ] به‌ڵام زۆر به‌ كه‌می بیر ئه‌كه‌نه‌وه‌و ئه‌گه‌ڕێنه‌وه‌ بۆ حه‌ق."
    },
    {
      "verse_id": 63,
      "isHTML": true,
      "isTafsir": true,
      "text": "{په‌روه‌ردگارێتى خواى گه‌وره‌ }\n [ <span class=\"arabic uthmani\">أَمَّنْ يَهْدِيكُمْ فِي ظُلُمَاتِ الْبَرِّ وَالْبَحْرِ</span> ] كێ هه‌یه‌ ڕێنماییتان بكات له‌ شه‌وانی تاریكدا له‌ تاریكی وشكانی و ده‌ریادا؟ [ <span class=\"arabic uthmani\">وَمَنْ يُرْسِلُ الرِّيَاحَ بُشْرًا بَيْنَ يَدَيْ رَحْمَتِهِ</span> ] وه‌ كێ هه‌یه‌ ئه‌و بایانه‌ ئه‌نێرێ وه‌كو موژده‌دانێك كه‌ ڕه‌حمه‌تی خوای گه‌وره‌ی تیایه‌ هه‌وره‌كان كه‌ بارانی تیایه‌ باران ئه‌بارێنێ؟ [ <span class=\"arabic uthmani\">أَإِلَهٌ مَعَ اللَّهِ</span> ] ئایا له‌گه‌ڵ الله دا خوایه‌كی تر هه‌یه‌ كه‌ شایه‌نی په‌رستن بێ تا ئێوه‌ بیپه‌رستن؟ [ <span class=\"arabic uthmani\">تَعَالَى اللَّهُ عَمَّا يُشْرِكُونَ (٦٣)</span> ] خوای گه‌وره‌ زۆر به‌رزو بڵندترو پاكتره‌ له‌وه‌ی كه‌ ئێوه‌ ئه‌و كه‌سانه‌ ئه‌كه‌نه‌ شه‌ریك بۆ خواو شه‌ریك بۆ خوای گه‌وره‌ بڕیار ئه‌ده‌ن."
    },
    {
      "verse_id": 64,
      "isHTML": true,
      "isTafsir": true,
      "text": "[ <span class=\"arabic uthmani\">أَمَّنْ يَبْدَأُ الْخَلْقَ ثُمَّ يُعِيدُهُ</span> ] كێ هه‌یه‌ سه‌ره‌تا دروستكراوه‌كان دروست بكات وه‌ پاشان بیانگه‌ڕێنێته‌وه‌ دوای ئه‌وه‌ی كه‌ ئه‌یانمرێنێت سه‌رله‌نوێ زیندوویان بكاته‌وه‌؟ [ <span class=\"arabic uthmani\">وَمَنْ يَرْزُقُكُمْ مِنَ السَّمَاءِ وَالْأَرْضِ</span> ] وه‌ كێ هه‌یه‌ ڕزق و ڕۆزی ئێوه‌ بدات له‌ ئاسمانه‌كانه‌وه‌ به‌ باران بارین وه‌ له‌ زه‌ویه‌وه‌ به‌ ڕواندنی ڕووه‌ك و دانه‌وێڵه‌؟ [ <span class=\"arabic uthmani\">أَإِلَهٌ مَعَ اللَّهِ</span> ] ئایا له‌گه‌ڵ الله یا خوایه‌كی تر هه‌یه‌ ئه‌م شتانه‌ بكات تا ئێوه‌ بیكه‌نه‌ شه‌ریك بۆ خوای گه‌وره‌ كه‌ شایه‌نی په‌رستن بێت؟ [ <span class=\"arabic uthmani\">قُلْ هَاتُوا بُرْهَانَكُمْ إِنْ كُنْتُمْ صَادِقِينَ (٦٤)</span> ] ئه‌ی محمد - <span class=\"saw\">صلی الله علیه وسلم</span> -  بڵێ: ده‌ی ئێوه‌ به‌ڵگه‌ی خۆتان بێنن له‌سه‌ر ئه‌وه‌ی كه‌ خوای گه‌وره‌ شه‌ریكی هه‌یه‌ ئه‌گه‌ر ئێوه‌ ڕاستگۆن."
    },
    {
      "verse_id": 65,
      "isHTML": true,
      "isTafsir": true,
      "text": "{ ته‌نها خواى گه‌وره‌ غه‌يب ده‌زانێت}\n [ <span class=\"arabic uthmani\">قُلْ لَا يَعْلَمُ مَنْ فِي السَّمَاوَاتِ وَالْأَرْضِ الْغَيْبَ إِلَّا اللَّهُ</span> ] ئه‌ی محمد - <span class=\"saw\">صلی الله علیه وسلم</span> -  پێیان بڵێ: هیچ كه‌سێك نیه‌ له‌ ئاسمانه‌كان و زه‌ویدا غه‌یب و نهێنی بزانێ جگه‌ له‌ زاتی پیرۆزی الله [ <span class=\"arabic uthmani\">وَمَا يَشْعُرُونَ أَيَّانَ يُبْعَثُونَ (٦٥)</span> ] وه‌ ئه‌وانه‌ی كه‌ ئێوه‌ ئه‌ڵێن ئه‌مانه‌ غه‌یب ئه‌زانن ئه‌وان خۆیشیان نازانن كه‌ی خوای گه‌وره‌ له‌ناو قه‌بره‌كان ده‌ریان ئه‌كات و زیندوویان ئه‌كاته‌وه‌."
    },
    {
      "verse_id": 66,
      "isHTML": true,
      "isTafsir": true,
      "text": "[ <span class=\"arabic uthmani\">بَلِ ادَّارَكَ عِلْمُهُمْ فِي الْآخِرَةِ</span> ] له‌ قیامه‌تدا زانیاریان ته‌واو و كامڵ ئه‌بێ كاتێك هه‌موو شتێك به‌ چاوی خۆیان ئه‌بینن، یاخود زانیارییان ده‌سته‌وه‌ستانه‌ له‌سه‌ر زانینى كاتى هاتنى قیامه‌ت [ <span class=\"arabic uthmani\">بَلْ هُمْ فِي شَكٍّ مِنْهَا</span> ] به‌ڵكو كافران له‌ دونیادا گومانیان له‌و شتانه‌ هه‌یه‌ [ <span class=\"arabic uthmani\">بَلْ هُمْ مِنْهَا عَمُونَ (٦٦)</span> ] به‌ڵكو ئه‌وان خۆیان كوێر كردووه‌ له‌ ئاستی بینینی حه‌قدا."
    },
    {
      "verse_id": 67,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالَ الَّذِينَ كَفَرُوا أَإِذَا كُنَّا تُرَابًا وَآبَاؤُنَا</span> ] وه‌ كافران ئه‌ڵێن: ئایا ئێمه‌و باوك و باپیرانمان كه‌ مردوونه‌و بوونه‌ به‌ خۆڵ و ڕزیون و ئێسقانیشیان نه‌ماوه‌ [ <span class=\"arabic uthmani\">أَئِنَّا لَمُخْرَجُونَ (٦٧)</span> ] ئایا سه‌رله‌نوێ خوای گه‌وره‌ ئێمه‌ له‌ قه‌بره‌كان ده‌رئه‌كات و زیندوومان ئه‌كاته‌وه‌؟"
    },
    {
      "verse_id": 68,
      "isHTML": true,
      "isTafsir": true,
      "text": "[ <span class=\"arabic uthmani\">لَقَدْ وُعِدْنَا هَذَا نَحْنُ وَآبَاؤُنَا مِنْ قَبْلُ</span> ] ئێمه‌و باوك و باپیرانیشمان پێشتر پێغه‌مبه‌ران ئه‌م به‌ڵێنه‌یان پێ دابووین [ <span class=\"arabic uthmani\">إِنْ هَذَا إِلَّا أَسَاطِيرُ الْأَوَّلِينَ (٦٨)</span> ] نه‌مان بینی له‌ قه‌بر ده‌رچوون و زیندوو بوونه‌وه‌ هه‌بێت ئه‌مه‌ هیچ شتێك نیه‌ ته‌نها سه‌رگوزشته‌و باسی ئوممه‌تانی پێشتره‌و له‌وانه‌وه‌ وه‌رگیراوه‌و باس ئه‌كرێت و هیچ حه‌قیقه‌ت و ڕاستیه‌كی نیه‌."
    },
    {
      "verse_id": 69,
      "isHTML": true,
      "isTafsir": true,
      "text": "[ <span class=\"arabic uthmani\">قُلْ سِيرُوا فِي الْأَرْضِ فَانْظُرُوا كَيْفَ كَانَ عَاقِبَةُ الْمُجْرِمِينَ (٦٩)</span> ] ئه‌ی محمد - <span class=\"saw\">صلی الله علیه وسلم</span> -  پێیان بڵێ: ده‌ی ئێوه‌ به‌سه‌ر زه‌ویدا بگه‌ڕێن وه‌ به‌ چاوی خۆتان ببینن بزانن سه‌ره‌نجامی خراپه‌كاران و تاوانباران چۆن بووه‌و چۆن خوای گه‌وره‌ له‌ناوی بردوون."
    },
    {
      "verse_id": 70,
      "isHTML": true,
      "isTafsir": true,
      "text": "[ <span class=\"arabic uthmani\">وَلَا تَحْزَنْ عَلَيْهِمْ</span> ] وه‌ ئه‌ی محمد - <span class=\"saw\">صلی الله علیه وسلم</span> -  تۆ خه‌فه‌ت مه‌خۆ له‌وان كه‌ ئیمان ناهێنن [ <span class=\"arabic uthmani\">وَلَا تَكُنْ فِي ضَيْقٍ مِمَّا يَمْكُرُونَ (٧٠)</span> ] وه‌ دڵیشت ته‌سك و ته‌نگ نه‌بێ به‌و نه‌خشه‌و پیلان و فێڵانه‌ی كه‌ ئه‌وان ئه‌یكه‌ن، چونكه‌ خواى گه‌وره‌ پشتیوان و سه‌رخه‌رته‌."
    },
    {
      "verse_id": 71,
      "isHTML": true,
      "isTafsir": true,
      "text": "[ <span class=\"arabic uthmani\">وَيَقُولُونَ مَتَى هَذَا الْوَعْدُ إِنْ كُنْتُمْ صَادِقِينَ (٧١)</span> ] وه‌ كافران ئه‌ڵێن: ئه‌م به‌ڵێنه‌ی كه‌ ئێوه‌ به‌ ئێمه‌ی ئه‌ده‌ن كه‌ ڕۆژێك هه‌یه‌و خوای گه‌وره‌ سزامان ئه‌دات كه‌ی ئه‌و ڕۆژه‌ دێت ئه‌گه‌ر ئێوه‌ ڕاستگۆن."
    },
    {
      "verse_id": 72,
      "isHTML": true,
      "isTafsir": true,
      "text": "[ <span class=\"arabic uthmani\">قُلْ عَسَى أَنْ يَكُونَ رَدِفَ لَكُمْ بَعْضُ الَّذِي تَسْتَعْجِلُونَ (٧٢)</span> ] ئه‌ی محمد - <span class=\"saw\">صلی الله علیه وسلم</span> -  بڵێ: ئه‌و سزایه‌ی كه‌ به‌ ئێوه‌ وتراوه‌و ئێوه‌ په‌له‌تانه‌ بۆتان بێ له‌وانه‌یه‌ نزیك بێ، واته‌: ڕۆژی به‌در، یان سزای ناو گۆڕ كه‌ بمرن یه‌كسه‌ر خوای گه‌وره‌ له‌ناو گۆڕ سزاتان ئه‌دات."
    },
    {
      "verse_id": 73,
      "isHTML": true,
      "isTafsir": true,
      "text": "[ <span class=\"arabic uthmani\">وَإِنَّ رَبَّكَ لَذُو فَضْلٍ عَلَى النَّاسِ</span> ] وه‌ به‌ دڵنیایى په‌روه‌ردگارت فه‌زڵ و چاكه‌ی زۆری به‌سه‌ر خه‌ڵكیه‌وه‌ هه‌یه‌ به‌وه‌ی كه‌ په‌له‌ ناكات له‌ سزادانیان [ <span class=\"arabic uthmani\">وَلَكِنَّ أَكْثَرَهُمْ لَا يَشْكُرُونَ (٧٣)</span> ] به‌ڵام زۆربه‌یان شوكرانه‌بژێری ئه‌م نیعمه‌ت و فه‌زڵه‌ی خوای گه‌وره‌ ناكه‌ن."
    },
    {
      "verse_id": 74,
      "isHTML": true,
      "isTafsir": true,
      "text": "{ خواى گه‌وره‌ ئاگاى له‌ نهێنى و ئاشكرا هه‌يه‌}\n [ <span class=\"arabic uthmani\">وَإِنَّ رَبَّكَ لَيَعْلَمُ مَا تُكِنُّ صُدُورُهُمْ وَمَا يُعْلِنُونَ (٧٤)</span> ] وه‌ به‌ دڵنیایى په‌روه‌ردگارت ئه‌زانێ چ شتێكیان له‌ دڵیاندا شاردۆته‌وه‌، وه‌ چ شتێكیش ده‌رئه‌بڕن له‌ وته‌و كرده‌وه‌."
    },
    {
      "verse_id": 75,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا مِنْ غَائِبَةٍ فِي السَّمَاءِ وَالْأَرْضِ إِلَّا فِي كِتَابٍ مُبِينٍ (٧٥)</span> ] وه‌ هیچ شتێك نیه‌ كه‌ شاراوه‌ بێ له‌ ئاسمانه‌كاندا یان له‌ زه‌ویدا ئیلا له‌ كتابێكی ئاشكرادا كه‌ (لوح المحفوظ)ه هه‌ر هه‌مووی تیا نووسراوه‌ته‌وه‌و كۆ كراوه‌ته‌وه‌."
    },
    {
      "verse_id": 76,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ هَذَا الْقُرْآنَ يَقُصُّ عَلَى بَنِي إِسْرَائِيلَ أَكْثَرَ الَّذِي هُمْ فِيهِ يَخْتَلِفُونَ (٧٦)</span> ] به‌ دڵنیایى ئه‌گه‌ر به‌نی ئیسرائیل بگه‌ڕێنه‌وه‌ بۆ قورئان و ئیمانی پێ بێنن و بیخوێننه‌وه‌ ئه‌بینن هه‌موو ڕووداو و به‌سه‌رهات و شتێكی تیا باسكراوه‌و هه‌موو شتێكیان بۆ باس ئه‌كات و ئه‌یگێڕێته‌وه‌ زیاتر له‌وه‌ی كه‌ خۆیان ئیختیلاف و جیاوازیان له‌سه‌ری هه‌یه‌، وه‌كو جیاوازى و ناكۆكیان له‌سه‌ر عیسى - <span class=\"saw\">صلی الله علیه وسلم</span> -  ."
    },
    {
      "verse_id": 77,
      "isHTML": true,
      "isTafsir": true,
      "text": "[ <span class=\"arabic uthmani\">وَإِنَّهُ لَهُدًى وَرَحْمَةٌ لِلْمُؤْمِنِينَ (٧٧)</span> ] وه‌ به‌ دڵنیایى ئه‌م قورئانه‌ هیدایه‌ت و ڕه‌حمه‌ته‌ بۆ باوه‌ڕداران."
    },
    {
      "verse_id": 78,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ رَبَّكَ يَقْضِي بَيْنَهُمْ بِحُكْمِهِ</span> ] وه‌ به‌ دڵنیایى په‌روه‌ردگارت له‌ رۆژى قیامه‌ت بڕیار ئه‌دات له‌ نێوانیاندا به‌ بڕیارى خۆى به‌حه‌ق و دادپه‌روه‌ری [ <span class=\"arabic uthmani\">وَهُوَ الْعَزِيزُ الْعَلِيمُ (٧٨)</span> ] وه‌ خوای گه‌وره‌ زۆر به‌عیززه‌ت و زانایه‌."
    },
    {
      "verse_id": 79,
      "isHTML": true,
      "isTafsir": true,
      "text": "[ <span class=\"arabic uthmani\">فَتَوَكَّلْ عَلَى اللَّهِ</span> ] ئه‌ی محمد - <span class=\"saw\">صلی الله علیه وسلم</span> -  تۆ هه‌موو كاره‌كانت ته‌نها به‌ خوای گه‌وره‌ بسپێره‌و ته‌نها پشت به‌ خوای گه‌وره‌ ببه‌سته‌ [ <span class=\"arabic uthmani\">إِنَّكَ عَلَى الْحَقِّ الْمُبِينِ (٧٩)</span> ] به‌ دڵنیایى تۆ له‌سه‌ر حه‌قێكی ئاشكرای كه‌ هیچ گومانێكی تیا نیه‌."
    },
    {
      "verse_id": 80,
      "isHTML": true,
      "isTafsir": true,
      "text": "{ مردوو قسه‌ى زيندوو نابيستێت}\n[ <span class=\"arabic uthmani\">إِنَّكَ لَا تُسْمِعُ الْمَوْتَى</span> ] به‌ دڵنیایى ئه‌ی محمد - <span class=\"saw\">صلی الله علیه وسلم</span> -  تۆ ناتوانی وا له‌ مردوو بكه‌ی كه‌ قسه‌ی تۆ ببیستێ، واته‌: ته‌شبیهی كافران ئه‌كات به‌ مردوو چۆن ناتوانی وا له‌ مردوو بكه‌ی قسه‌ی تۆ ببیستێ ئاوایش ناتوانی وا له‌ كافران بكه‌ی كه‌ قسه‌ی تۆ ببیستن چونكه‌ نایانه‌وێ بیبیستن (ئه‌م ئایه‌ته‌ به‌ڵگه‌یه‌ له‌سه‌ر ئه‌وه‌ى كه‌ مردوو قسه‌ى زیندوو نابیستێت) [ <span class=\"arabic uthmani\">وَلَا تُسْمِعُ الصُّمَّ الدُّعَاءَ</span> ] وه‌ كه‌سێكیش كه‌ كه‌ڕ بێت چه‌ندێك بانگی بكه‌ی نایبیستێ  [ <span class=\"arabic uthmani\">إِذَا وَلَّوْا مُدْبِرِينَ (٨٠)</span> ] به‌تایبه‌تی كاتێك كه‌ پشت هه‌ڵكه‌ن و بڕۆن كافران ئاوا پشت له‌ حه‌ق ئه‌كه‌ن و نایانه‌وێ حه‌ق ببیستن"
    },
    {
      "verse_id": 81,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا أَنْتَ بِهَادِي الْعُمْيِ عَنْ ضَلَالَتِهِمْ</span> ] وه‌ كه‌سێك كه‌ كوێره‌و له‌ ڕێگای حه‌ق لایداوه‌و نایه‌وێ تێ بگات ئه‌ی محمد - <span class=\"saw\">صلی الله علیه وسلم</span> -  تۆ ناتوانی ڕێنمایی بكه‌یت و هیدایه‌تی بده‌یت، چونكه‌ هیدایه‌ت به‌ ده‌ست خوای گه‌وره‌یه‌ [ <span class=\"arabic uthmani\">إِنْ تُسْمِعُ إِلَّا مَنْ يُؤْمِنُ بِآيَاتِنَا</span> ] ته‌نها تۆ ئه‌توانی ئه‌و قورئانه‌ بده‌ی به‌ گوێی ئه‌و كه‌سانه‌ی كه‌ ئیمانیان به‌ ئایه‌ته‌كانی ئێمه‌ هێناوه‌ [ <span class=\"arabic uthmani\">فَهُمْ مُسْلِمُونَ (٨١)</span> ] وه‌ ئه‌وان موسڵمانن و ملكه‌چن بۆ خوای گه‌وره‌."
    },
    {
      "verse_id": 82,
      "isHTML": true,
      "isTafsir": true,
      "text": "{ يه‌كێك له‌ نيشانه‌ گه‌وره‌كانى رۆژى قيامه‌ت}\n [ <span class=\"arabic uthmani\">وَإِذَا وَقَعَ الْقَوْلُ عَلَيْهِمْ</span> ] وه‌ كاتێك كه‌ سزا به‌سه‌ریاندا جێبه‌جێ ئه‌بێ یان ڕۆژی قیامه‌ت كه‌ نزیك ئه‌بێ [ <span class=\"arabic uthmani\">أَخْرَجْنَا لَهُمْ دَابَّةً مِنَ الْأَرْضِ</span> ] له‌ناو زه‌ویه‌وه‌ ئاژه‌ڵێكیان بۆ ده‌رئه‌كه‌ین [ <span class=\"arabic uthmani\">تُكَلِّمُهُمْ</span> ] كه‌ قسه‌یان له‌گه‌ڵدا ئه‌كات كه‌ یه‌كێكه‌ له‌ نیشانه‌ گه‌وره‌كانی ڕۆژی قیامه‌ت [ <span class=\"arabic uthmani\">أَنَّ النَّاسَ كَانُوا بِآيَاتِنَا لَا يُوقِنُونَ (٨٢)</span> ] كه‌ به‌ دڵنیایى خه‌ڵكی یه‌قینیان نه‌بووه‌ به‌ ئایه‌ته‌كان و نیشانه‌و ده‌سه‌ڵاتی ئێمه‌."
    },
    {
      "verse_id": 83,
      "isHTML": true,
      "isTafsir": true,
      "text": "[ <span class=\"arabic uthmani\">وَيَوْمَ نَحْشُرُ مِنْ كُلِّ أُمَّةٍ فَوْجًا</span> ] وه‌ له‌ ڕۆژی قیامه‌تیش له‌ هه‌موو ئوممه‌تێك كۆمه‌ڵ كۆمه‌ڵ حه‌شریان ئه‌كه‌ین وه‌ كۆیان ئه‌كه‌ینه‌وه‌ [ <span class=\"arabic uthmani\">مِمَّنْ يُكَذِّبُ بِآيَاتِنَا</span> ] ئه‌وانه‌ی كه‌ ئایه‌ته‌كانی ئێمه‌یان به‌درۆ زانیوه‌ [ <span class=\"arabic uthmani\">فَهُمْ يُوزَعُونَ (٨٣)</span> ] وه‌ ئه‌وان هه‌موویان پێكه‌وه‌ ڕێكئه‌خرێن، یان پاڵ ئه‌نرێن."
    },
    {
      "verse_id": 84,
      "isHTML": true,
      "isTafsir": true,
      "text": "[ <span class=\"arabic uthmani\">حَتَّى إِذَا جَاءُوا قَالَ أَكَذَّبْتُمْ بِآيَاتِي</span> ] كاتێك كه‌ ئه‌هێنرێن بۆ ساحه‌ی مه‌حشه‌ر بۆ لێپرسینه‌وه‌ خوای گه‌وره‌ ئه‌فه‌رمووێ: ئایا ئێوه‌ ئایه‌ته‌كانی منتان به‌ درۆ زانی ئه‌وه‌ی بۆ سه‌ر پێغه‌مبه‌ران دامبه‌زاندبوو وه‌ به‌ ئێوه‌یان ڕاگه‌یاند [ <span class=\"arabic uthmani\">وَلَمْ تُحِيطُوا بِهَا عِلْمًا</span> ] یاخود ئایا زانیاری ته‌واوتان پێی نه‌بوو [ <span class=\"arabic uthmani\">أَمَّاذَا كُنْتُمْ تَعْمَلُونَ (٨٤)</span> ] یان ئێوه‌ چ كرده‌وه‌یه‌كتان ئه‌كرد چ شتێك ئێوه‌ی سه‌رقاڵ كردبوو له‌وه‌ی كه‌ ئیمان بێنن."
    },
    {
      "verse_id": 85,
      "isHTML": true,
      "isTafsir": true,
      "text": "[ <span class=\"arabic uthmani\">وَوَقَعَ الْقَوْلُ عَلَيْهِمْ بِمَا ظَلَمُوا</span> ] وه‌ وته‌ی حه‌ق به‌سه‌ریاندا جێبه‌جێ ئه‌بێ وه‌ خوای گه‌وره‌ سزایان ئه‌دات به‌هۆی شه‌ریك دانان و كوفر كردن و زوڵم و سته‌میان [ <span class=\"arabic uthmani\">فَهُمْ لَا يَنْطِقُونَ (٨٥)</span> ] وه‌ ئه‌وان له‌و كاته‌دا ناتوانن قسه‌ بكه‌ن وه‌ هیچ عوزرێكیان نیه‌."
    },
    {
      "verse_id": 86,
      "isHTML": true,
      "isTafsir": true,
      "text": "[ <span class=\"arabic uthmani\">أَلَمْ يَرَوْا أَنَّا جَعَلْنَا اللَّيْلَ لِيَسْكُنُوا فِيهِ</span> ] ئایا نابینن ئێمه‌ شه‌ومان بۆیان داناوه‌ بۆ هێمنی و پشوودان [ <span class=\"arabic uthmani\">وَالنَّهَارَ مُبْصِرًا</span> ] وه‌ ڕۆژیشمان ڕووناك كردووه‌ بۆ ئه‌وه‌ی كه‌ به‌ دوای بژێوی ژیانیاندا بگه‌ڕێن [ <span class=\"arabic uthmani\">إِنَّ فِي ذَلِكَ لَآيَاتٍ لِقَوْمٍ يُؤْمِنُونَ (٨٦)</span> ] به‌ دڵنیایى ئا ئه‌مانه‌ هه‌مووی ئایه‌ت و نیشانه‌ن له‌سه‌ر تاك و ته‌نهایى و تواناو ده‌سه‌ڵاتی خوای گه‌وره‌ بۆ كه‌سانێك كه‌ ئیمان بێنن."
    },
    {
      "verse_id": 87,
      "isHTML": true,
      "isTafsir": true,
      "text": "[ <span class=\"arabic uthmani\">وَيَوْمَ يُنْفَخُ فِي الصُّورِ</span> ] وه‌ له‌ ڕۆژی قیامه‌تیش كه‌ ئیسرافیل فوو ئه‌كات به‌ كه‌ڕه‌نادا [ <span class=\"arabic uthmani\">فَفَزِعَ مَنْ فِي السَّمَاوَاتِ وَمَنْ فِي الْأَرْضِ</span> ] وه‌ هه‌رچی له‌ ئاسمانه‌كان و زه‌ویدایه‌ به‌ فریشته‌و مرۆڤه‌وه‌ هه‌ر هه‌مووی ئه‌ترسێ له‌به‌ر سه‌ختی ئه‌و ڕۆژه‌ [ <span class=\"arabic uthmani\">إِلَّا مَنْ شَاءَ اللَّهُ</span> ] ته‌نها كه‌سانێك خوای گه‌وره‌ ویستی لێ بێ كه‌ وتراوه‌: پێغه‌مبه‌ران و شه‌هیدانن كه‌ لاى خواى گه‌وره‌ن و رۆزییان ده‌دات [ <span class=\"arabic uthmani\">وَكُلٌّ أَتَوْهُ دَاخِرِينَ (٨٧)</span> ] وه‌ خه‌ڵكی هه‌مووی به‌ زه‌لیلی و به‌ ملكه‌چی دێن و كه‌س دوا ناكه‌وێت."
    },
    {
      "verse_id": 88,
      "isHTML": true,
      "isTafsir": true,
      "text": "[ <span class=\"arabic uthmani\">وَتَرَى الْجِبَالَ تَحْسَبُهَا جَامِدَةً</span> ] وه‌ شاخه‌كان ئه‌بینی له‌و ڕۆژه‌دا وا ئه‌زانی له‌ جێی خۆیان ڕاوه‌ستاون و ڕه‌ق و وشك و جێگیرن [ <span class=\"arabic uthmani\">وَهِيَ تَمُرُّ مَرَّ السَّحَابِ</span> ] به‌ڵام ئه‌مان به‌ ئاسماندا ئه‌ڕۆن وه‌كو ڕۆیشتنی هه‌ور چۆن هه‌ور ئه‌ڕوا ئه‌وانیش له‌ جێی خۆیان هه‌ڵكه‌ندراون وه‌ وه‌كو صوفیشی شیكراوه‌یان لێ هاتووه‌ به‌ ئاسماندا ئه‌ڕۆن [ <span class=\"arabic uthmani\">صُنْعَ اللَّهِ الَّذِي أَتْقَنَ كُلَّ شَيْءٍ</span> ] كه‌ ئه‌مه‌ دروستكراوی خوای گه‌وره‌یه‌ كه‌ هه‌موو شتێكی به‌ ڕێكوپێكی دروست كردووه‌ وه‌ شاخه‌كانیش ئاوا ده‌رئه‌كات [ <span class=\"arabic uthmani\">إِنَّهُ خَبِيرٌ بِمَا تَفْعَلُونَ (٨٨)</span> ] به‌ دڵنیایى خوای گه‌وره‌ زۆر زانایه‌ به‌ كرده‌وه‌ی ئێوه‌و ئاگاداری نهێنی و ئاشكرایه‌."
    },
    {
      "verse_id": 89,
      "isHTML": true,
      "isTafsir": true,
      "text": "[ <span class=\"arabic uthmani\">مَنْ جَاءَ بِالْحَسَنَةِ فَلَهُ خَيْرٌ مِنْهَا</span> ] هه‌ر كه‌سێك چاكه‌ بكات به‌ ئیخڵاص و دڵسۆزیه‌وه‌ ئه‌وه‌ خوای گه‌وره‌ له‌وه‌ باشتر پاداشتی ئه‌داته‌وه‌ [ <span class=\"arabic uthmani\">وَهُمْ مِنْ فَزَعٍ يَوْمَئِذٍ آمِنُونَ (٨٩)</span> ] وه‌ چاكه‌كاران له‌ ترسی ئه‌و ڕۆژه‌ ئه‌مینن و ناترسێن [ <span class=\"arabic uthmani\">وَمَنْ جَاءَ بِالسَّيِّئَةِ</span> ] به‌ڵام هه‌ر كه‌سێك خراپه‌ ئه‌نجام بدات و شه‌ریك بۆ خوای گه‌وره‌ بڕیار بدات و خراپه‌ى زیاتر بێت له‌ چاكه‌."
    },
    {
      "verse_id": 90,
      "isHTML": true,
      "isTafsir": true,
      "text": "[ <span class=\"arabic uthmani\">فَكُبَّتْ وُجُوهُهُمْ فِي النَّارِ</span> ] ئه‌مانه‌ له‌سه‌ر ڕوویان فڕێ ئه‌درێنه‌ ناو ئاگری دۆزه‌خه‌وه‌ [ <span class=\"arabic uthmani\">هَلْ تُجْزَوْنَ إِلَّا مَا كُنْتُمْ تَعْمَلُونَ (٩٠)</span> ] پێشیان ئه‌ووترێ ئایا ئێوه‌ هیچ سزایه‌ك ئه‌درێن ته‌نها به‌هۆی كرده‌وه‌ خراپه‌كانی خۆتانه‌وه‌ نه‌بێ؟ واته‌: زوڵمتان لێ ناكرێ ئه‌مه‌ سزای كرده‌وه‌ خراپه‌كانی خۆتانه‌."
    },
    {
      "verse_id": 91,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّمَا أُمِرْتُ أَنْ أَعْبُدَ رَبَّ هَذِهِ الْبَلْدَةِ الَّذِي حَرَّمَهَا</span> ] ئه‌ی محمد - <span class=\"saw\">صلی الله علیه وسلم</span> -  پێیان بڵێ: من فه‌رمانم پێكراوه‌ له‌لایه‌ن په‌روه‌ردگاره‌وه‌ كه‌ ته‌نها عیباده‌تی خوای ئه‌م شاره‌ بكه‌م كه‌ مه‌ككه‌یه‌ كه‌ خوای گه‌وره‌ حه‌رامى كردووه‌ له‌ مه‌ككه‌ خوێنی لێ بڕژێ و شه‌ڕی تیا بكرێ و زوڵمی لێ بكرێ و ڕاوی تیا بكرێ و داری ببڕێته‌وه‌و شتی دۆزراوه‌ی هه‌ڵگیرێ مه‌گه‌ر بۆ دۆزینه‌وه‌ى خاوه‌نه‌كه‌ى [ <span class=\"arabic uthmani\">وَلَهُ كُلُّ شَيْءٍ</span> ] وه‌ هه‌موو شتێك هه‌ر بۆ خوای گه‌وره‌یه‌ دروست كردن و موڵك و هه‌ڵسوڕاندنی بونه‌وه‌ر له‌ ژێر ده‌سه‌ڵاتی خوایه‌ [ <span class=\"arabic uthmani\">وَأُمِرْتُ أَنْ أَكُونَ مِنَ الْمُسْلِمِينَ (٩١)</span> ] وه‌ من فه‌رمانم پێكراوه‌ له‌لایه‌ن خوای گه‌وره‌ منیش له‌ موسڵمانان بم و ملكه‌چ بم بۆ خوای گه‌وره‌و خۆم ته‌سلیمی خوای گه‌وره‌ بكه‌م."
    },
    {
      "verse_id": 92,
      "isHTML": true,
      "isTafsir": true,
      "text": "{خواى گه‌وره‌ فه‌رمانى كردووه‌ به‌ قورئان خوێندنه‌وه‌}\n [ <span class=\"arabic uthmani\">وَأَنْ أَتْلُوَ الْقُرْآنَ</span> ] وه‌ قورئانی پیرۆز بخوێنمه‌وه‌ به‌سه‌رتاندا وه‌ بانگه‌وازتان بكه‌م [ <span class=\"arabic uthmani\">فَمَنِ اهْتَدَى فَإِنَّمَا يَهْتَدِي لِنَفْسِهِ</span> ] جا هه‌ر كه‌سێك هیدایه‌ت وه‌ربگرێ ئه‌وا سووده‌كه‌ی بۆ خۆیه‌تی و بۆ خۆی ئه‌گه‌ڕێته‌وه‌و خۆی سوود ئه‌بینێ [ <span class=\"arabic uthmani\">وَمَنْ ضَلَّ</span> ] وه‌ هه‌ر كه‌سێكیش گومڕا بێت و له‌سه‌ر كوفر بمێنێته‌وه‌ [ <span class=\"arabic uthmani\">فَقُلْ إِنَّمَا أَنَا مِنَ الْمُنْذِرِينَ (٩٢)</span> ] ئه‌وه‌ ئه‌ى محمد - <span class=\"saw\">صلی الله علیه وسلم</span> -  پێیان بڵێ: من ته‌نها له‌و كه‌سانه‌م كه‌ ئاگادارتان ئه‌كه‌مه‌وه‌و گه‌یاندنی دینه‌كه‌م له‌سه‌ره‌."
    },
    {
      "verse_id": 93,
      "isHTML": true,
      "isTafsir": true,
      "text": "[ <span class=\"arabic uthmani\">وَقُلِ الْحَمْدُ لِلَّهِ</span> ] وه‌ ئه‌ی محمد - <span class=\"saw\">صلی الله علیه وسلم</span> -  بڵێ: حه‌مدو سه‌ناو ستایش بۆ خوای گه‌وره‌ له‌سه‌ر نیعمه‌ته‌ زۆره‌كانی له‌ پێغه‌مبه‌رایه‌تی و زانست و جگه‌ له‌وه‌ [ <span class=\"arabic uthmani\">سَيُرِيكُمْ آيَاتِهِ</span> ] خوای گه‌وره‌ نیشانه‌ی تواناو ده‌سه‌ڵاتی خۆیتان پێ نیشان ئه‌دات [ <span class=\"arabic uthmani\">فَتَعْرِفُونَهَا</span> ] وه‌ ئێوه‌ش ئه‌و كاته‌ ئه‌زانن كه‌ ئه‌مه‌ تواناو ده‌سه‌ڵاتی خوای گه‌وره‌یه‌ به‌ڵام ئه‌و كاته‌ سوودتان پێ ناگه‌یه‌نێ له‌ كاتی ڕوح كێشاندا [ <span class=\"arabic uthmani\">وَمَا رَبُّكَ بِغَافِلٍ عَمَّا تَعْمَلُونَ (٩٣)</span> ] وه‌ په‌روه‌ردگارت بێ ئاگا نیه‌ له‌و كرده‌وانه‌ی كه‌ ئه‌یكه‌ن كه‌ ئه‌مه‌یش هه‌ڕه‌شه‌ی تیایه‌ بۆ كافران، والله أعلم."
    }
  ]
}
