{
  "translations": [
    {
      "resource_id": 26,
      "text": "Tá sín. Toto jsou verše Koránu a Písma zjevného,"
    },
    { "resource_id": 26, "text": "vedení i zvěst radostná věřícím," },
    {
      "resource_id": 26,
      "text": "kteří dodržují modlitbu, dávají almužnu a jsou pevně přesvědčeni o životě budoucím."
    },
    {
      "resource_id": 26,
      "text": "Těm však, kdož v onen svět nevěří, jsme zkrášlili jejich konání, takže jen slepě tápají."
    },
    {
      "resource_id": 26,
      "text": "To jsou ti, jimž dostane se trestu nejhoršího a v životě budoucím ztrátu největší utrpí."
    },
    {
      "resource_id": 26,
      "text": "A ty zajisté Korán dostáváš od Pána moudrého, vševědoucího."
    },
    {
      "resource_id": 26,
      "text": "A hle, pravil Mojžíš rodině své: \"Zpozoroval jsem oheň jakýsi, přinesu vám buď zprávu o něm, či oharek planoucí - snad budete se moci ohřát od něho.\""
    },
    {
      "resource_id": 26,
      "text": "Když přišel k ohni, ozvalo se: \"Požehnán budiž ten, jenž v ohni tomto dlí, a ten, jenž okolo něho jest! Sláva Bohu, Pánu lidstva veškerého!"
    },
    {
      "resource_id": 26,
      "text": "Mojžíši, věru jsem to Já, Bůh mocný a moudrý."
    },
    {
      "resource_id": 26,
      "text": "Hoď svou hůl!\" Když Mojžíš viděl, jak hůl se svíjí, jako by hadem byla, otočil se zády, však krok učinit nemohl. \"Mojžíši, neboj se, poslové Boží nesmějí u Mne strach mít,"
    },
    {
      "resource_id": 26,
      "text": "kromě těch, kdož nespravedliví byli; jestliže potom zlé dobrým nahradili, tehdy Já odpouštějící jsem, slitovný."
    },
    {
      "resource_id": 26,
      "text": "Vlož ruku svou do záňadří a vyjmeš ji bílou, bez choroby jakékoliv.\" . . . A to je jedno z devíti znamení pro Faraóna a lid jeho, a věru je to hanebníků lid."
    },
    {
      "resource_id": 26,
      "text": "Když se jim dostalo Našich znamení s jasností vší, řekli: \"To zjevné je kouzelnictví!\""
    },
    {
      "resource_id": 26,
      "text": "A odmítli je, přestože duše jejich přesvědčeny byly o pravdivosti jejich, z nespravedlnosti a pýchy. A pohleď, jaký byl konec těch, kdož šířili pohoršení."
    },
    {
      "resource_id": 26,
      "text": "A vskutku jsme uštědřili Davidovi a Šalomounovi vědění, takže říkali: \"Chvála Bohu, který nás vyznamenal nad mnohé Své služebníky věřící!\""
    },
    {
      "resource_id": 26,
      "text": "Šalomoun pak stal se dědicem Davidovým a pravil: \"Lidé, byli jsme naučeni řeči ptactva a byli jsme zahrnuti věcí všech hojností. A věru je toto zjevné dobrodiní!\""
    },
    {
      "resource_id": 26,
      "text": "A shromáždila se u Šalomouna vojska jeho z džinů, smrtelníků a ptáků a všichni po oddílech kráčeli;"
    },
    {
      "resource_id": 26,
      "text": "a když došli do údolí mravenců, zvolal jeden mravenec: \"Mravenci, uchylte se do obydlí svých, aby vás nerozšlapal Šalomoun se svými vojsky, aniž to zpozorovali!\""
    },
    {
      "resource_id": 26,
      "text": "I usmál se Šalomoun řeči jejich a řekl: \"Pane můj, vnukni mi, abych Ti poděkoval za dobrodiní Tvé, jímž zahrnuls mne i rodiče mé! Dej, ať pro Tvé zalíbení konám zbožné skutky, a uveď mne ze Svého milosrdenství mezi bezúhonné služebníky Své!\""
    },
    {
      "resource_id": 26,
      "text": "Potom provedl přehlídku ptactva a otázal se: ,,Čím to, že dudka zde nevidím? Nebo snad přítomen není?"
    },
    {
      "resource_id": 26,
      "text": "Věru jej ztrestám trestem těžkým či jej zaříznu, nepřinese-li mi zjevné ospravedlnění!\""
    },
    {
      "resource_id": 26,
      "text": "A zdržel se dudek nepříliš dlouho a po příchodu pravil: \"Zjistil jsem něco, co ty sám dosud nevíš, a přicházím k tobě ze Sáby se zvěstí jistou:"
    },
    {
      "resource_id": 26,
      "text": "shledal jsem, že nad ní žena vládne, jež byla obdařena věcmi všemi a trůnu mohutného je majitelkou;"
    },
    {
      "resource_id": 26,
      "text": "a shledal jsem, že ona i lid její se slunci místo Bohu klaní; Satan pak okrášlil pro ně jejich počínání a svedl je z cesty pravé, takže nejsou vedeni správně"
    },
    {
      "resource_id": 26,
      "text": "a Bohu se neklaní, jenž tajemství nebes i země odkrývá a dobře zná, co skrýváte i co dáváte najevo veřejně,"
    },
    {
      "resource_id": 26,
      "text": "a Bůh - není božstva kromě Něho - je trůnu nesmírného Pánem!\""
    },
    {
      "resource_id": 26,
      "text": "I pravil Šalomoun: \"Uvidíme, zda pravdu mluvil či zda z prolhaných jsi jen."
    },
    {
      "resource_id": 26,
      "text": "Odleť s tímto dopisem mým a shoď jim jej, potom se stranou drž a vyčkávej, co v odpověď učiní!\""
    },
    {
      "resource_id": 26,
      "text": "I řekla královna: \"Velmožové, byl mi shozen tento dopis vznešený,"
    },
    {
      "resource_id": 26,
      "text": "od Šalomouna je a zní: ,Ve jménu Boha milosrdného, slitovného!"
    },
    {
      "resource_id": 26,
      "text": "Nebuďte vůči mně zpupní, nýbrž přijďte ke mně odevzdáni do vůle Boha jediného!? \""
    },
    {
      "resource_id": 26,
      "text": "I pravila dále: \"Velmožové, poraďte mi v této mé záležitosti! A já nic nerozhodnu bez vašeho osvědčení.\""
    },
    {
      "resource_id": 26,
      "text": "Odpověděli: \"My jsme sice lidé síly a lidé statečnosti mocné, však záležitost patří tobě; uvaž sama, jaké vydáš nařízení!\""
    },
    {
      "resource_id": 26,
      "text": "Pravila: \"Když králové do města nějakého vcházejí, věru je vyplení a nejmocnější z jeho obyvatel těmi nejbídnějšími učiní a takto obvykle jednají."
    },
    {
      "resource_id": 26,
      "text": "Já však pošlu Šalomounovi dar a vyčkám, s čím navrátí se vyslanci moji.\""
    },
    {
      "resource_id": 26,
      "text": "Když přišli k Šalomounovi, řekl jim: \"Chcete snad rozmnožit mé bohatství? Však to, co mi Bůh uštědřil, je mnohem lepší než to, co dal vám! A přesto se z darů svých radujete velice."
    },
    {
      "resource_id": 26,
      "text": "Vraťte se ke svým! A já věru proti nim vytáhnu s vojsky, jimž neodolají a vyženu je ze země jejich zbídačené a budou poníženi hluboce.\""
    },
    {
      "resource_id": 26,
      "text": "Potom řekl: \"Shromáždění, kdo z vás mi přinese trůn její, dřív než ke mně přijdou odevzdáni do vůle Boží?\""
    },
    {
      "resource_id": 26,
      "text": "I řekl jeden ifrít z džinů: \"Já, já přinesu ti jej, dříve než zvedneš se z místa svého. A věru jsem k tomu silný dost i spolehlivý.\""
    },
    {
      "resource_id": 26,
      "text": "Pak řekl ten, u něhož bylo vědění z Písma: \"Já, já ti jej přinesu, dříve než pohled tvůj se k tobě vrátí!\" A když uviděl Šalomoun trůn postavený před sebou, pravil: \"Toto pochází z laskavosti Pána mého, aby mne vyzkoušel, jsem-li vděčný či nevděčný. Ten, kdo je vděčný, je jím pro vlastní duši svou, však ten, kdo nevděčný je a Pán můj soběstačný je i štědrý!\""
    },
    {
      "resource_id": 26,
      "text": "A dodal: \"Učiňte trůn její nepoznatelným pro ni, abychom viděli, zda po cestě správné kráčí, či zda je z těch, kdož nejsou vedení.\""
    },
    {
      "resource_id": 26,
      "text": "Když dostavila se, tu bylo jí řečeno: \"Je toto trůn tvůj?\" Odpověděla: \"Jako by to byl on. A dostalo se nám již dříve vědění a byli jsme do vůle Boží odevzdáni.\""
    },
    {
      "resource_id": 26,
      "text": "Byla však svedena tím, co místo Boha uctívala, vždyť byla z lidu nevěřícího."
    },
    {
      "resource_id": 26,
      "text": "A bylo jí řečeno: \"Vstup do paláce!\" A když jej spatřila, domnívala se, že je to plocha vodní, a vykasala si oděv až k lýtkům svým. I řekl Šalomoun: \"To je jen palác křišťálem vydlážděný.\" Zvolala: \"Pane můj, sama sobě jsem ukřivdila, avšak nyní se odevzdávám spolu se Šalomounem do vůle Boha, Pána lidstva veškerého.\""
    },
    {
      "resource_id": 26,
      "text": "A poslali jsme již kdysi k Thamúdovcům bratra jejich Sáliha, aby jim řekl: \"Uctívejte Boha!\" A hle, tehdy rozdělili se na skupiny dvě, jež spolu byly rozhádány."
    },
    {
      "resource_id": 26,
      "text": "Pravil Sálih: \"Lide můj, proč chcete uspíšit příchod zlého před dobrým? Kdybyste Boha o odpuštění prosili, snad dostalo by se vám slitování.\""
    },
    {
      "resource_id": 26,
      "text": "Odpověděli: \"Ve věštbě ptáků jsme viděli špatné znamení o tobě a těch, kdož s tebou jsou.\" Řekl Sálih: \"Pták osudu vašeho je u Boha; a vy jste lid, jenž zkouškám vystaven má být.\""
    },
    {
      "resource_id": 26,
      "text": "A bylo v tom městě devět lidí, kteří šířili pohoršení na zemi a nechtěli se polepšit."
    },
    {
      "resource_id": 26,
      "text": "I pravili: \"Přísahejme si vzájemně při Bohu, že v noci napadneme jej i jeho rodinu! A potom řekneme jeho mstiteli: Svědky záhuby jeho rodiny jsme nebyli a my vskutku jsme pravdomluvní.\""
    },
    {
      "resource_id": 26,
      "text": "A strojili úklady, ale také my jsme lest připravili, aniž o tom měli tušení."
    },
    {
      "resource_id": 26,
      "text": "A pohleď, jaký byl konec jejich úkladů: zahubili jsme je i s lidem jejich vším!"
    },
    {
      "resource_id": 26,
      "text": "A to zde jsou obydlí jejich zpustošená za to, že nespravedliví byli, a věru je v tom znamení lidem vědoucím."
    },
    {
      "resource_id": 26,
      "text": "A jen ty jsme zachránili, kdož uvěřili a bohabojní byli."
    },
    {
      "resource_id": 26,
      "text": "A poslali jsme Lota, a hle, pravil lidu svému: \"Budete se stále neřestem, jež sami dobře vidíte, oddávat?"
    },
    {
      "resource_id": 26,
      "text": "Což budete i nadále z vášně chodit k mužům raději než k ženám? Ba vy věru jste lid zpozdilý!\""
    },
    {
      "resource_id": 26,
      "text": "A bylo odpovědí jeho lidu jedině to, že řekli: \"Vyžeňme rod Lotův z města našeho, vždyť jsou to lidé, kteří čistí chtějí zůstat!\""
    },
    {
      "resource_id": 26,
      "text": "A zachránili jsme jej i jeho rodinu kromě ženy jeho, neboť jsme již určili, aby byla mezi těmi, kdož se opozdili."
    },
    {
      "resource_id": 26,
      "text": "A déšť zhoubný jsme na ně spustili; a jak hnusný to byl déšť pro ty, kdož marně varováni byli!"
    },
    {
      "resource_id": 26,
      "text": "Rci: \"Sláva Bohu a mír služebníkům Jeho, které si vyvolil! Je lepší Bůh, anebo to, co k Němu přidružují?\""
    },
    {
      "resource_id": 26,
      "text": "Ten, jenž stvořil nebesa i zemi a seslal vám z nebe vodu, z níž dali jsme vyrůst nádhery plným zahradám, v nichž vy sami byste nemohli dát vyrůst stromům - je ten božstvem nějakým vedle Boha? A přece jsou lidé, kteří Mu rovné dávají!"
    },
    {
      "resource_id": 26,
      "text": "Ten, jenž zemi pevnou učinil a středem jejím řekám téci dal a pevně zakotvené na ní vztyčil a přehradu mezi dvěma moři postavil - je ten božstvem nějakým vedle Boha? A přece většina z nich o tom nic neví!"
    },
    {
      "resource_id": 26,
      "text": "Ten, jenž utištěného vyslyší, když k Němu se modlí, jenž zlo odstraňuje a činí z vás dědice na zemi - je ten božstvem nějakým vedle Boha? Jak málo dbáte na připomenutí!"
    },
    {
      "resource_id": 26,
      "text": "Ten, jenž vede vás v temnotách země a moře a vysílá vítr jako předzvěst příchodu milosrdenství Svého - je ten božstvem nějakým vedle Boha? Oč vznešenější je Bůh než to, co k Němu přidružují!"
    },
    {
      "resource_id": 26,
      "text": "Ten, jenž počátek dává stvoření a potom to opakuje a jenž vám z nebe i země obživu uštědřuje - je ten božstvem nějakým vedle Boha? Rci: Ukažte důkazy své, jste-li pravdomluvní!\""
    },
    {
      "resource_id": 26,
      "text": "Rci: \"Nikdo z těch, kdož jsou na nebesích i na zemi, nezná nepoznatelné kromě Boha. A nevěřící nemají ani tušení, kdy budou vzkříšeni!\""
    },
    {
      "resource_id": 26,
      "text": "Zdaž nejsou ve vědomostech svých o životě budoucím omezeni? A přece o něm pochybují, ba více, jsou vůči němu slepí!"
    },
    {
      "resource_id": 26,
      "text": "Ti, kdož nevěří, hovoří: \"Až staneme se my i otcové naši prachem, budeme doopravdy z hrobů vyvedeni?"
    },
    {
      "resource_id": 26,
      "text": "Tohle už bylo slibováno nám a předtím i otcům našim. Vždyť toto jen povídačky jsou dávných předků!\""
    },
    {
      "resource_id": 26,
      "text": "Odpověz: \"Putujte po zemi a popatřte, jaký byl konec hříšníků!\""
    },
    {
      "resource_id": 26,
      "text": "Nermuť se však nad nimi a nebuď stísněn z úkladů, jež chystají!"
    },
    {
      "resource_id": 26,
      "text": "A říkají: \"Kdy splní se tato hrozba, jste-li z těch, kdo pravdu dí?\""
    },
    {
      "resource_id": 26,
      "text": "Odpověz: \"Možná že část toho, co uspíšit chcete, za vámi již těsně stojí.\""
    },
    {
      "resource_id": 26,
      "text": "Pán tvůj zajisté je vůči lidem pln dobrodiní, však většina z nich vděčná není."
    },
    {
      "resource_id": 26,
      "text": "Pán tvůj zajisté dobře zná, co skrývají hrudi jejich, i to, co dávají najevo."
    },
    {
      "resource_id": 26,
      "text": "Na nebi ani na zemi není tajemství žádného, aby nebylo v Knize zjevné zapsáno."
    },
    {
      "resource_id": 26,
      "text": "A Korán tento vypráví dítkám Izraele většinu z toho, o čem se rozcházejí míněním,"
    },
    {
      "resource_id": 26,
      "text": "a on vskutku je pro věřící vedením i milosrdenstvím."
    },
    {
      "resource_id": 26,
      "text": "Pán tvůj pak rozsoudí mezi nimi rozhodnutím Svým, vždyť On mocný je i vševědoucí."
    },
    {
      "resource_id": 26,
      "text": "A na Boha spoléhej, neboť vskutku jsi v právu zjevném."
    },
    {
      "resource_id": 26,
      "text": "Ty věru nedokážeš, aby mrtví slyšeli či hluší tuto výzvu zaslechli, když zády se odvracejí;"
    },
    {
      "resource_id": 26,
      "text": "ty také nemůžeš vyvést slepé z jejich bloudění. Dokážeš pouze, aby tě slyšeli ti, kdož ve znamení Naše věří a do vůle Boží se odevzdají."
    },
    {
      "resource_id": 26,
      "text": "Až dopadne na ně slovo rozhodné, dáme vystoupit ze země zvířeti, které promluví k nim a řekne: \"Lidé věru o Našich znameních nebyli přesvědčeni!\""
    },
    {
      "resource_id": 26,
      "text": "V den, kdy z národa každého shromáždíme houf z těch, kdož Naše znamení za lež prohlásili, budou na skupiny rozděleni,"
    },
    {
      "resource_id": 26,
      "text": "a až se dostaví, Pán je osloví: \"Za lež jste prohlásili Má znamení, aniž jste schopni byli obsáhnout je ve svém vědění anebo jaké bylo vaše počínání?\""
    },
    {
      "resource_id": 26,
      "text": "A dopadne na ně slovo rozhodné za to, že nespravedliví byli, a nebudou s to promluvit ani."
    },
    {
      "resource_id": 26,
      "text": "Což neviděli, že jsme učinili noc, aby odpočívali během ní, a že den jsme učinili k vidění? A věru jsou v tom pro lid věřící znamení."
    },
    {
      "resource_id": 26,
      "text": "A v den, kdy zatroubeno bude na pozoun a hrůza pojme ty, kdož na nebesích jsou i na zemi, kromě těch, které Bůh bude chtít - tehdy k Němu všichni přijdou v ponížení"
    },
    {
      "resource_id": 26,
      "text": "a uvidíš hory, jež za nehybné jsi pokládal, pohybovat se mračen pohybem - dílo to Boha, jenž věc každou učinil dokonalou a jenž o všem, co konáte, dobře je zpraven."
    },
    {
      "resource_id": 26,
      "text": "A kdokoliv s dobrými skutky přijde, ten odměnu ještě lepší dostane a v ten den před hrůzou každou bude bezpečen,"
    },
    {
      "resource_id": 26,
      "text": "zatímco ti, kdož se špatnými skutky přijdou, tvářemi svými do ohně budou vrženi. \"Zdaž za něco jiného než za to, co jste konali, jste odměněni?\""
    },
    {
      "resource_id": 26,
      "text": "Rci: \"Bylo mi nařízeno pouze, abych uctíval Pána tohoto města, jež On posvátným prohlásil a Jemu věci všechny náleží! A bylo mi rozkázáno, abych byl do vůle Jeho odevzdaný"
    },
    {
      "resource_id": 26,
      "text": "a abych Korán sděloval.\" A kdo veden je po cestě správné, ten veden je ve prospěch duše své; tomu pak, kdo bloudí, řekni: \"Já jsem jen z varovatelů jedním!\""
    },
    {
      "resource_id": 26,
      "text": "A rci: \"Sláva Bohu, který vám znamení Svá ukáže, a pak je poznáte! A Pán váš není vůči tomu, co činíte, lhostejný!\""
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "27" }
  }
}
