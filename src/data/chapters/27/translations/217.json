{
  "translations": [
    {
      "resource_id": 217,
      "text": "Та. Сін. Це — знамення Корану та ясного Писання"
    },
    { "resource_id": 217, "text": "прямий шлях і добра звістка для віруючих" },
    {
      "resource_id": 217,
      "text": "які звершують молитву, дають закят і які впевнені в існуванні наступного життя"
    },
    {
      "resource_id": 217,
      "text": "Воістину, тим, які не вірують у наступне життя, Ми прикрасили вчинки їхні, й вони заблукали"
    },
    {
      "resource_id": 217,
      "text": "Вони — ті, на кого чекає найгірша кара, а в наступному житті вони зазнають найбільших втрат"
    },
    {
      "resource_id": 217,
      "text": "Воістину, ти отримуєш цей Коран від Мудрого, Знаючого"
    },
    {
      "resource_id": 217,
      "text": "Ось Муса сказав своїй родині: «Я помітив вогонь! Я принесу вам звідти якусь новину або палаючу головню, щоб ви могли зігрітися!"
    },
    {
      "resource_id": 217,
      "text": "Коли він підійшов туди, то почув голос: «Благословенний Той, Хто у вогні, і той, хто поблизу нього! Преславний Аллаг, Господь світів"
    },
    {
      "resource_id": 217,
      "text": "О Мусо! Воістину, Я — Аллаг, Всемогутній, Мудрий"
    },
    {
      "resource_id": 217,
      "text": "Кинь свою палицю!» Коли той побачив, що вона звивається, наче змія, то кинувся назад і не повернувся. «О Мусо! Не бійся, адже посланці не бояться Мене"
    },
    {
      "resource_id": 217,
      "text": "А якщо хто вчинив несправедливість, але потім замінив зло добром, то Я — Прощаючий, Милосердний"
    },
    {
      "resource_id": 217,
      "text": "Поклади свою руку за пазуху й побачиш її чистою, без жодних плям. Такими є деякі з дев’яти знамень для Фірауна та його народу. Воістину, вони — нечестиві люди!"
    },
    {
      "resource_id": 217,
      "text": "Коли їм явили Наші знамення, вони сказали: «Воістину, це – явне чаклунство!"
    },
    {
      "resource_id": 217,
      "text": "Впевнені в їхній правдивості, вони все ж заперечили їх — несправедливо й зверхньо! Поглянь, яким був кінець нечестивих!"
    },
    {
      "resource_id": 217,
      "text": "Ми дарували Дауду й Сулєйману знання. Вони сказали: «Хвала Аллагу, Який підніс нас над багатьма з Його віруючих рабів!"
    },
    {
      "resource_id": 217,
      "text": "Сулєйман був спадкоємцем Дауда. Він сказав: «О люди! Ми знаємо мову птахів і нам дано все! Це — очевидна перевага!»"
    },
    {
      "resource_id": 217,
      "text": "Перед Сулєйманом було зібрано його військо з джинів, людей і птахів. Їх вишикували лавами"
    },
    {
      "resource_id": 217,
      "text": "Коли вони прибули в долину мурах, мураха сказала: «О мурахи! Увійдіть до своїх жител, щоб Сулєйман і його військо не почавили вас, навіть не відчувши цього!"
    },
    {
      "resource_id": 217,
      "text": "Він усміхнувся й почав сміятися з цих слів. Він сказав: «Господи! Спонукай мене до подяки за ті блага, які Ти дарував мені й моїм батькам, до добрих вчинків, якими Ти задоволений! Введи мене з милості Своєї до числа Твоїх праведних рабів!"
    },
    {
      "resource_id": 217,
      "text": "Якось він оглядав птахів і сказав: «Що зі мною? Я не бачу одуда! Чи, можливо, він відсутній"
    },
    {
      "resource_id": 217,
      "text": "Я скараю його жорстокою карою або заріжу, якщо він не наведе ясного доказу!"
    },
    {
      "resource_id": 217,
      "text": "Той швидко з’явився і сказав: «Я дізнався про те, чого ти не знаєш! Я прибув до тебе з Саби з правдивою звісткою!"
    },
    {
      "resource_id": 217,
      "text": "Я знайшов там жінку, яка владарює ними! Їй дано все, вона має великий трон"
    },
    {
      "resource_id": 217,
      "text": "І я побачив, що вона та її народ поклоняються сонцю замість Аллага! Шайтан прикрасив їм вчинки їхні, збив їх зі шляху, і вони не йдуть прямим шляхом"
    },
    {
      "resource_id": 217,
      "text": "І щоб вони не поклонялись Аллагу, Який виводить усе таємне на небесах і на землі та знає, що ви приховуєте й що відкриваєте"
    },
    {
      "resource_id": 217,
      "text": "Аллаг! Немає бога, крім Нього, Господа великого трону!"
    },
    {
      "resource_id": 217,
      "text": "[Сулєйман] сказав: «Подивимось, чи сказав ти правду, чи належиш до брехунів"
    },
    {
      "resource_id": 217,
      "text": "Іди з цим листом від мене й віддай їм. А потім відійди та зачекай, що вони скажуть у відповідь!"
    },
    {
      "resource_id": 217,
      "text": "[Цариця] сказала: «О вельможі! Мені принесли шляхетного лист"
    },
    {
      "resource_id": 217,
      "text": "від Сулєймана, і в ньому написано: «Ім’ям Аллага Милостивого, Милосердного"
    },
    {
      "resource_id": 217,
      "text": "Не вивищуйтеся наді мною та прийдіть до мене покірними!"
    },
    {
      "resource_id": 217,
      "text": "Вона сказала: «О вельможі! Порадьте мені, що робити, адже я ніколи не приймала рішень без вас!"
    },
    {
      "resource_id": 217,
      "text": "Ті відповіли: «Ми маємо силу й міць, але рішення за тобою! Подумай, що ти накажеш нам!"
    },
    {
      "resource_id": 217,
      "text": "Вона сказала: «Царі, коли входять до селища, руйнують його й перетворюють наймогутніших жителів у наймізерніших. Саме так вони чинять"
    },
    {
      "resource_id": 217,
      "text": "Я відішлю їм дари й подивлюся, з чим прийдуть назад посли!»"
    },
    {
      "resource_id": 217,
      "text": "Коли ті прийшли до Сулєймана, він сказав: «Невже ви прагнете допомогти мені багатством? Те, що дарував мені Аллаг, краще за принесене вами! Ні, це ви радієте дарам, які приносять вам"
    },
    {
      "resource_id": 217,
      "text": "Повертайся до них, а ми прийдемо з військом, перед яким ті не встоять, і виженемо їх звідти, жалюгідними й приниженими!"
    },
    {
      "resource_id": 217,
      "text": "Сулєйман сказав: «О вельможі! Хто з вас принесе мені її трон раніше, ніж вони прийдуть до мене покірними?"
    },
    {
      "resource_id": 217,
      "text": "Один могутній джин сказав: «Я принесу його тобі раніше, ніж ти підведешся зі свого місця! Я маю достатньо сили й заслуговую на довіру!»"
    },
    {
      "resource_id": 217,
      "text": "А той, який мав знання з Писання, сказав: «Я принесу його тобі раніше, ніж ти встигнеш кліпнути оком!» Побачивши встановлений перед собою трон, [Сулєйман] сказав: «Така ласка Господа мого, якою Він мене випробовує — буду я вдячним чи невдячним? Хто дякує, той дякує лише задля себе, а хто невдячний, то, воістину, Господь мій — Багатий, Щедрий!»"
    },
    {
      "resource_id": 217,
      "text": "[Сулєйман] сказав: «Зробіть її трон невпізнанним! Подивимося, чи йде вона прямим шляхом, чи вона — одна з тих, які не йдуть прямим шляхом!"
    },
    {
      "resource_id": 217,
      "text": "Коли та прийшла, її запитали: «Чи такий твій трон?» Вона сказала: «Наче це він сам!» [Сулєйман сказав:] «Знання дано нам раніше за неї і ми покірні [Аллагу!]»"
    },
    {
      "resource_id": 217,
      "text": "Її збивало зі шляху те, чому вона поклонялася замість Аллага. Воістину, вона була з народу невіруючого"
    },
    {
      "resource_id": 217,
      "text": "Їй сказали: «Увійди до палацу!» Коли вона побачила його, то сприйняла за поверхню води та оголила свої ноги. Сулєйман сказав: «Цей палац із кришталю!» Вона сказала: «Господи! Я була несправедлива до себе! І я разом із Сулєйманом корюся Аллагу, Господу світів!"
    },
    {
      "resource_id": 217,
      "text": "Ми відіслали до самудитів їхнього брата Саліха, щоб вони поклонялись Аллагу, але ті розділилися на дві групи й почали сперечатися між собою"
    },
    {
      "resource_id": 217,
      "text": "Він сказав: «О народе мій! Чому ви намагаєтеся прискорити зло, а не добро? Чому ви не просите в Аллага прощення — можливо, Він змилується над вами?"
    },
    {
      "resource_id": 217,
      "text": "Ті сказали: «Ми бачимо в тобі й у тих, хто з тобою, поганий знак!» Той сказав: «Ваш поганий знак належить Аллагу, але ви — народ, який спокушають!"
    },
    {
      "resource_id": 217,
      "text": "У місті були дев’ятеро, які поширювали безчестя на землі й нічого не покращували"
    },
    {
      "resource_id": 217,
      "text": "Вони сказали: «Покляніться один одному Аллагом, що вночі ми нападемо на Саліха та його родину, а потім скажемо його близькому родичу, що ми не були свідками вбивства його родини й говоримо правду!"
    },
    {
      "resource_id": 217,
      "text": "Вони хитрували, але хитрували й Ми, а вони цього не знали"
    },
    {
      "resource_id": 217,
      "text": "Поглянь, до чого призвели їхні хитрощі: Ми знищили їх разом з усім їхнім народом"
    },
    {
      "resource_id": 217,
      "text": "Ось їхні будинки, зруйновані за те, що вони були несправедливі. Воістину, в цьому — знамення для знаючих людей"
    },
    {
      "resource_id": 217,
      "text": "Ми врятували тих, які увірували й були богобоязливими"
    },
    {
      "resource_id": 217,
      "text": "Ось Лют сказав своєму народу: «Невже ви будете коїти мерзенні вчинки, хоч самі бачите це"
    },
    {
      "resource_id": 217,
      "text": "Невже ви будете приходити з пристрастю до чоловіків, а не до жінок? Та ж ні, ви невігласи!"
    },
    {
      "resource_id": 217,
      "text": "Єдина відповідь його народу була така: «Виженіть рід Люта з вашого селища! Воістину, вони вважають себе пречистими!"
    },
    {
      "resource_id": 217,
      "text": "Ми врятували його та його родину, окрім дружини. Ми призначили їй лишитися позаду"
    },
    {
      "resource_id": 217,
      "text": "Ми зіслали на них дощ. Яким поганим був цей дощ для тих, кого застерігали"
    },
    {
      "resource_id": 217,
      "text": "Скажи: «Хвала Аллагу! Мир Його обраним рабам! Аллаг кращий чи ті, кому вони поклоняються замість Нього?"
    },
    {
      "resource_id": 217,
      "text": "Хто створив небеса і землю та пролив вам із неба воду? Нею Ми вирощуємо прекрасні сади. Ви б не спромоглися виростити там дерев. То чи є крім Аллага інший бог? Та ж ні, але вони — люди, які відхиляються."
    },
    {
      "resource_id": 217,
      "text": "Хто зробив землю житлом, створив з її тріщин ріки, поставив на ній міцні гори та встановив перепону між двома водоймами? То чи є крім Аллага інший бог? Та ж ні, більшість із них не знає"
    },
    {
      "resource_id": 217,
      "text": "Хто відповідає на благання нужденного, коли той кличе Його, Хто відвертає зло й робить вас намісниками на землі? То чи є крім Аллага інший бог? Мало ви замислюєтесь"
    },
    {
      "resource_id": 217,
      "text": "Хто вказує вам шлях у темряві суші й моря, Хто відсилає вітри добрими вісниками Своєї милості? То чи є крім Аллага інший бог? Він вищий від того, що ви додаєте Йому в поклонінні"
    },
    {
      "resource_id": 217,
      "text": "Хто створює творіння вперше, а потім повторює його? Хто дарує вам наділ із небес і землі? То чи є крім Аллага інший бог? Скажи: «Наведіть ваш доказ, якщо ви правдиві!»"
    },
    {
      "resource_id": 217,
      "text": "Скажи: «Ніхто на небесах і на землі не знає потаємного, крім Аллага! Вони навіть не знають, коли воскреснуть!"
    },
    {
      "resource_id": 217,
      "text": "Але вони не знають і про наступне життя. Вони мають сумніви щодо нього, навіть сліпі до нього!"
    },
    {
      "resource_id": 217,
      "text": "Говорять ті, які не вірують: «Невже ми й наші батьки, ставши прахом, знову вийдемо [з могил]"
    },
    {
      "resource_id": 217,
      "text": "І нам, і нашим батькам уже обіцяли це раніше. Та це тільки казки давніх народів!"
    },
    {
      "resource_id": 217,
      "text": "Скажи: «Йдіть землею та погляньте, яким був кінець грішників!"
    },
    {
      "resource_id": 217,
      "text": "Тож не сумуй через них і не переживай через їхні хитрощі"
    },
    {
      "resource_id": 217,
      "text": "Вони запитують: «Коли ж прийде обіцяне, якщо ви правдиві?"
    },
    {
      "resource_id": 217,
      "text": "Скажи: «Можливо, те, що ви намагаєтеся прискорити, вже поблизу вас!"
    },
    {
      "resource_id": 217,
      "text": "Воістину, твій Господь ласкавий до людей, але більшість із них не дякує"
    },
    {
      "resource_id": 217,
      "text": "Воістину, твій Господь знає, що приховано в їхніх серцях і що вони відкривають"
    },
    {
      "resource_id": 217,
      "text": "На небесах і на землі немає такого потаємного, якого б не було в ясному Писанні"
    },
    {
      "resource_id": 217,
      "text": "Воістину, цей Коран розповідає синам Ісраїля більшість того, про що вони сперечаються"
    },
    {
      "resource_id": 217,
      "text": "Воістину, це — прямий шлях і милість для віруючих"
    },
    {
      "resource_id": 217,
      "text": "Воістину, твій Господь розсудить між ними Своїм судом. А Він — Всемогутній, Знаючий"
    },
    {
      "resource_id": 217,
      "text": "Покладайся на Аллага! Воістину, ти йдеш шляхом явної істини"
    },
    {
      "resource_id": 217,
      "text": "Воістину, ти не змусиш мертвих чути, а глухих не змусиш почути заклик, якщо вони відвертаються"
    },
    {
      "resource_id": 217,
      "text": "Ти не виведеш сліпих із омани. Ти можеш змусити чути тільки тих, хто вірує в Наші знамення й відданий [Нам]"
    },
    {
      "resource_id": 217,
      "text": "Коли над ними звершиться слово, Ми виведемо до них із землі тварину. Вона скаже їм, що люди не були впевнені в Наших знаменнях."
    },
    {
      "resource_id": 217,
      "text": "Того Дня Ми зберемо з кожного народу натовп тих, які вважали за брехню Наші знамення, і їх підганятимуть"
    },
    {
      "resource_id": 217,
      "text": "Коли вони прийдуть, Він скаже: «Невже ви вважали Мої знамення за брехню, не осягнувши їх знанням? Що ж ви накоїли?"
    },
    {
      "resource_id": 217,
      "text": "Слово звершиться над ними за те, що вони чинять несправедливість, і вони не розмовлятимуть"
    },
    {
      "resource_id": 217,
      "text": "Хіба вони не бачили, що Ми зробили ніч для вашого відпочинку, а день — часом світла? Воістину, в цьому — знамення для віруючих людей"
    },
    {
      "resource_id": 217,
      "text": "Того Дня засурмлять у ріг, і вжахнуться всі, хто на небесах і на землі, крім тих, кого побажав обрати Аллаг! Усі слухняно постануть перед Ним"
    },
    {
      "resource_id": 217,
      "text": "Ти побачиш, що гори, які ти вважав непорушними, почнуть рухатися, наче хмари. Таке творіння Аллага, Який зробив досконалою кожну річ. Воістину, Йому відомо те, що ви робите"
    },
    {
      "resource_id": 217,
      "text": "І хто прийде з добрим вчинком, той матиме краще за нього. Того Дня вони будуть убезпеченні від жаху"
    },
    {
      "resource_id": 217,
      "text": "А хто прийде з поганим вчинком, тих кинуть у вогонь долілиць: «Чи не платять вам лише за те, що ви робили?"
    },
    {
      "resource_id": 217,
      "text": "«Мені наказано тільки поклонятися Господу цього міста, Який зробив його забороненим. Йому належить кожна річ! І мені наказано бути відданим [Йому"
    },
    {
      "resource_id": 217,
      "text": "й читати Коран. Хто йде прямим шляхом, іде ним лише для себе». А тому, хто збився зі шляху, скажи: «Я тільки застерігач!"
    },
    {
      "resource_id": 217,
      "text": "Скажи: «Хвала Аллагу! Він покаже вам Свої знамення, й ви впізнаєте їх. А Господь твій не оминає того, що ви робите!"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "27" }
  }
}
