{
  "translations": [
    {
      "resource_id": 126,
      "text": "Tā Sīn. Ovo su ajeti Kur'ana i Knjige jasne,"
    },
    {
      "resource_id": 126,
      "text": "upute i radosne vijesti onima koji vjeruju,"
    },
    {
      "resource_id": 126,
      "text": "koji molitvu obavljaju i milostinju udjeljuju i koji u onaj svijet čvrsto vjeruju."
    },
    {
      "resource_id": 126,
      "text": "Onima koji u onaj svijet ne vjeruju Mi prikazujemo kao lijepe postupke njihove – zato oni lutaju;"
    },
    {
      "resource_id": 126,
      "text": "njih čeka zla kob, a na onome svijetu će biti posve izgubljeni,"
    },
    {
      "resource_id": 126,
      "text": "a ti, zaista, primaš Kur'an od Mudrog i Sveznajućeg!"
    },
    {
      "resource_id": 126,
      "text": "Kada Musa reče čeljadi svojoj: \"Vidio sam vatru, donijeću vam otuda vijest kakvu ili ću vam donijeti razgorjelu glavnju da biste se ogrijali\","
    },
    {
      "resource_id": 126,
      "text": "neko ga, kada joj se približi, zovnu: \"Neka su blagoslovljeni oni koji se nalaze na mjestu na kojem je vatra i oni oko nje, i neka je hvaljen Allah, Gospodar svjetova!"
    },
    { "resource_id": 126, "text": "O Musa, Ja sam – Allah, Silni i Mudri!" },
    {
      "resource_id": 126,
      "text": "Baci svoj štap!\" Pa kad ga vidje da se, kao da je hitra zmija, kreće, on uzmače i ne vrati se. \"O Musa, ne boj se! Poslanici se kod Mene ne trebaju ničega bojati;"
    },
    {
      "resource_id": 126,
      "text": "a onome koji grijeh počini, a onda zlo dobrim djelom zamijeni – Ja ću, uistinu, oprostiti i samilostan biti."
    },
    {
      "resource_id": 126,
      "text": "Uvuci ruku svoju u njedra svoja, pojaviće se bijela, ali neće biti bolesna – biće to jedno od devet čuda faraonu i narodu njegovu; oni su, doista, narod nevjernički."
    },
    {
      "resource_id": 126,
      "text": "I kad im očito dođoše znamenja Naša, oni rekoše: \"Ovo je prava čarolija!\""
    },
    {
      "resource_id": 126,
      "text": "I oni ih, nepravedni i oholi, porekoše, ali su u sebi vjerovali da su istinita, pa pogledaj kako su skončali smutljivci."
    },
    {
      "resource_id": 126,
      "text": "Davudu i Sulejmanu smo znanje dali i oni su govorili: \"Hvala Allahu koji nas je odlikovao iznad mnogih vjernika, robova Svojih!\""
    },
    {
      "resource_id": 126,
      "text": "I Sulejman naslijedi Davuda i reče: \"O ljudi, dato nam je da razumijemo ptičije glasove i svašta nam je dato; ovo je, zaista, prava blagodat!\""
    },
    {
      "resource_id": 126,
      "text": "I sakupiše se Sulejmanu vojske njegove, džini, ljudi i ptice, sve četa do čete, postrojeni,"
    },
    {
      "resource_id": 126,
      "text": "i kad stigoše do mravlje doline, jedan mrav reče: \"O mravi, ulazite u stanove svoje da vas ne izgazi Sulejman i vojske njegove, a da to i ne primijete!\""
    },
    {
      "resource_id": 126,
      "text": "I on se nasmija glasno riječima njegovim i reče: \"Gospodaru moj, omogući mi da budem zahvalan na blagodati Tvojoj, koju si ukazao meni i roditeljima mojim, i da činim dobra djela na zadovoljstvo Tvoje, i uvedi me, milošću Svojom, među dobre robove Svoje!\""
    },
    {
      "resource_id": 126,
      "text": "I on izvrši smotru ptica, pa reče: \"Zašto ne vidim pupavca, da nije odsutan?"
    },
    {
      "resource_id": 126,
      "text": "Ako mi ne donese valjano opravdanje, teškom ću ga kaznom kazniti ili ću ga zaklati!\""
    },
    {
      "resource_id": 126,
      "text": "I ne potraja dugo, a on dođe, pa reče: \"Doznao sam ono što ti ne znaš, iz Sabe ti donosim pouzdanu vijest."
    },
    {
      "resource_id": 126,
      "text": "Vidio sam da jedna žena njima vlada i da joj je svega i svačega dato, a ima i prijesto veličanstveni;"
    },
    {
      "resource_id": 126,
      "text": "vidio sam da se i ona i narod njezin Suncu klanjaju, a ne Allahu – šejtan im je prikazao lijepim postupke njihove i od Pravoga puta ih odvratio, te oni ne umiju naći Pravi put"
    },
    {
      "resource_id": 126,
      "text": "pa da se klanjaju Allahu, koji izvodi ono što je skriveno na nebesima i u Zemlji i koji zna ono što krijete i ono što na javu iznosite."
    },
    {
      "resource_id": 126,
      "text": "Allah je, nema boga osim Njega, Gospodar Arša Veličanstvenoga!\""
    },
    {
      "resource_id": 126,
      "text": "\"Vidjećemo\" – reče Sulejman – \"da li govoriš istinu ili ne."
    },
    {
      "resource_id": 126,
      "text": "Odnesi ovo moje pismo pa im ga baci, a onda se od njih malo izmakni i pogledaj šta će jedni drugima reći!\""
    },
    {
      "resource_id": 126,
      "text": "\"O velikaši\" – reče ona – \"meni je dostavljeno jedno poštovanja vrijedno pismo"
    },
    {
      "resource_id": 126,
      "text": "od Sulejmana i glasi: 'U ime Allaha, Milostivog, Samilosnog!"
    },
    {
      "resource_id": 126,
      "text": "Ne pravite se većim od mene i dođite da mi se pokorite!'"
    },
    {
      "resource_id": 126,
      "text": "O velikaši\" – reče ona – \"savjetujte mi šta trebam u ovom slučaju uraditi, ja bez vas neću ništa odlučiti!\""
    },
    {
      "resource_id": 126,
      "text": "\"Mi smo vrlo jaki i hrabri\" – rekoše oni – \"a ti se pitaš! Pa, gledaj šta ćeš narediti!\""
    },
    {
      "resource_id": 126,
      "text": "\"Kad carevi osvoje neki grad\" – reče ona – \"oni ga razore, a ugledne stanovnike njegove učine poniženim; eto, tako oni rade."
    },
    {
      "resource_id": 126,
      "text": "Poslaću im jedan dar i vidjeću sa čime će se izaslanici vratiti.\""
    },
    {
      "resource_id": 126,
      "text": "I kad on pred Sulejmana iziđe, ovaj mu reče: \"Zar da blagom mene pridobijete? Ono što je Allah meni dao bolje je od onoga što je dao vama. Vi se onome što vam se daruje radujete!"
    },
    {
      "resource_id": 126,
      "text": "Vrati se njima! Mi ćemo im dovesti vojske kojima se neće moći oduprijeti i istjeraćemo ih iz Sabe ponižene i pokorene.\""
    },
    {
      "resource_id": 126,
      "text": "\"O dostojanstvenici, ko će mi od vas donijeti njezin prijesto prije nego što oni dođu da mi se pokore?\""
    },
    {
      "resource_id": 126,
      "text": "\"Ja ću ti ga donijeti\" – reče Ifrit, jedan od džina – \"prije nego iz ove sjednice svoje ustaneš, ja sam za to snažan i pouzdan.\""
    },
    {
      "resource_id": 126,
      "text": "\"A ja ću ti ga donijeti\" – reče onaj koji je učio iz Knjige – \"prije nego što okom trepneš.\" I kad Sulejman vidje da je prijesto već pored njega postavljen, uzviknu: \"Ovo je blagodat Gospodara moga, koji me iskušava da li ću zahvalan ili nezahvalan biti. A ko je zahvalan – u svoju je korist zahvalan, a ko je nezahvalan – pa, Gospodar moj je neovisan i plemenit."
    },
    {
      "resource_id": 126,
      "text": "Promijenite izgled njezina prijestolja da vidimo hoće li ga ili neće prepoznati!\""
    },
    {
      "resource_id": 126,
      "text": "I kad ona dođe, bî joj rečeno: \"Je li ovakav prijesto tvoj?\" – \"Kao da je on!\" – uzviknu ona. \"A nama je prije nego njoj dato znanje, i mi smo muslimani.\""
    },
    {
      "resource_id": 126,
      "text": "A da nije ispravno vjerovala, nju su omeli oni kojima se ona, mimo Allaha, klanjala, jer je ona narodu nevjerničkom pripadala."
    },
    {
      "resource_id": 126,
      "text": "\"Uđi u dvoranu!\" – bî joj rečeno. I kad ona pogleda, pomisli da je duboka voda, pa zadiže haljinu uz noge svoje. \"Ova je dvorana uglačanim staklom popločana!\" – reče on. – \"Gospodaru moj\" – uzviknu ona – \"ja sam se prema sebi ogriješila i u društvu sa Sulejmanom predajem se Allahu, Gospodaru svjetova!\""
    },
    {
      "resource_id": 126,
      "text": "A Semudu smo poslali brata njihova Saliha da se klanjaju jedino Allahu – a oni se podijeliše u dvije skupine koje su se međusobno prepirale."
    },
    {
      "resource_id": 126,
      "text": "\"O narode moj\" – govorio im je on – \"zašto tražite da vas stigne kazna prije nego što se pokajete? Zašto od Allaha ne tražite oprosta, da bi vam se ukazala milost?\""
    },
    {
      "resource_id": 126,
      "text": "\"Mi smatramo hrđavim predznakom tebe i one koji su s tobom!\" – rekoše oni. – \"Zloslutnja vaša kod Allaha je\" – reče on – \"vi ste narod koji je stavljen u iskušenje.\""
    },
    {
      "resource_id": 126,
      "text": "U gradu je bilo devet osoba koje su ne red nego nered činile."
    },
    {
      "resource_id": 126,
      "text": "\"Allahom se zakunite\" – rekoše – \"da ćemo noću njega i porodicu njegovu ubiti, a onda njegovom najbližem krvnom srodniku reći: 'Mi nismo prisustvovali pogibiji porodice njegove, mi, zaista, istinu govorimo.'\""
    },
    {
      "resource_id": 126,
      "text": "I smišljali su spletke, ali Mi smo ih kaznili onda kad se nisu nadali,"
    },
    {
      "resource_id": 126,
      "text": "pa pogledaj kakva je bila posljedica spletkarenja njihova: uništili smo sve – i njih i narod njihov,"
    },
    {
      "resource_id": 126,
      "text": "eno kuća njihovih, puste su zbog nepravde koju su činili – to je zaista pouka narodu koji zna –"
    },
    {
      "resource_id": 126,
      "text": "a spasili smo one koji su vjerovali i koji su se grijeha klonili."
    },
    {
      "resource_id": 126,
      "text": "I Luta, kada reče narodu svome: \"Zašto činite razvrat naočigled jedni drugih?"
    },
    {
      "resource_id": 126,
      "text": "Zar zbilja sa strašću općite sa muškarcima umjesto sa ženama? Vi ste, uistinu, bezumnici.\""
    },
    {
      "resource_id": 126,
      "text": "A odgovor naroda njegova je glasio: \"Istjerajte Lutovu porodicu iz grada vašeg, oni su ljudi-čistunci!\""
    },
    {
      "resource_id": 126,
      "text": "I Mi smo spasili njega i porodicu njegovu, sve osim žene njegove. Mi smo odredili da ona ostane s onima koji će kaznu iskusiti,"
    },
    {
      "resource_id": 126,
      "text": "i pustili smo na njih kišu, a strašne li kiše za one koji su bili opomenuti!"
    },
    {
      "resource_id": 126,
      "text": "Reci: \"Hvala Allahu i mir robovima Njegovim koje je On odabrao!\" Šta je bolje: Allah ili oni koje Njemu ravnim smatraju?"
    },
    {
      "resource_id": 126,
      "text": "Onaj koji je nebesa i Zemlju stvorio i koji vam spušta s neba kišu pomoću koje Mi dajemo da ozelene bašče prekrasne – nemoguće je da vi učinite da izraste drveće njihovo. – Zar pored Allaha postoji drugi bog? Ne postoji, ali su oni narod koji druge s Njim izjednačuje;"
    },
    {
      "resource_id": 126,
      "text": "Onaj koji je Zemlju prebivalištem učinio i kroz nju rijeke proveo i na njoj brda nepomična postavio i dva mora pregradio. – Zar pored Allaha postoji drugi bog? Ne postoji, nego većina njih u neznanju živi;"
    },
    {
      "resource_id": 126,
      "text": "Onaj koji se nevoljniku, kad Mu se obrati, odaziva, i koji zlo otklanja i koji vas na Zemlji namjesnicima postavlja. – Zar pored Allaha postoji drugi bog? Kako nikako pouku vi da primite! –"
    },
    {
      "resource_id": 126,
      "text": "Onaj koji vam u tminama, na kopnu i na moru, put pokazuje i koji vjetrove kao radosnu vijest ispred milosti Svoje šalje. – Zar pored Allaha postoji drugi bog? Kako je Allah visoko iznad onih koje Njemu ravnim smatraju! –"
    },
    {
      "resource_id": 126,
      "text": "Onaj koji sve iz ničega stvara, koji će zatim to ponovo učiniti, i koji vam opskrbu s neba i iz zemlje daje. – Zar pored Allaha postoji drugi bog? Reci: \"Dokažite, ako istinu govorite!\""
    },
    {
      "resource_id": 126,
      "text": "Reci: \"Niko, osim Allaha, ni na nebu ni na Zemlji, ne zna što će se dogoditi; i oni ne znaju kada će oživljeni biti."
    },
    {
      "resource_id": 126,
      "text": "Zar oni o onome svijetu da što znaju! Ništa! – oni u nj sumnjaju, oni su slijepi prema njemu.\""
    },
    {
      "resource_id": 126,
      "text": "Nevjernici govore: \"Zar ćemo, kada postanemo zemlja, i mi i preci naši, zaista, biti oživljeni?"
    },
    {
      "resource_id": 126,
      "text": "Ovim nam se već odavno prijeti, i nama i precima našim, a ovo su samo izmišljotine naroda drevnih.\""
    },
    {
      "resource_id": 126,
      "text": "Reci: \"Putujte po svijetu i vidite kako su završili grješnici!\""
    },
    {
      "resource_id": 126,
      "text": "I ne žalosti se zbog njih i neka ti nije u duši teško zbog spletki njihovih."
    },
    {
      "resource_id": 126,
      "text": "\"Kad će se već jednom obistiniti ta prijetnja, ako istinu govorite?\" – pitaju oni."
    },
    {
      "resource_id": 126,
      "text": "Reci: \"Stići će vas sigurno nešto od onoga što požurujete!\""
    },
    {
      "resource_id": 126,
      "text": "A Gospodar tvoj je neizmjerno dobar ljudima, ali većina njih nije zahvalna."
    },
    {
      "resource_id": 126,
      "text": "Gospodar tvoj dobro zna ono što grudi njihove taje i ono što oni na javu iznose."
    },
    {
      "resource_id": 126,
      "text": "Nema ničeg skrivenog ni na nebu ni na Zemlji, a da nije u Knjizi jasnoj."
    },
    {
      "resource_id": 126,
      "text": "Ovaj Kur'an sinovima Israilovim kazuje najviše o onome u čemu se oni razilaze"
    },
    {
      "resource_id": 126,
      "text": "i on je, uistinu, putokaz i milost svakom onom koji vjeruje."
    },
    {
      "resource_id": 126,
      "text": "Gospodar tvoj će im po pravdi Svojoj presuditi; On je Silni i Sveznajući,"
    },
    {
      "resource_id": 126,
      "text": "zato se pouzdaj u Allaha, jer ti, doista, slijediš pravu istinu!"
    },
    {
      "resource_id": 126,
      "text": "Ti ne možeš mrtve dozvati ni gluhe dovikati kada se leđima okrenu,"
    },
    {
      "resource_id": 126,
      "text": "niti možeš slijepe od zablude njihove odvratiti; možeš jedino dozvati one koji u riječi Naše vjeruju, oni će se odazvati."
    },
    {
      "resource_id": 126,
      "text": "I kad dođe vrijeme da oni budu kažnjeni, Mi ćemo učiniti da iz zemlje iziđe jedna životinja koja će im reći da ljudi u dokaze Naše nisu uvjereni."
    },
    {
      "resource_id": 126,
      "text": "A na Dan kada od svakog naroda sakupimo gomilu onih koji su dokaze Naše poricali – oni će biti zadržani –"
    },
    {
      "resource_id": 126,
      "text": "i kad dođu, On će upitati: \"Jeste li vi dokaze Moje poricali ne razmišljajući o njima, ili, šta ste to radili?\""
    },
    {
      "resource_id": 126,
      "text": "I njih će stići kazna zato što su mnogobošci bili, pa neće moći ni riječ izustiti."
    },
    {
      "resource_id": 126,
      "text": "Zar nisu vidjeli da smo učinili noć da u njoj otpočinu, a dan vidnim? – to su, zaista, dokazi za narod koji vjeruje."
    },
    {
      "resource_id": 126,
      "text": "A na Dan kad se u Rog puhne pa se smrtno istrave i oni na nebesima i oni na Zemlji, izuzev onih koje Allah poštedi, svi će Mu ponizno doći."
    },
    {
      "resource_id": 126,
      "text": "Ti vidiš planine i misliš da su nepomične, a one promiču kao što promiču oblaci – to je Allahovo djelo koji je sve savršeno stvorio; On, doista, zna ono što radite."
    },
    {
      "resource_id": 126,
      "text": "Ko učini dobro djelo, dobiće veliku nagradu za njega i biće straha na Sudnjem danu pošteđen;"
    },
    {
      "resource_id": 126,
      "text": "a oni koji budu zlo činili, u vatru će naglavačke biti gurnuti. \"Zar se već kažnjavate za ono što ste radili?\""
    },
    {
      "resource_id": 126,
      "text": "Ja sam primio zapovijest da se klanjam jedino Gospodaru ovoga grada, koji je On učinio svetim – a Njemu sve pripada – i naređeno mi je da budem poslušan"
    },
    {
      "resource_id": 126,
      "text": "i da Kur'an kazujem; onaj ko bude išao Pravim putem, na Pravome putu je za svoje dobro; a onome ko je u zabludi, ti reci: \"Ja samo opominjem.\""
    },
    {
      "resource_id": 126,
      "text": "I reci: \"Hvala Allahu, On će vam znamenja Svoja pokazati, pa ćete ih vi poznati!\" A Gospodar tvoj motri na ono što radite."
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "27" }
  }
}
