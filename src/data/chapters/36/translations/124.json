{
  "translations": [
    { "resource_id": 124, "text": "Yâsîn," },
    { "resource_id": 124, "text": "Hikmet dolu Kur'an'a yemin ederim ki," },
    { "resource_id": 124, "text": "Sen şüphesiz peygamberlerdensin." },
    { "resource_id": 124, "text": "Dosdoğru bir yol üzeresin." },
    {
      "resource_id": 124,
      "text": "(Bu Kur'an) üstün ve çok merhametli Allah tarafından indirilmiştir."
    },
    {
      "resource_id": 124,
      "text": "Ataları uyarılmamış, bu yüzden kendileri de gaflet içinde kalmış bir toplumu uyarman için indirilmiştir."
    },
    {
      "resource_id": 124,
      "text": "Andolsun ki onların çoğu gafletlerinin cezasını hak etmişlerdir. Çünkü onlar iman etmiyorlar."
    },
    {
      "resource_id": 124,
      "text": "Biz, onların boyunlarına halkalar geçirdik. O halkalar çenelere kadar dayanmaktadır. Bu yüzden kafaları yukarı kalkıktır."
    },
    {
      "resource_id": 124,
      "text": "Önlerinden bir set ve arkalarından bir set çektik de onları kapattık, artık göremezler."
    },
    {
      "resource_id": 124,
      "text": "Onları uyarsan da uyarmasan da onlar için birdir, iman etmezler."
    },
    {
      "resource_id": 124,
      "text": "Sen ancak zikre (Kur'an'a) uyan ve görmeden Rahmân'dan korkan kimseyi uyarabilirsin. İşte böylesini, bir mağfiret ve güzel bir mükâfatla müjdele."
    },
    {
      "resource_id": 124,
      "text": "Şüphesiz ölüleri ancak biz diriltiriz. Onların yaptıkları her işi, bıraktıkları her izi yazarız. Biz, her şeyi apaçık bir kitapta (levhi mahfuzda) sayıp yazmışızdır."
    },
    {
      "resource_id": 124,
      "text": "Onlara, şu şehir halkını misal getir: Hani onlara elçiler gelmişti."
    },
    {
      "resource_id": 124,
      "text": "İşte o zaman biz, onlara iki elçi göndermiştik. Onları yalanladılar. Bunun üzerine üçüncü bir elçi gönderdik. Onlar: Biz size gönderilmiş Allah elçileriyiz! dediler."
    },
    {
      "resource_id": 124,
      "text": "Elçilere dediler ki: Siz de ancak bizim gibi birer insansınız. Rahmân, herhangi bir şey indirmedi. Siz ancak yalan söylüyorsunuz."
    },
    {
      "resource_id": 124,
      "text": "(Elçiler) dediler ki: Rabbimiz biliyor, biz gerçekten size gönderilmiş elçileriz."
    },
    {
      "resource_id": 124,
      "text": "«Bizim vazifemiz, açık bir şekilde Allah'ın buyruklarını size tebliğ etmekten başka bir şey değildir» dediler."
    },
    {
      "resource_id": 124,
      "text": "(Bunun üzerine onlar:) Doğrusu siz bize uğursuz geldiniz. Eğer bu işten vazgeçmezseniz, andolsun sizi taşlarız. Ve bizden size mutlaka fena bir kötülük dokunur, dediler."
    },
    {
      "resource_id": 124,
      "text": "Elçiler şöyle cevap verdi: Sizin uğursuzluğunuz sizinle beraberdir. Size nasihat ediliyorsa bu uğursuzluk mudur? Bilakis, siz aşırı giden bir milletsiniz."
    },
    {
      "resource_id": 124,
      "text": "Derken şehrin öbür ucundan bir adam koşarak geldi. «Ey kavmim! dedi, bu elçilere uyunuz!»"
    },
    {
      "resource_id": 124,
      "text": "«Sizden herhangi bir ücret istemeyen bu kimselere tâbi olun, çünkü onlar hidayete ermiş kimselerdir.»"
    },
    {
      "resource_id": 124,
      "text": "«Bana ne olmuş ki, beni yaratana ibadet etmeyecekmişim! Halbuki, hepiniz O'na döndürüleceksiniz.»"
    },
    {
      "resource_id": 124,
      "text": "\"O'ndan başkalarını hiç kendime ilâh edinir miyim? Rahman bana bir zarar vermek isterse, onların şefaatları bana hiç fayda sağlamaz ve beni de kurtaramazlar.\""
    },
    {
      "resource_id": 124,
      "text": "«İşte o zaman ben apaçık bir sapıklığın içine gömülmüş olurum.»"
    },
    {
      "resource_id": 124,
      "text": "«Şüphesiz ben, Rabbinize inandım, beni dinleyin.»"
    },
    {
      "resource_id": 124,
      "text": "Gir cennete! «Keşke, dedi, kavmim bilseydi!» denildi."
    },
    {
      "resource_id": 124,
      "text": "Rabbimin beni bağışladığını ve beni ikrama mazhar olanlardan kıldığını."
    },
    {
      "resource_id": 124,
      "text": "Biz ondan sonra, onun milletini helâk etmek için üzerlerine gökten herhangi bir ordu indirmedik ve indirecek de değildik."
    },
    {
      "resource_id": 124,
      "text": "(Onları helâk eden) korkunç sesten başka bir şey değildi. Birdenbire sönüverdiler."
    },
    {
      "resource_id": 124,
      "text": "Ne yazık şu kullara! Onlara bir peygamber gelmeyegörsün, ille de onunla alay etmeye kalkışırlar."
    },
    {
      "resource_id": 124,
      "text": "Müşrikler görmüyorlar mı ki, onlardan önce nice kavimleri helâk ettik. Onlar tekrar dönüp de bunlara gelmezler."
    },
    {
      "resource_id": 124,
      "text": "Elbette onların hepsi (kıyamet gününde) karşımızda hazır bulunacaklar."
    },
    {
      "resource_id": 124,
      "text": "(Bu hususta) ölü toprak onlar için mühim bir delildir. Biz ona yağmurla hayat verdik ve ondan dane çıkardık. İşte onlar bundan yerler."
    },
    {
      "resource_id": 124,
      "text": "Biz, yeryüzünde nice nice hurma bahçeleri, üzüm bağları yarattık ve oralarda birçok pınarlar fışkırttık."
    },
    {
      "resource_id": 124,
      "text": "Ta ki, onların meyvelerinden ve elleriyle bunlardan imal ettiklerinden yesinler. Hâla şükretmeyecekler mi?"
    },
    {
      "resource_id": 124,
      "text": "Yerin yetiştirdiklerinden, kendilerinden ve daha bilmedikleri şeylerden bütün çiftleri yaratan Allah, noksan sıfatlardan münezzehtir."
    },
    {
      "resource_id": 124,
      "text": "Gece de onlar için bir ibret alâmetidir. Biz ondan gündüzü sıyırıp çekeriz de onlar karanlıklara gömülürler."
    },
    {
      "resource_id": 124,
      "text": "Güneş, kendine âit bir yer çevresinde akar gider. Bu, dâima gâlip olan ve her şeyi hakkıyla bilen Allah'ın takdiridir."
    },
    {
      "resource_id": 124,
      "text": "Ay için de birtakım menziller (yörüngeler) tayin ettik. Nihayet o, eğri hurma dalı gibi (hilâl) olur da geri döner."
    },
    {
      "resource_id": 124,
      "text": "Ne güneş aya yetişebilir, ne de gece gündüzü geçebilir. Her biri bir yörüngede yüzerler. "
    },
    {
      "resource_id": 124,
      "text": "Onların zürriyetlerini dopdolu bir gemide taşımamız da onlar için büyük bir ibrettir."
    },
    {
      "resource_id": 124,
      "text": "Onlar için, bunun gibi binecekleri başka şeyler de yarattık."
    },
    {
      "resource_id": 124,
      "text": "Dilesek onları suda boğarız. O zaman ne onların imdadına koşan olur, ne de onlar kurtarılırlar."
    },
    {
      "resource_id": 124,
      "text": "Ancak bizim tarafımızdan bir rahmet ve belli bir zamana kadar dünyadan faydalandırmamız müstesnadır."
    },
    {
      "resource_id": 124,
      "text": "Onlara yapmakta olduğunuz ve yapıp arkada bıraktığınız işlerde Allah'tan korkun; umulur ki size merhamet olunur denildiğinde (aldırmazlar)."
    },
    {
      "resource_id": 124,
      "text": "Onlara Rablerinin âyetlerinden bir âyet gelmeyedursun, ille de ondan yüz çevirmişlerdir."
    },
    {
      "resource_id": 124,
      "text": "Allah’ın size rızık olarak verdiklerinden hayra sarfediniz, denildiğinde, kâfirler müminlere dediler ki: Allah'ın dilediği takdirde doyuracağı kimseleri biz mi doyuracağız? Siz gerçekten apaçık bir sapıklık içindesiniz."
    },
    {
      "resource_id": 124,
      "text": "Onlar: Eğer gerçekten doğru söylüyorsanız, bu tehdit ne zaman gerçekleşecektir? derler."
    },
    {
      "resource_id": 124,
      "text": "Onlar, birbirleriyle çekişip dururken kendilerini ansızın yakalayacak korkunç bir sesi bekliyorlar."
    },
    {
      "resource_id": 124,
      "text": "İşte o anda onlar ne bir vasiyyette bulunabilirler, ne de ailelerine dönebilirler."
    },
    {
      "resource_id": 124,
      "text": "Nihayet Sûra üfürülecek. Birde bakarsın ki onlar kabirlerinden kalkıp koşarak Rablerine giderler."
    },
    {
      "resource_id": 124,
      "text": "(İşte o zaman:) Eyvah, eyvah! Bizi kabrimizden kim kaldırdı? Bu, Rahmân’ın vâdettiğidir. Peygamberler gerçekten doğru söylemişler! derler."
    },
    {
      "resource_id": 124,
      "text": "Olan müthiş bir sesten ibarettir. Bunun üzerine onların hepsi hemen huzurumuzda hazır bulunurlar."
    },
    {
      "resource_id": 124,
      "text": "O gün hiçbir kimse en ufak bir haksızlığa uğramaz. Siz orada ancak yaptıklarınızın karşılığını alırsınız. "
    },
    {
      "resource_id": 124,
      "text": "O gün cennetlikler, gerçekten nimetler içinde safa sürerler."
    },
    {
      "resource_id": 124,
      "text": "Onlar ve eşleri gölgeler altında tahtlara kurulurlar."
    },
    {
      "resource_id": 124,
      "text": "Orada onlar için her çeşit meyve vardır. Bütün arzuları yerine getirilir."
    },
    {
      "resource_id": 124,
      "text": "Onlara merhametli Rabb'in söylediği selam vardır."
    },
    {
      "resource_id": 124,
      "text": "«Ayrılın bir tarafa bugün, ey günahkârlar!»"
    },
    {
      "resource_id": 124,
      "text": "«Ey Âdem oğulları! Size şeytana tapmayın, çünkü o sizin apaçık bir düşmanınızdır» demedim mi?"
    },
    {
      "resource_id": 124,
      "text": "«Ve bana kulluk ediniz, doğru yol budur» demedim mi?"
    },
    {
      "resource_id": 124,
      "text": "Şeytan sizden pek çok milleti kandırıp saptırdı. Hâla akıl erdiremiyor musunuz?"
    },
    { "resource_id": 124, "text": "İşte, bu size vâdedilen cehennemdir." },
    { "resource_id": 124, "text": "İnkârınız sebebiyle bugün oraya girin!" },
    {
      "resource_id": 124,
      "text": "O gün onların ağızlarını mühürleriz; yaptıklarını bize elleri anlatır, ayakları da şahitlik eder."
    },
    {
      "resource_id": 124,
      "text": "Dilesek onların gözlerini büsbütün kör ederdik. O zaman doğru yolu bulmaya koşuşurlar, ama nasıl göreceklerdi?"
    },
    {
      "resource_id": 124,
      "text": "Eğer dilesek oldukları yerde onların şekillerini değiştirirdik de ne ileriye gitmeye güçleri yeterdi ne de geri gelmeye!"
    },
    {
      "resource_id": 124,
      "text": "Kime uzun ömür verirsek biz onun gelişmesini tersine çeviririz. Hiç düşünmüyorlar mı?"
    },
    {
      "resource_id": 124,
      "text": "Biz ona (Peygamber'e) şiir öğretmedik. Zaten ona yaraşmazdı da. Onun söyledikleri, ancak Allah'tan gelmiş bir öğüt ve apaçık bir Kur'an'dır."
    },
    {
      "resource_id": 124,
      "text": "Diri olanları uyarsın ve kâfirler cezayı hak etsinler diye. "
    },
    {
      "resource_id": 124,
      "text": "Görmüyorlar mı ki, biz kudretimizin eseri olmak üzere onlar için birçok hayvan yarattık. Bu sayede onlar bunlara sahip olmuşlardır."
    },
    {
      "resource_id": 124,
      "text": "Bu hayvanları onların emrine verdik. Onların bazısını binek olarak kullanırlar, bazısını besin olarak yerler."
    },
    {
      "resource_id": 124,
      "text": "Bu hayvanlarda onlar için nice faydalar ve içilecek sütler vardır. Hâla şükretmezler mi?"
    },
    {
      "resource_id": 124,
      "text": "Onlar, yardım göreceklerini umarak Allah’tan başka ilâhlar edindiler."
    },
    {
      "resource_id": 124,
      "text": "Halbuki ilâhların onlara yardım etmeye güçleri yetmez. Aksine kendileri bunlar için yardıma hazır askerlerdir."
    },
    {
      "resource_id": 124,
      "text": "(Rasûlüm!) O halde onların sözleri sakın seni üzmesin. Kuşkusuz biz, onların gizlemekte olduklarını da, açığa vurduklarını da biliyoruz."
    },
    {
      "resource_id": 124,
      "text": "İnsan görmez mi ki, biz onu meniden yarattık. Bir de bakıyorsun ki, apaçık düşman kesilmiş."
    },
    {
      "resource_id": 124,
      "text": "Kendi yaratılışını unutarak bize karşı misal getirmeye kalkışıyor ve: «Şu çürümüş kemikleri kim diriltecek?» diyor."
    },
    {
      "resource_id": 124,
      "text": "De ki: Onları ilk defa yaratmış olan diriltecek. Çünkü O, her türlü yaratmayı gayet iyi bilir."
    },
    {
      "resource_id": 124,
      "text": "Yeşil ağaçtan sizin için ateş çıkaran O’dur. İşte siz ateşi ondan yakıyorsunuz."
    },
    {
      "resource_id": 124,
      "text": "Gökleri ve yeri yaratan, onların benzerlerini yaratmaya kadir değil midir? Evet! Elbette kadirdir. O, her şeyi hakkıyla bilen yaratıcıdır."
    },
    {
      "resource_id": 124,
      "text": "Bir şey yaratmak istediği zaman Onun yaptığı « OL » demekten ibarettir. Hemen oluverir."
    },
    {
      "resource_id": 124,
      "text": "Her şeyin mülkü elinde olan Allah, her türlü noksan sıfattan münezzehtir. Sonunda O'na döndürüleceksiniz."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "36" }
  }
}
