{
  "translations": [
    { "resource_id": 235, "text": "Yā Sīn." },
    { "resource_id": 235, "text": "Bij de Koran, vol wijsheid." },
    {
      "resource_id": 235,
      "text": "Waarlijk, jij (O Mohammed) bent één van de Boodschappers."
    },
    { "resource_id": 235, "text": "Op een rechte Weg." },
    {
      "resource_id": 235,
      "text": "(Dit is) een openbaring die door de Almachtige, de Genadevolle is gestuurd."
    },
    {
      "resource_id": 235,
      "text": "Zodat jij een volk wiens voorvaders niet gewaarschuwd zijn en dus achteloos zijn, moge waarschuwen."
    },
    {
      "resource_id": 235,
      "text": "Voorwaar, het woord is tegen de meesten van hen bewaarheid, omdat zij niet geloven."
    },
    {
      "resource_id": 235,
      "text": "Waarlijk! Wij hebben om hun nekken ijzeren kettingen gelegd die tot hun kinnen reiken, zodat hun hoofden opgeheven blijven."
    },
    {
      "resource_id": 235,
      "text": "En Wij hebben een hindernis vόόr hen geplaatst, en een hindernis achter hen en Wij hebben hun ogen bedekt zodat zij niet kunnen zien."
    },
    {
      "resource_id": 235,
      "text": "Het maakt hen niet uit of je hen waarschuwt of niet, zij zullen niet geloven."
    },
    {
      "resource_id": 235,
      "text": "Jij kunt slechts degene waarschuwen wie de Vermaning volgt en de Barmhartigste ongezien vreest. Geef hem het goede nieuws van de vergiffenis en de gulle beloning."
    },
    {
      "resource_id": 235,
      "text": "Waarlijk, Wij geven leven aan de doden en Wij noteren wat zij gedaan hebben en (ook) hun sporen. En alle zaken hebben Wij opgesomd in een duidelijk Boek."
    },
    {
      "resource_id": 235,
      "text": "En geef hen een vergelijking: het (verhaal van de) bewoners van de stad. Toen er Boodschappers tot hen kwamen."
    },
    {
      "resource_id": 235,
      "text": "Toen Wij er twee tot hen zonden verloochenden zij hen beiden, dus versterkten Wij hen met een derde, en zij zeiden: “Waarlijk! Wij zijn als Boodschappers naar jullie gestuurd.”"
    },
    {
      "resource_id": 235,
      "text": "Zij zeiden: “Jullie zijn slechts mensen zoals wij, en de Barmhartigste heeft niets geopenbaard, jullie vertellen slechts leugens.”"
    },
    {
      "resource_id": 235,
      "text": "De Boodschappers zeiden: “Onze Heer weet dat wij als Boodschappers tot jullie zijn gestuurd."
    },
    {
      "resource_id": 235,
      "text": "En het is slechts onze plicht om duidelijk te verkondigen.”"
    },
    {
      "resource_id": 235,
      "text": "De (mensen) zeiden: “Wat ons betreft, wij zien een kwaad voorteken in jullie, als jullie niet stoppen, zullen wij jullie zeker stenigen en dan zal jullie een pijnlijke bestraffing van ons treffen.”"
    },
    {
      "resource_id": 235,
      "text": "Zij zeiden: “Jullie kwade voortekenen zijn bij jullie! (Is het) omdat jullie vermaand worden? Nee, jullie zijn een volk dat buitensporig is.”"
    },
    {
      "resource_id": 235,
      "text": "En er kwam van het verste gedeelte van de stad een man aanrennen, die zei: “O mijn volk! Gehoorzaam de Boodschappers."
    },
    {
      "resource_id": 235,
      "text": "Gehoorzaam degenen die geen betaling van jullie vragen, en die rechtgeleid zijn."
    },
    {
      "resource_id": 235,
      "text": "En waarom zou ik niet Hem aanbidden Die mij heeft geschapen? En tot hem worden jullie teruggekeerd."
    },
    {
      "resource_id": 235,
      "text": "Hoe zou ik dan naast Hem goden kunnen nemen? Als de Barmhartige voor mij tegenspoed zou wensen, dan zou hun bemiddeling mij niets baten en mij niet redden."
    },
    {
      "resource_id": 235,
      "text": "Dan voorwaar, zal ik in een duidelijke dwaling verkeren."
    },
    {
      "resource_id": 235,
      "text": "Waarlijk! Ik geloof in jullie Heer, luister daarom!”"
    },
    {
      "resource_id": 235,
      "text": "Er werd gezegd: “Ga het paradijs binnen.” Hij zei: “Ik wou dat mijn volk het wist!"
    },
    {
      "resource_id": 235,
      "text": "Dat mijn Heer mij heeft vergeven en mij tot één van de geëerden heeft gemaakt!” ۞"
    },
    {
      "resource_id": 235,
      "text": "En Wij hebben na hem geen leger (van Engelen) uit de hemel naar zijn volk gestuurd, en Wij zonden hen niet."
    },
    {
      "resource_id": 235,
      "text": "Er was slechts één enkele kreet en zie! Zij waren stil."
    },
    {
      "resource_id": 235,
      "text": "Helaas voor de mensheid! Er komt geen Boodschapper tot hen, of zij drijven de spot met hem."
    },
    {
      "resource_id": 235,
      "text": "Hebben zij niet gezien hoeveel generaties Wij vóór hen vernietigd hebben? Waarlijk, zij zullen niet tot hen terugkeren."
    },
    {
      "resource_id": 235,
      "text": "En ieder van hen zal voor Ons gebracht worden."
    },
    {
      "resource_id": 235,
      "text": "En een Teken voor hen is de dode aarde die Wij tot leven doen komen en waaruit Wij graan voortbrengen, waarvan zij eten."
    },
    {
      "resource_id": 235,
      "text": "En Wij hebben daarin tuinen van dadelpalmen en druivenstruiken gemaakt en Wij hebben ervoor gezorgd dat waterbronnen daarin stromen."
    },
    {
      "resource_id": 235,
      "text": "Opdat zij van haar vruchten eten, en van wat hun handen hebben verricht. Zullen zij dan niet danken?"
    },
    {
      "resource_id": 235,
      "text": "Heilig is Degene Die alle soorten geschapen heeft die de aarde voortbrengt en uit henzelf en van wat zij niet weten."
    },
    {
      "resource_id": 235,
      "text": "En een Teken voor hen is de nacht, waarvan Wij de dag onttrekken, dan bevinden zij zich in de\" duisternis."
    },
    {
      "resource_id": 235,
      "text": "En de zon vaart haar eigen afgebakende koers voor een (vastgestelde) termijn. Dat is het besluit van de Almachtige, de Alwetende."
    },
    {
      "resource_id": 235,
      "text": "En Wij hebben voor de maan standen bepaald, zodat zij terugkeert als een oude sikkeltje van een dadeltros."
    },
    {
      "resource_id": 235,
      "text": "Het is niet mogelijk dat de zon de maan bereikt en de nacht kan de dag niet inhalen. Allen bewegen in een kringloop."
    },
    {
      "resource_id": 235,
      "text": "En een Teken voor hen is het dat Wij hun nageslacht in een volgeladen schip hebben gedreven."
    },
    {
      "resource_id": 235,
      "text": "En Wij hebben voor hen hetzelfde als dat geschapen zodat zij daarop rijden."
    },
    {
      "resource_id": 235,
      "text": "En als Wij willen, doen Wij hen verdrinken en er zal voor hen geen helper zijn, noch zullen zij gered worden."
    },
    {
      "resource_id": 235,
      "text": "Tenzij het een genade van Ons is en als een gunst voor een vastgestelde tijd."
    },
    {
      "resource_id": 235,
      "text": "En toen er tegen hen gezegd werd: “Hoedt u voor wat vόόr jullie is en wat achter jullie is, hopelijk zullen jullie begenadigd worden.”"
    },
    {
      "resource_id": 235,
      "text": "En nooit kwam er een Teken van de Tekenen van hun Heer tot hen, of zij keerden zich daarvan af."
    },
    {
      "resource_id": 235,
      "text": "En toen er (door de armen onder de sahaabah) tegen hen gezegd werd: “Geef uit van datgene waarmee Allah jullie heeft voorzien,” zeiden de ongelovigen (al spottend) tegen de gelovigen: “Zullen wij degenen voeden die Allah had kunnen voeden, indien Hij dat wenste?” (Als jullie overtuigd zijn van deze uitspraak), weet dan dat jullie in een duidelijke dwaling verkeren.”"
    },
    {
      "resource_id": 235,
      "text": "En zij zeiden: “Wanneer zal deze belofte vervuld worden als jullie waarachtig zijn?”"
    },
    {
      "resource_id": 235,
      "text": "Zij wachten slechts op een plotselinge straf die hen zal overkomen terwijl zij nog aan het redetwisten zijn."
    },
    {
      "resource_id": 235,
      "text": "Dan kunnen zij elkaar niet raadplegen noch kunnen zij naar hun familie terugkeren."
    },
    {
      "resource_id": 235,
      "text": "En er wordt op de trompet geblazen, daarop snellen zij uit de graven naar hun Heer."
    },
    {
      "resource_id": 235,
      "text": "Zij zeggen: “Wee voor ons! Wie heeft ons uit onze slaapplaats doen herrijzen? Dit is wat de Barmhartige heeft beloofd, en de Boodschappers hebben de waarheid gesproken!”"
    },
    {
      "resource_id": 235,
      "text": "Het zal maar één enkele kreet zijn, zie dus! Zij zullen allen voor Ons worden gebracht!"
    },
    {
      "resource_id": 235,
      "text": "Deze Dag zal niemand het minste onrecht worden aangedaan en jullie zullen slechts worden beloond voor wat jullie plachten te doen."
    },
    {
      "resource_id": 235,
      "text": "Waarlijk, de bewoners van het Paradijs zullen op die Dag bezig zijn met prettige dingen."
    },
    {
      "resource_id": 235,
      "text": "Zij en hun vrouwen zullen zich in de schaduwen bevinden, op rustbanken leunend."
    },
    {
      "resource_id": 235,
      "text": "Zij zullen daar (alle soorten fruit) hebben en alles wat zij verlangen."
    },
    {
      "resource_id": 235,
      "text": "(Er wordt hen gezegd:) “Vrede zij met u.” Een woord van een Meest Barmhartige Heer."
    },
    {
      "resource_id": 235,
      "text": "“Ga op deze Dag (van de gelovigen) weg, O jullie misdadigers!”"
    },
    {
      "resource_id": 235,
      "text": "Heb Ik jullie, O kinderen van Adam, niet bevolen om de Sheitan niet te dienen? Waarlijk, hij is een duidelijke vijand voor jullie."
    },
    { "resource_id": 235, "text": "En aanbidt Mij. Dat is het rechte Pad." },
    {
      "resource_id": 235,
      "text": "En voorwaar, hij heeft een groot gedeelte van jullie misleidt. Begrepen jullie het dan niet?"
    },
    {
      "resource_id": 235,
      "text": "Dit is de Hel waarvoor jullie gewaarschuwd zijn."
    },
    {
      "resource_id": 235,
      "text": "Ga haar op deze Dag binnen wegens wat jullie plachten niet te geloven."
    },
    {
      "resource_id": 235,
      "text": "Deze Dag zullen Wij hun monden verzegelen en hun handen zullen tot Ons spreken, en hun benen zullen getuigen over wat zij plachten te verrichten."
    },
    {
      "resource_id": 235,
      "text": "En als het Onze wil was geweest, dan hadden Wij zeker het gezichtsvermogen uitgewist van hun ogen, waarna zij een wedloop naar het Pad zouden houden, maar hoe zouden zij dan kunnen zien?"
    },
    {
      "resource_id": 235,
      "text": "En als het Onze wil was geweest, zouden Wij hen op hun plaatsen doen verstijven. Dan zouden zij niet in staat zijn om vooruit te komen, noch zouden zij kunnen \"terugkeren."
    },
    {
      "resource_id": 235,
      "text": "En degene die Wij een lang leven geven, doen Wij degeneren in zijn schepping (waarmee zwakheid, dementie en afhankelijkheid gepaard gaan). Zullen (de ontkenners) hun gezond verstand dan niet gebruiken (in gehoorzaamheid aan Allah)?"
    },
    {
      "resource_id": 235,
      "text": "En Wij hebben hem (Mohammed) de dichtkunst niet onderwezen en het past hem niet. Dit is slechts een Waarschuwing en een duidelijke Koran."
    },
    {
      "resource_id": 235,
      "text": "Opdat hij de levenden waarschuwt en opdat het Woord (van bestraffing) voor de ongelovigen bewaarheid wordt."
    },
    {
      "resource_id": 235,
      "text": "Zien zij dan niet, dat onder wat Onze Handen voor hen hebben geschapen, het vee is, zodat zij daarvan de eigenaren zijn?"
    },
    {
      "resource_id": 235,
      "text": "En Wij hebben het voor hen onderworpen, sommigen berijden zij ervan en sommigen eten zij."
    },
    {
      "resource_id": 235,
      "text": "En zij hebben voordeel van hen, en een (bron van) drinken, zullen zij dan niet dankbaar zijn?"
    },
    {
      "resource_id": 235,
      "text": "En zij hebben naast Allah goden aangenomen, hopende dat zij door hen geholpen worden."
    },
    {
      "resource_id": 235,
      "text": "Zij kunnen hen niet helpen, maar zij zullen als een groep voortgebracht worden tegen degenen die hen aanbaden."
    },
    {
      "resource_id": 235,
      "text": "En laat hun spraak jou dan niet bedroeven. Waarlijk, Wij weten wat zij verbergen en wat zij openlijk doen."
    },
    {
      "resource_id": 235,
      "text": "Ziet de mens dan niet dat Wij hem uit een druppel (mannelijk zaad) hebben geschapen? En toch is hij een redetwister!"
    },
    {
      "resource_id": 235,
      "text": "En (hierover) gaf hij Ons een gelijkenis terwijl hij de schepping van zichzelf over het hoofd zag. (Met een bot in de hand) vraagt hij: “Wie doet de beenderen tot leven komen, terwijl ze gruis zijn?”"
    },
    {
      "resource_id": 235,
      "text": "Zeg: “Hij zal hen doen herleven zoals Hij hen de eerste keer heeft geschapen! En Hij is Alwetend over de gehele schepping!"
    },
    {
      "resource_id": 235,
      "text": "Hij is Degene Die voor jullie van de groene boom vuur heeft gemaakt, waarna jullie er een vuur mee ontsteken.”"
    },
    {
      "resource_id": 235,
      "text": "Is Hij, Die de hemelen en de aarde heeft geschapen niet in staat om iets te scheppen wat daaraan gelijk is? Zeker wel! Want voorwaar, Hij is de Schepper, de Alwetende."
    },
    {
      "resource_id": 235,
      "text": "Waarlijk, als Hij zich voorgenomen heeft iets (te scheppen) dan luidt Zijn bevel slechts: “Wees!” en het is."
    },
    {
      "resource_id": 235,
      "text": "Heilig is Degene in Wiens Hand de soevereiniteit over alle zaken bevindt. En tot Hem zullen jullie (uiteindelijk) allen terugkeren."
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "36" }
  }
}
