{
  "translations": [
    { "resource_id": 214, "text": "Ja Sin." },
    { "resource_id": 214, "text": "Tako Mi Kur’ana mudrog…" },
    { "resource_id": 214, "text": "uistinu, jedan od poslanikā si ti…" },
    { "resource_id": 214, "text": "na Pravom putu…" },
    { "resource_id": 214, "text": "po objavi Silnoga i Samilosnoga…" },
    {
      "resource_id": 214,
      "text": "da opominješ narod čiji preci nisu bili opominjani, pa je ravnodušan!"
    },
    {
      "resource_id": 214,
      "text": "O većini njih se već obistinila Riječ – zato oni neće vjerovati."
    },
    {
      "resource_id": 214,
      "text": "Mi smo učinili da budu kao oni na čije smo vratove sindžire stavili sve do podbradaka – zato su oni glava uzdignutih…"
    },
    {
      "resource_id": 214,
      "text": "i kao oni ispred kojih i iza kojih smo pregradu metnuli i na oči im koprenu stavili. Zato oni ne vide…"
    },
    {
      "resource_id": 214,
      "text": "i njima je svejedno opominjao ih ti ili ne opominjao, oni neće vjerovati."
    },
    {
      "resource_id": 214,
      "text": "Tvoja opomena će koristiti samo onom koji Kur’an slijedi i Milostivoga se boji, iako Ga ne vidi – njega obraduj oprostom i nagradom lijepom!"
    },
    {
      "resource_id": 214,
      "text": "Mi ćemo, zaista, mrtve oživiti i Mi smo zapisali ono što su uradili i djela koja su iza sebe ostavili – sve smo Mi to u Knjizi jasno pobrojali."
    },
    {
      "resource_id": 214,
      "text": "Navedi im kao pouku stanovnike jednog grada kad su im došli poslanici."
    },
    {
      "resource_id": 214,
      "text": "Kad im Mi poslasmo dvojicu, ali im oni ne povjerovaše, i pojačasmo trećim, pa rekoše: “Mi smo vama poslati!”"
    },
    {
      "resource_id": 214,
      "text": "“Vi ste ljudi kao i mi”, oni odgovoriše, “Milostivi nije objavio ništa, vi neistinu govorite!”"
    },
    {
      "resource_id": 214,
      "text": "“Gospodar naš zna da smo, doista, vama poslati”, rekoše oni…"
    },
    { "resource_id": 214, "text": "“i dužni smo samo jasno obznaniti.”" },
    {
      "resource_id": 214,
      "text": "Oni rekoše: “Mi slutimo da nam nesreću donosite. Ako se ne okanite, kamenovat ćemo vas i stići će vas, zaista, bolna patnja od nas.”"
    },
    {
      "resource_id": 214,
      "text": "“Uzrok vaše nesreće je s vama!”, rekoše oni. “Zar zato što ste opomenuti? Ta vi ste narod koji svaku granicu zla prelazi.”"
    },
    {
      "resource_id": 214,
      "text": "I s kraja grada žurno dođe jedan čovjek i reče: “O narode moj, slijedi one koji su poslati…"
    },
    {
      "resource_id": 214,
      "text": "slijedite one koji od vas ne traže nikakvu nagradu, a na Pravom su putu!"
    },
    {
      "resource_id": 214,
      "text": "Zašto da se ne klanjam Onom Koji me je stvorio, a Njemu ćete se vratiti?"
    },
    {
      "resource_id": 214,
      "text": "Zašto da prihvatam druge bogove mimo Njega? Ako Milostivi hoće da me snađe neko zlo, njihovo posredovanje neće mi biti ni od kakve koristi i oni me neće moći spasiti…"
    },
    { "resource_id": 214, "text": "a ja bih tad bio u pravoj zabludi…" },
    {
      "resource_id": 214,
      "text": "ja vjerujem u Gospodara vašeg, čujte mene!”"
    },
    {
      "resource_id": 214,
      "text": "I bī rečeno: “Uđi u džennet!”, a on reče: “Kamo sreće da narod moj zna…"
    },
    {
      "resource_id": 214,
      "text": "zašto mi je Gospodar moj oprostio i lijep mi prijem priredio!”"
    },
    {
      "resource_id": 214,
      "text": "I protiv naroda njegova, poslije njega, Mi nismo vojsku s neba poslali, niti smo to ikad činili…"
    },
    {
      "resource_id": 214,
      "text": "samo bi se čuo jedan užasan krik, i oni bi odjednom svi pomrli."
    },
    {
      "resource_id": 214,
      "text": "O kako će ljudi biti jadni! Nijedan poslanik im nije došao, a da mu se nisu narugali."
    },
    {
      "resource_id": 214,
      "text": "Kako oni ne znaju koliko smo prije njih naroda uništili od kojih im se niko vratio nije…"
    },
    {
      "resource_id": 214,
      "text": "a svi oni bit će zajedno pred Nas dovedeni."
    },
    {
      "resource_id": 214,
      "text": "Dokaz im je mrtva zemlja: Mi joj život dajemo i iz nje niče žito koje oni jedu…"
    },
    {
      "resource_id": 214,
      "text": "Mi po njoj stvaramo bašče, palmike i vinograde, i činimo da iz nje izvori izviru…"
    },
    {
      "resource_id": 214,
      "text": "da oni jedu plodove njihove i od onog što ruke njegove privrijede, pa zašto neće da budu zahvalni?"
    },
    {
      "resource_id": 214,
      "text": "Neka je hvaljen Onaj Koji u svemu stvara spol: u onom što iz zemlje niče, u njima samima, i u onom što oni ne znaju!"
    },
    {
      "resource_id": 214,
      "text": "I noć im je dokaz: Mi uklanjamo dnevnu svjetlost i oni ostaju u mraku."
    },
    {
      "resource_id": 214,
      "text": "I Sunce se kreće do svog odredišta, to je odredba Silnog i Sveznajućeg."
    },
    {
      "resource_id": 214,
      "text": "I Mjesecu smo odredili položaj, i on se uvijek ponovo vraća kao stari savijeni palmin prut."
    },
    {
      "resource_id": 214,
      "text": "Niti Sunce može dostići Mjesec niti noć može prestići dan, svi oni u svemiru plove."
    },
    {
      "resource_id": 214,
      "text": "Dokaz im je i to što smo Mi nosili potomke njihove u lađi natovarenoj…"
    },
    {
      "resource_id": 214,
      "text": "i što za njih, slične njima, stvaramo one na kojima se voze."
    },
    {
      "resource_id": 214,
      "text": "I ako želimo, Mi ih potopimo. I neće im spasa biti, neće se izbaviti…"
    },
    {
      "resource_id": 214,
      "text": "osim ako im se ne smilujemo, da bi do roka određenog uživali."
    },
    {
      "resource_id": 214,
      "text": "A kad im se rekne: “Bojte se onog šta je prije vas i onog što vas čeka da biste pomilovani bili!”"
    },
    {
      "resource_id": 214,
      "text": "I ne dođe im nijedan dokaz od Gospodara njihova kojem oni leđa ne okrenu."
    },
    {
      "resource_id": 214,
      "text": "A kad im se kaže: “Udjeljujte od onog što vam Allah daje”, onda nevjernici govore vjernicima: “Zar da hranimo onog koga je Allah, da je htio, mogao nahraniti? Vi ste, uistinu, u pravoj zabludi!”"
    },
    {
      "resource_id": 214,
      "text": "I govore: “Kad će već jednom ta prijetnja, ako istinu govorite?”"
    },
    {
      "resource_id": 214,
      "text": "A ne čekaju drugo do strašan glas koji će ih, dok se budu jedni s drugima prepirali, obuzeti…"
    },
    {
      "resource_id": 214,
      "text": "pa neće moći ništa oporučiti, niti se čeljadi svojoj vratiti."
    },
    {
      "resource_id": 214,
      "text": "I puhnut će se u rog, pa će oni iz grobova prema Gospodaru svom pohrliti…"
    },
    {
      "resource_id": 214,
      "text": "govoreći: “Teško nama! Ko nas iz naših grobova oživi?” “Eto ostvaruje se prijetnja Milostivog, poslanici su istinu govorili!”"
    },
    {
      "resource_id": 214,
      "text": "Bit će to samo jedan glas i oni će se svi pred Nama obresti."
    },
    {
      "resource_id": 214,
      "text": "Danas se neće nikom nepravda učiniti i vi ćete, prema onom kako ste radili, nagrađeni biti…"
    },
    {
      "resource_id": 214,
      "text": "stanovnici Dženneta uživat će tog Dana u blagodatima veseli i radosni…"
    },
    {
      "resource_id": 214,
      "text": "oni i žene njihove bit će u hladovini na ukrašenim divanima naslonjeni…"
    },
    {
      "resource_id": 214,
      "text": "u njemu će imati voća, i ono što budu željeli."
    },
    {
      "resource_id": 214,
      "text": "“Mir vama!”, bit će riječi Gospodara Milostivog…"
    },
    { "resource_id": 214, "text": "“a vi, o grešnici, danas se odvojite!”" },
    {
      "resource_id": 214,
      "text": "O sinovi Ademovi, zar vam nisam naredio: “Ne obožavajte šejtana, on vam je neprijatelj otvoreni?…"
    },
    { "resource_id": 214, "text": "već se klanjajte Meni – to je Put pravi." },
    {
      "resource_id": 214,
      "text": "On je mnoge od vas u zabludu odveo, kako niste pameti imali!?"
    },
    { "resource_id": 214, "text": "Ovo je Džehennem kojim vam se prijetilo…" },
    {
      "resource_id": 214,
      "text": "pržite se sad u njemu zato što niste vjerovali!”"
    },
    {
      "resource_id": 214,
      "text": "Danas ćemo im usta zapečatiti, njihove ruke će Nam govoriti, a noge njihove će o onom što su radili svjedočiti."
    },
    {
      "resource_id": 214,
      "text": "Da smo htjeli, mogli smo ih vida njihova lišiti, pa kad bi na sirat-ćupriju pošli, kako bi vidjeli?"
    },
    {
      "resource_id": 214,
      "text": "A da smo htjeli, mogli smo ih na mjestu na kome su zgriješili u nešto pretvoriti, pa ne bi mogli nikuda otići niti se vratiti."
    },
    {
      "resource_id": 214,
      "text": "Onom kome dug život damo, Mi mu izgled nagore izmijenimo. Zar oni ne razumiju?"
    },
    {
      "resource_id": 214,
      "text": "Mi Poslanika nismo pjesništvu učili, to mu ne priliči. Ovo je samo pouka – Kur’an jasni…"
    },
    {
      "resource_id": 214,
      "text": "da opominje onog ko ima pameti, i da zasluže kaznu nevjernici."
    },
    {
      "resource_id": 214,
      "text": "Kako oni ne vide da Mi samo zbog njih stoku stvaramo i da oni njome raspolažu kao vlasnici…"
    },
    {
      "resource_id": 214,
      "text": "i da smo im dali da se njome služe – na nekim jašu, a nekima se hrane…"
    },
    {
      "resource_id": 214,
      "text": "i drugih koristi od nje imaju, i mlijeko, pa zašto nisu zahvalni…"
    },
    {
      "resource_id": 214,
      "text": "već pored Allaha druge bogove prihvataju u nadi da će im oni na pomoći biti…"
    },
    {
      "resource_id": 214,
      "text": "oni im, međutim, neće moći pomoći i oni su za njih vojska privedena?"
    },
    {
      "resource_id": 214,
      "text": "I neka te ne žaloste riječi njihove. Mi, doista, znamo i ono što kriju i ono što pokazuju."
    },
    {
      "resource_id": 214,
      "text": "Kako čovjek ne vidi da ga Mi od kapi sjemena stvaramo, i opet je otvoreni protivnik…"
    },
    {
      "resource_id": 214,
      "text": "i Nama navodi primjer, a zaboravlja kako je stvoren, i govori: “Ko će oživiti kosti kad budu truhle?”"
    },
    {
      "resource_id": 214,
      "text": "Reci: “Oživit će ih Onaj Koji ih je prvi put stvorio, On dobro zna sve što je stvorio."
    },
    {
      "resource_id": 214,
      "text": "Onaj Koji vam iz zelenog drveća vatru stvara i vi njome potpaljujete.”"
    },
    {
      "resource_id": 214,
      "text": "Zar Onaj Koji je stvorio nebesa i Zemlju nije kadar stvoriti njima slične? Jest, On sve stvara i On je Sveznajući."
    },
    {
      "resource_id": 214,
      "text": "Kad nešto hoće, On samo za to rekne: “Budi!”, i ono bude."
    },
    {
      "resource_id": 214,
      "text": "Pa neka je hvaljen Onaj u Čijoj je ruci vlast nad svim, Njemu ćete se vratiti!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "36" }
  }
}
