{
  "translations": [
    { "resource_id": 126, "text": "Jā Sīn." },
    { "resource_id": 126, "text": "Tako Mi Kur'ana mudrog," },
    { "resource_id": 126, "text": "ti si, uistinu, poslanik," },
    { "resource_id": 126, "text": "na Pravome putu," },
    { "resource_id": 126, "text": "po objavi Silnoga i Samilosnoga," },
    {
      "resource_id": 126,
      "text": "da opominješ narod čiji preci nisu bili opominjani, pa je ravnodušan!"
    },
    {
      "resource_id": 126,
      "text": "O većini njih se već obistinila Riječ – zato oni neće vjerovati."
    },
    {
      "resource_id": 126,
      "text": "Mi smo učinili da budu kao oni na čije smo vratove sindžire stavili sve do podbradaka – zato su oni glava uzdignutih,"
    },
    {
      "resource_id": 126,
      "text": "i kao oni ispred kojih i iza kojih smo pregradu metnuli i na oči im koprenu stavili – zato oni ne vide,"
    },
    {
      "resource_id": 126,
      "text": "i njima je svejedno opominjao ih ti ili ne opominjao, oni neće vjerovati."
    },
    {
      "resource_id": 126,
      "text": "Tvoja opomena će koristiti samo onome koji Kur'an slijedi i Milostivoga se boji, iako Ga ne vidi; njega obraduj oprostom i nagradom lijepom!"
    },
    {
      "resource_id": 126,
      "text": "Mi ćemo, zaista, mrtve oživiti i Mi smo zapisali ono što su uradili i djela koja su iza sebe ostavili; sve smo Mi to u Knjizi jasnoj pobrojali."
    },
    {
      "resource_id": 126,
      "text": "Navedi im kao pouku stanovnike jednog grada kad su im došli poslanici;"
    },
    {
      "resource_id": 126,
      "text": "kad im Mi poslasmo dvojicu, ali im oni ne povjerovaše, i pojačasmo trećim, pa rekoše: \"Mi smo vama poslani!\" –"
    },
    {
      "resource_id": 126,
      "text": "\"Vi ste ljudi kao i mi\" – oni odgovoriše – \"Milostivi nije objavio ništa, vi neistinu govorite!\""
    },
    {
      "resource_id": 126,
      "text": "\"Gospodar naš zna da smo, doista, vama poslani\" – rekoše oni –"
    },
    { "resource_id": 126, "text": "\"i dužni smo samo da jasno obznanimo.\"" },
    {
      "resource_id": 126,
      "text": "Oni rekoše: \"Mi slutimo da nam nesreću donosite; ako se ne okanite, kamenovaćemo vas i stići će vas, zaista, bolna patnja od nas.\""
    },
    {
      "resource_id": 126,
      "text": "\"Uzrok vaše nesreće je s vama!\" – rekoše oni. \"Zar zato što ste opomenuti? Ta vi ste narod koji svaku granicu zla prelazi.\""
    },
    {
      "resource_id": 126,
      "text": "I s kraja grada žurno dođe jedan čovjek i reče: \"O narode moj, slijedi one koji su poslani,"
    },
    {
      "resource_id": 126,
      "text": "slijedite one koji od vas ne traže nikakvu nagradu, a na Pravom su putu!"
    },
    {
      "resource_id": 126,
      "text": "Zašto da se ne klanjam Onome koji me je stvorio, a Njemu ćete se vratiti?"
    },
    {
      "resource_id": 126,
      "text": "Zašto da prihvaćam druge bogove mimo Njega? Ako Milostivi hoće da me snađe neko zlo, njihovo posredovanje neće mi biti ni od kakve koristi i oni me neće moći spasiti,"
    },
    { "resource_id": 126, "text": "a ja bih tada bio u pravoj zabludi;" },
    {
      "resource_id": 126,
      "text": "ja vjerujem u Gospodara vašeg, čujte mene!\""
    },
    {
      "resource_id": 126,
      "text": "I reći će se: \"Uđi u Džennet!\" – a on će reći: \"Kamo sreće da narod moj zna"
    },
    {
      "resource_id": 126,
      "text": "zašto mi je Gospodar moj oprostio i lijep mi prijem priredio!\""
    },
    {
      "resource_id": 126,
      "text": "I protiv naroda njegova, poslije njega, Mi nismo vojsku s neba poslali, niti smo to ikada činili;"
    },
    {
      "resource_id": 126,
      "text": "samo bi se čuo jedan užasan krik, i oni bi odjednom svi pomrli."
    },
    {
      "resource_id": 126,
      "text": "O kako su ljudi jadni! Nijedan poslanik im nije došao, a da mu se nisu narugali."
    },
    {
      "resource_id": 126,
      "text": "Kako oni ne znaju koliko smo prije njih naroda uništili od kojih im se niko vratio nije,"
    },
    { "resource_id": 126, "text": "a svi oni biće zajedno pred Nas dovedeni." },
    {
      "resource_id": 126,
      "text": "Dokaz im je mrtva zemlja: Mi joj život dajemo i iz nje niče žito koje oni jedu;"
    },
    {
      "resource_id": 126,
      "text": "Mi po njoj stvaramo bašče, palmike i vinograde – i činimo da iz nje izvori izviru –"
    },
    {
      "resource_id": 126,
      "text": "da oni jedu plodove njihove i od onoga što ruke njihove privrijede, pa zašto neće da budu zahvalni?"
    },
    {
      "resource_id": 126,
      "text": "Neka je hvaljen Onaj koji u svemu stvara pol: u onome što iz zemlje niče, u njima samima, i u onome što oni ne znaju!"
    },
    {
      "resource_id": 126,
      "text": "I noć im je dokaz: Mi uklanjamo dnevnu svjetlost i oni ostaju u mraku."
    },
    {
      "resource_id": 126,
      "text": "I Sunce se kreće do svoje određene granice, to je odredba Silnoga i Sveznajućeg."
    },
    {
      "resource_id": 126,
      "text": "I Mjesecu smo odredili položaje; i on se uvijek ponovo vraća kao stari savijeni palmin prut."
    },
    {
      "resource_id": 126,
      "text": "Nit' Sunce može Mjesec dostići nit' noć dan prestići, svi oni u svemiru plove."
    },
    {
      "resource_id": 126,
      "text": "Dokaz im je i to što potomke njihove u lađama krcatim prevozimo"
    },
    {
      "resource_id": 126,
      "text": "i što za njih, slične njima, stvaramo one na kojima se voze."
    },
    {
      "resource_id": 126,
      "text": "I ako želimo, Mi ih potopimo, i neće im spasa biti, neće se izbaviti,"
    },
    {
      "resource_id": 126,
      "text": "osim ako im se ne smilujemo, da bi do roka određenog uživali."
    },
    {
      "resource_id": 126,
      "text": "A kad im se rekne: \"Bojte se onoga što se prije vas dogodilo i onoga što vas čeka da biste pomilovani bili…\""
    },
    {
      "resource_id": 126,
      "text": "I ne dođe im nijedan dokaz od Gospodara njihova kojem oni leđa ne okrenu."
    },
    {
      "resource_id": 126,
      "text": "A kad im se kaže: \"Udjeljujte od onoga što vam Allah daje\" – onda nevjernici govore vjernicima: \"Zar da hranimo onoga koga je Allah, da je htio, mogao nahraniti? Vi ste, uistinu, u pravoj zabludi!\""
    },
    {
      "resource_id": 126,
      "text": "I govore: \"Kad će već jednom ta prijetnja, ako istinu govorite?\""
    },
    {
      "resource_id": 126,
      "text": "A ne čekaju drugo do strašan glas koji će ih, dok se budu jedni s drugima prepirali, obuzeti,"
    },
    {
      "resource_id": 126,
      "text": "pa neće moći ništa oporučiti, niti se čeljadi svojoj vratiti."
    },
    {
      "resource_id": 126,
      "text": "I puhnuće se u rog, pa će oni iz grobova prema Gospodaru svome pohrliti,"
    },
    {
      "resource_id": 126,
      "text": "govoreći: \"Teško nama! Ko nas iz naših grobova oživi?\" – \"Eto ostvaruje se prijetnja Milostivog, poslanici su istinu govorili!\""
    },
    {
      "resource_id": 126,
      "text": "Biće to samo jedan glas i oni će se svi pred Nama obreti."
    },
    {
      "resource_id": 126,
      "text": "Danas se neće nikome nepravda učiniti i vi ćete, prema onom kako ste radili, nagrađeni biti."
    },
    {
      "resource_id": 126,
      "text": "stanovnici Dženneta uživaće toga dana u blagodatima veseli i radosni,"
    },
    {
      "resource_id": 126,
      "text": "oni i žene njihove biće u hladovini na ukrašenim divanima naslonjeni,"
    },
    {
      "resource_id": 126,
      "text": "u njemu će imati voća, i ono što budu željeli."
    },
    {
      "resource_id": 126,
      "text": "\"Mir vama!\" – biće riječi Gospodara Milostivog –"
    },
    { "resource_id": 126, "text": "\"a vi, o grješnici, danas se odvojite!\"" },
    {
      "resource_id": 126,
      "text": "O sinovi Ademovi, zar vam nisam naredio: \"Ne klanjajte se šejtanu, on vam je neprijatelj otvoreni,"
    },
    { "resource_id": 126, "text": "već se klanjajte Meni; to je Put pravi." },
    {
      "resource_id": 126,
      "text": "On je mnoge od vas u zabludu odveo, kako niste pameti imali?!"
    },
    { "resource_id": 126, "text": "Ovo je Džehennem kojim vam se prijetilo," },
    {
      "resource_id": 126,
      "text": "pržite se sada u njemu zato što niste vjerovali!\""
    },
    {
      "resource_id": 126,
      "text": "Danas ćemo im usta zapečatiti, njihove ruke će Nam govoriti, a noge njihove će o onome što su radili svjedočiti."
    },
    {
      "resource_id": 126,
      "text": "Da smo htjeli, mogli smo ih vida njihova lišiti, pa kad bi na put pošli, kako bi vidjeli?"
    },
    {
      "resource_id": 126,
      "text": "A da smo htjeli, mogli smo ih na mjestu na kome su zgriješili u nešto pretvoriti, pa ne bi mogli nikuda otići niti se vratiti."
    },
    {
      "resource_id": 126,
      "text": "Onome kome dug život damo, Mi mu izgled nagore izmijenimo. Zar oni ne razumiju?"
    },
    {
      "resource_id": 126,
      "text": "Mi poslanika nismo pjesništvu učili, to mu ne priliči. Ovo je samo pouka – Kur'an jasni,"
    },
    {
      "resource_id": 126,
      "text": "da opominje onoga ko ima pameti, i da zasluže kaznu nevjernici."
    },
    {
      "resource_id": 126,
      "text": "Kako oni ne vide da Mi samo zbog njih stoku stvaramo i da oni njome raspolažu kao vlasnici"
    },
    {
      "resource_id": 126,
      "text": "i da smo im dali da se njome služe – na nekim jašu, a nekima se hrane,"
    },
    {
      "resource_id": 126,
      "text": "i drugih koristi od nje imaju, i mlijeko, pa zašto nisu zahvalni,"
    },
    {
      "resource_id": 126,
      "text": "već pored Allaha druge bogove prihvaćaju u nadi da će im oni na pomoći biti;"
    },
    {
      "resource_id": 126,
      "text": "oni im, međutim, neće moći pomoći, a oni su njima poslušna vojska."
    },
    {
      "resource_id": 126,
      "text": "I nek te ne žaloste riječi njihove; Mi, doista, znamo i ono što kriju i ono što pokazuju."
    },
    {
      "resource_id": 126,
      "text": "Kako čovjek ne vidi da ga Mi od kapi sjemena stvaramo, i opet je otvoreni protivnik,"
    },
    {
      "resource_id": 126,
      "text": "i Nama navodi primjer, a zaboravlja kako je stvoren, i govori: \"Ko će oživiti kosti kad budu truhle?\""
    },
    {
      "resource_id": 126,
      "text": "Reci: \"Oživiće ih Onaj koji ih je prvi put stvorio; On dobro zna sve što je stvorio,"
    },
    {
      "resource_id": 126,
      "text": "Onaj koji vam iz zelenog drveća vatru stvara i vi njome potpaljujete.\""
    },
    {
      "resource_id": 126,
      "text": "Zar Onaj koji je stvorio nebesa i Zemlju nije kadar stvoriti njima slične? Jeste, On sve stvara i On je Sveznajući;"
    },
    {
      "resource_id": 126,
      "text": "kada nešto hoće, On samo za to rekne: \"Budi!\" – i ono bude."
    },
    {
      "resource_id": 126,
      "text": "Pa neka je hvaljen Onaj u čijoj je ruci vlast nad svim, Njemu ćete se vratiti!"
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "36" }
  }
}
