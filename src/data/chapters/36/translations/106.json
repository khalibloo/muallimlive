{
  "translations": [
    { "resource_id": 106, "text": "Я сūн<sup foot_note=113725>1</sup>." },
    { "resource_id": 106, "text": "Ша хьикмате долчу Къуръанах дуй боу Ас:" },
    {
      "resource_id": 106,
      "text": "Баккъалла а, хьо ма вубахкийтинчарах (цхьа элча)"
    },
    { "resource_id": 106, "text": "Нийсачу новкъахь." },
    {
      "resource_id": 106,
      "text": "Ша веза а‚ къинхетаме а волчуьнгара охьадоссина ду иза (Къуръан)‚"
    },
    {
      "resource_id": 106,
      "text": "Хьоьга хьехам байта къомана‚ шайн дайшна бина ца хилла −уьш гIовпал хилла (Делан дин ца девзаш)."
    },
    {
      "resource_id": 106,
      "text": "Царах дукхахболчарна тIехь дош<sup foot_note=113726>1</sup>бакъхилла −цара /ахь деъначуьнга/ ийман дуьллур дац."
    },
    {
      "resource_id": 106,
      "text": "Церан логех Оха буржулаш -г1оматаш тоьхна‚ уьш чIенгийх (ч1енигех) кхаьчча, −церан кортош ирх айбелла<sup foot_note=113727>1</sup>."
    },
    {
      "resource_id": 106,
      "text": "Царна хьалхахула а‚ тIехьахула а дуьхьало йина Оха‚ церан бIаьргий хьалха кирхьа диллина Оха −уьш гуш ма бац."
    },
    {
      "resource_id": 106,
      "text": "Царна цхьатерра ду: ахь хьехам бича а‚ ца бича а −уьш тешар болуш бац /ахь деъначух, хIай Мухьаммад/."
    },
    {
      "resource_id": 106,
      "text": "Баккъалла а, ахь хьехам бе хьехамна тIаьхьахIуттуш волчунна‚ шена гуш воццушехь Къинхетаме волчух (Делах) кхоьруш волчунна. Ахь цуьнга кхаъ баккха цунна гечдина хиларца а‚ сийлахь ял хиларца а."
    },
    {
      "resource_id": 106,
      "text": "Баккъалла а, Оха ден ма бо белларш‚ дIа яз ма до Оха цара хьалха лелийнарг а (дахийтинарг а)‚ церан /тIаьхьа хир йолу/ лар а. Массо а хIума дIанис ма дина Оха билгалчу жайна<sup foot_note=113728>1</sup>чохь."
    },
    {
      "resource_id": 106,
      "text": "Балабе царна масална цхьана юьртан<sup foot_note=113729>1</sup>дай: цига баьхкира элчанаш."
    },
    {
      "resource_id": 106,
      "text": "Оха вахийтинера цаьрга шиъ<sup foot_note=113730>1</sup>−цара уьш шиа харцбира. ТIаккха Оха уьш чIагIбира кхоалгIачуьнца<sup foot_note=113731>2</sup>‚ цара элира: \"Баккъалла а, тхо шуьга /дахкийтина/ элчанаш ма ду\"."
    },
    {
      "resource_id": 106,
      "text": "Цара (юьртара наха) элира: \"Шу ма дац тхо санна адамаш бен. Цхьанна хIуманца Къинхетаме волчо дахкийтина ма дац шу −шу харцлуьйш ма ду\"."
    },
    {
      "resource_id": 106,
      "text": "Цара (элчанаша) элира: \"Вайн Кхиош-кхобучунна хаьа-кх тхо шуьга даийтина элчанаш дуйла."
    },
    {
      "resource_id": 106,
      "text": "Тхуна тIехь-м дац билгалдерг дIакхачор бен\"."
    },
    {
      "resource_id": 106,
      "text": "Цара (юьртара наха) элира: \"Шу бахьанехь вон билгалонаш хааелла тхуна‚ шу ца совцахь‚ оха шуна тIулгаш деттар ма ду‚ тхоьгара лазош долчу Iазапо схьалоьцур ма ду шу\"."
    },
    {
      "resource_id": 106,
      "text": "Цара элира: \"Шун вон билгалонаш шуьца шайца ю. Ткъа шуна хьехам бина дела /ю шун вон билгалонаш; цундела до аш тхуна Iазап?/ ХIаъ‚ шу ду-кх тIаламза къам (дуккха кIорга дахна шу къинош дарехь)\"."
    },
    {
      "resource_id": 106,
      "text": "ГIалина йистера ведда цхьа стаг<sup foot_note=113732>1</sup>схьакхечира‚ цо элира: \"ХIай сан къам! ТIаьхьахIитта оцу элчанашна."
    },
    {
      "resource_id": 106,
      "text": "ТIаьхьахIитта шайга мах ца боьхуш болчарна −уьш нийсачу новкъахь ма бу."
    },
    {
      "resource_id": 106,
      "text": "Ас хIунда ца до Iибадат суо Кхоьллинчунна‚ шу а Шена тIе дIадуьгур долчунна?"
    },
    {
      "resource_id": 106,
      "text": "Иза а вуьтий‚ кхин делий тIелоцу ткъа ас? Къинхетаме волчунна (Далла) суна цхьа зен дан лиъча‚ церан шапаIаташа хIумма а гIо дийр ма дацара суна‚ цара со кIелхьарвоккхур ма вацара /Делан Iазапах/."
    },
    {
      "resource_id": 106,
      "text": "Ган а гуш долчу тиларчохь хир ма вара со тIаккха."
    },
    {
      "resource_id": 106,
      "text": "Баккъалла а, ас ийман дилли шун Кхиош-кхобучуьнга, соьга ладогIа…\"<sup foot_note=113733>1</sup>"
    },
    {
      "resource_id": 106,
      "text": "/Маликаша/ элира: \"Ялсамане гIо\". Цо элира /шен са долуш/: \"ХIай сан къам‚ шу хууш хиллехьара-кх"
    },
    {
      "resource_id": 106,
      "text": "Суна сан Кхиош-кхобучо гечдина хилар а‚ Цо со сийлахьболчарах хилийтар а\"."
    },
    {
      "resource_id": 106,
      "text": "Цул тIаьхьа цуьнан къоманна тIе стиглара бIо ца баийтира Оха‚ и боуьйтурш ца хилира Тхо<sup foot_note=113734>1</sup>."
    },
    {
      "resource_id": 106,
      "text": "Беккъа цхьа чIогIа мохь хилира −уьш /чим хилла/ дIатийна бисира."
    },
    {
      "resource_id": 106,
      "text": "Ма боккха бала бу-кх /Сан/ лешна: цхьа а элча ца веана-кх цаьрга, и цара хьийзавеш бен."
    },
    {
      "resource_id": 106,
      "text": "Царна ца го-техьа: мел дукха т1аьхьенаш хIаллакйина Оха царал хьалха‚ уьш царна тIе юхабоьрзур ма бац."
    },
    {
      "resource_id": 106,
      "text": "Массо а цхьана Тхуна хьалха дIахIиттор ма бу."
    },
    {
      "resource_id": 106,
      "text": "Билгала делил ма дуй царна делла долу латта: Оха иза дендина‚ цунах Оха буьртигаш а схьадаьхна −царах цара кхача боу."
    },
    {
      "resource_id": 106,
      "text": "Цунна тIехь Оха хурманийн а‚ кемсийн а бошмаш хIиттийна. Цунах Оха шовданаш а даьхна −"
    },
    {
      "resource_id": 106,
      "text": "Цаьрга цуьнан стоьмаш баийта −церан куьйгаша ца дина иза. Баркалла хIунда ца олу цара?"
    },
    {
      "resource_id": 106,
      "text": "Ц1ена вуИ(Дела массо а кхачамбацарех)‚ Ша массо а хIума боьрша а‚ сте<sup foot_note=113735>1</sup>а‚ кхоьллина волу: лаьтто схьадолуьйтуш дерг а‚ уьш шаьш а‚ царна цахуург а."
    },
    {
      "resource_id": 106,
      "text": "Билгала делил ду царна буьйса: цунах де схьадоккху Оха‚ т1аккха уьш боданехь буьсуш."
    },
    {
      "resource_id": 106,
      "text": "Малх а дIалела шена хIоттинчу меттиге −Ша веза волчун‚ Ша хууш волчун дIахIоттам бу иза."
    },
    {
      "resource_id": 106,
      "text": "Беттан а барам бина Оха шен манзалашкахь<sup foot_note=113736>1</sup>−дIабоьрзуш хурманан ширчу гах тарлой."
    },
    {
      "resource_id": 106,
      "text": "Малх баттана тIаьхьа ца кхуьу‚ буьйса дийнал хьалха ца йолу −массо а шен-шен меттехь нека деш ю<sup foot_note=113737>1</sup>."
    },
    {
      "resource_id": 106,
      "text": "Билгала делил ду царна Оха церан зуьррет дуьззина хиллачу /Нухьан/ кемана тIехь д1асалелийна хилар<sup foot_note=113738>1</sup>."
    },
    {
      "resource_id": 106,
      "text": "Цунах тера кхоьллира Оха царна уьш тIе хаа хIуманаш а."
    },
    {
      "resource_id": 106,
      "text": "Тхуна лиънехьара‚ хи чу бахийтина хир бара уьш‚ −ма хир дацара царна орца‚ ма кIелхьарбохур бацара уьш"
    },
    {
      "resource_id": 106,
      "text": "Тхоьгара къинхетам а‚ цхьа хан тIекхаччалц бахам а хилча бен."
    },
    {
      "resource_id": 106,
      "text": "Цаьрга аьлча: \"Шу кхералаш шун хьалха хиллачух а‚ шун тIаьхьа хирдолчуха −шух къинхетам бан там бара\" /уьш дIабоьрзу/."
    },
    {
      "resource_id": 106,
      "text": "Делан аятех цхьа а аят ца догIу цаьрга‚ уьш цунах дIабоьрзуш а бен."
    },
    {
      "resource_id": 106,
      "text": "Цаьрга аьлча: \"Саг1а ло /мискачарна /Дала шайна деллачу рицкъах,\" цатешачара олу ийман диллинчарах: \"Оха хIунда кхобу уьш? Дала,Шена лаахь,Ша кхобур бу‚ ган а гуш тиларчохь ду-кх шу\"<sup foot_note=113739>1</sup>."
    },
    {
      "resource_id": 106,
      "text": "/ТIаккха/ цара олу: \"Маца хир ду иза аш дуьйцург, шу бакълуьйш хиллехь?\""
    },
    {
      "resource_id": 106,
      "text": "Хьоьжуш лаьттар бац уьш −беккъа цхьа чIогIа мохь хир бу: цо схьалоцур бу уьш,шаьш лаьтташехь къуьйсуш."
    },
    {
      "resource_id": 106,
      "text": "Весет дан а ницкъ кхочур бац царна‚ шайн нахана тIе юхабоьрзур а бац уьш."
    },
    {
      "resource_id": 106,
      "text": "Сур<sup foot_note=113740>1</sup>локхур ю−уьш кешнашкара шайн Кхиош-кхобучунна тIе сихлур бу."
    },
    {
      "resource_id": 106,
      "text": "Цара элира<sup foot_note=113741>1</sup>: \"Ма боккха бала беана вайна! Хьан гIовтина-те вай‚ дийшина Iохкучуьра?!\" /Маликаша я муъмин наха эр ду/: \"ХIара ду шуна Къинхетам болчо<sup foot_note=113742>2</sup>хир ду аьлларг. Бакълина элчанаш\"."
    },
    {
      "resource_id": 106,
      "text": "Беккъа цхьа чIогIа мохь хилла −уьш берриге а Тхуна хьалха дIатарбелла."
    },
    {
      "resource_id": 106,
      "text": "Тахана синна цхьанна хIуманца зулам дийр ма дац‚ аш йинчу Iамалшца бен бекхам а шуна хир ма бац."
    },
    {
      "resource_id": 106,
      "text": "Баккъалла а, ялсаманин дай тахана /шайн/ гIуллакхашкахь зовкх хьоьгуш хир бу."
    },
    {
      "resource_id": 106,
      "text": "Уьш а‚ церан зударий а IиндагIехь маьнганашна тIетевжина лаьттар ма бу."
    },
    {
      "resource_id": 106,
      "text": "Царна цигахь стоьмаш а‚ царна шаьш ехнарг хир ма ю."
    },
    {
      "resource_id": 106,
      "text": "\"Салам!\" −олуш маршалла хир ду къинхетаме волчу Делера."
    },
    { "resource_id": 106, "text": "Шу дIакъаста тахана‚ хIай къинош динарш!" },
    {
      "resource_id": 106,
      "text": "Ас шуьга ца аьллера ткъа: \"ХIай Āдаман кIентий! ШайтIанна Iибадат ма делаш −иза шуна билгала мостагI ма дуй?"
    },
    {
      "resource_id": 106,
      "text": "Суна Iибадат дейша −хIара бу нийса некъ!\""
    },
    {
      "resource_id": 106,
      "text": "Шух йоккха тоба тилина даьлла и! −Шу ца хили-кх хьекъале?"
    },
    {
      "resource_id": 106,
      "text": "ХIара ю и жоьжахате‚ хир ю шуна‚ аьлла хьехийнарг!"
    },
    {
      "resource_id": 106,
      "text": "Iовша цуьнан йовхо тахана<sup foot_note=113743>1</sup>−шаьш цатешаш хиларна!"
    },
    {
      "resource_id": 106,
      "text": "Тахана Оха церан багенашна мухIар тухур ма ду<sup foot_note=113744>1</sup>‚ церан куьйгаша Тхоьга дуьйцур ма ду‚ цара /дуьненахь/ карадеш хиллачунна когаша тешалла дийр ма ду."
    },
    {
      "resource_id": 106,
      "text": "Тхуна лиънехьара,бIаьрса дехьна уьш буьтур бара‚ новкъах тилла бисинчу царна мичара гур дара?"
    },
    {
      "resource_id": 106,
      "text": "Я Тхуна лиънехьара, шайн меттигехь куьцаш хуьйцур ма дара церан −дIабахалур ма бацара уьш‚ юхабоьрзур а ма бацара уьш."
    },
    {
      "resource_id": 106,
      "text": "Оха вāха витинарг къаналле д1аверзаво,<sup foot_note=113745>1</sup>уьш хьекъале ца хуьлу-те?"
    },
    {
      "resource_id": 106,
      "text": "Ца Iамийна Оха цунна (Мухьаммад пайхамарна) иллеш<sup foot_note=113746>1</sup>−и дан цо там а ма бацара: иза хьехам а, /хIумнаш/ билгалдоху Къуръан а ма ду‚"
    },
    {
      "resource_id": 106,
      "text": "Шеца кхерам таса дийнаволчунна‚ цатешначарна тIехь /царна Iазап хир ду аьлла/ дош бакъхилийта."
    },
    {
      "resource_id": 106,
      "text": "Царна ца го-техьа Оха шайна Тхан куьйгаша динчух даьхни кхоьллина хилар‚ уьш царна тIехь дай а бина?"
    },
    {
      "resource_id": 106,
      "text": "Оха уьш царна муьтIахь хилийтина<sup foot_note=113747>1</sup>: царах уьш тIехуьйшурш а ду‚ царах цара доу."
    },
    {
      "resource_id": 106,
      "text": "Царна цаьргахь пайданаш а‚ маларш а ду −баркалла хIунда ца олу цара?"
    },
    {
      "resource_id": 106,
      "text": "АллахI-Дела а витина кхин делий лаьцна −шайна гIо хир ду моьттуш."
    },
    {
      "resource_id": 106,
      "text": "Хир дац царна цаьргахула гIо −ма бу уьш царна дIахIоттина бIо<sup foot_note=113748>1</sup>."
    },
    {
      "resource_id": 106,
      "text": "Церан дашо сингаттаме ма войла хьо. Тхо хууш ду хьуна цара къайладоккхург а‚ цара дIахьедийриг а."
    },
    {
      "resource_id": 106,
      "text": "Адамна<sup foot_note=113749>1</sup>ца го-те Оха ша кхоьллина хилар тIадамах<sup foot_note=113750>2</sup>? −билгала мостагI хили-кх цунах<sup foot_note=113751>3</sup>!"
    },
    {
      "resource_id": 106,
      "text": "Тхуна масал а далийна‚ ша кхоллар диц а дина‚ аьллера: \"Хьан денйийр ю даьIахкаш,уьш яхкаелча?\""
    },
    {
      "resource_id": 106,
      "text": "Ахь āла: \"Денйийр ю уьш шаьш дуьххьара кхоьллинчо −Иза массо а хIума кхолла Ша хууш ма ву."
    },
    {
      "resource_id": 106,
      "text": "Иза ву шуна сийначу диттах цIе хилийтина‚ −аш цунах лата а еш\"."
    },
    {
      "resource_id": 106,
      "text": "Ткъа стигланаш а‚ латта а Ша кхоллинчунна ницкъ ца кхочу и саннарг юха кхолла?! Кхочу!!! И ша дика хууш кхоллархо ма ву!"
    },
    {
      "resource_id": 106,
      "text": "Цуьнан гIуллакх ду Шена цхьа хIума лиъча,цуьнга\"Хила!\" āлар −т1аккха иза хуьлу."
    },
    {
      "resource_id": 106,
      "text": "Ц1ена вуИ (Дела массо а кхачамбацарех)‚ Шен куьйгахь массо а хIуманан паччахьалла долу‚ шу а Шена тIе дIадерзор долу."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "36" }
  }
}
