{
  "translations": [
    {
      "resource_id": 38,
      "text": "Yaa Siin. (so Allah i Matao ko paka-aantapan Iyan on.)"
    },
    {
      "resource_id": 38,
      "text": "Ibt ko Qor´an, a hokoman (a pimbaibaitan); -"
    },
    {
      "resource_id": 38,
      "text": "Mataan! a ska (hay Mohammad) na pd dn ko manga sogo (o Allah),"
    },
    { "resource_id": 38, "text": "A sii ko okit a makaoontol (a so Islam)." },
    { "resource_id": 38, "text": "Initoron o (Allah a) Mabagr, a Makalimoon." },
    {
      "resource_id": 38,
      "text": "Ka an ka mapakaiktiyar so pagtaw, a da mapakaiktiyar so manga loks iran, na siran na di khipakaiin´ngka."
    },
    {
      "resource_id": 38,
      "text": "Sabnsabnar a miyatangkd so katharo (a siksa) ko kadaklan kiran: Na siran na di siran mapaparatiyaya."
    },
    {
      "resource_id": 38,
      "text": "Mataan! a Skami na tiyagoan Ami so manga lig iran sa manga patong, na giyoto na taman ko manga baka, na ba siran dn makalilintangag;"
    },
    {
      "resource_id": 38,
      "text": "Go tiyagoan Ami so kasasangoran iran sa rnding, go so katatalikhodan iran sa rnding, na pinilsan Ami siran: Na siran na di siran phakanono."
    },
    {
      "resource_id": 38,
      "text": "Na magizan kiran o ino piyakaiktiyar ka siran, antawaa dang ka siran pakaiktiyara: Ka di siran bo pharatiyaya."
    },
    {
      "resource_id": 38,
      "text": "Aya bo a maphakaiktiyar ka na so taw a miyonot ko Qor´an, go inikalk iyan so (Allah a) Masalinggagaw, a Migagaib: Na pphamanothol ang ka on so maap, go so balas a mapiya."
    },
    {
      "resource_id": 38,
      "text": "Mataan! a Skami na Skami i magoyag ko miyamatay, go ipzorat Ami so miniona iran, go so manga rarad iran; na langowan taman na maiitong Ami skaniyan ko kitab a mapayag (a so Lawkh Makhpod)."
    },
    {
      "resource_id": 38,
      "text": "Na mbaaling ka kiran a ibarat: So manga taw ko ingd (a Intakiyah). Gowani na miyakaoma kiran so manga sogo."
    },
    {
      "resource_id": 38,
      "text": "Gowani a sogoan Ami siran sa dowa kataw, na piyakambokhag iran a dowa oto: Na biyagr Ami a ika tlo: Na pitharo iran a: \"Mataan! a skami na sii rkano manga sogo.\""
    },
    {
      "resource_id": 38,
      "text": "Pitharo iran a: \"Da ko skano inonta na manosiya a lagid ami; go da a initoron o (Allah a) Masalinggagaw a mayto bo (a wahy): Daâ€™ ko skano inonta na pphamamokhag kano.\""
    },
    {
      "resource_id": 38,
      "text": "Pitharo iran a: \"So Kadnan tano na katawan Iyan a mataan! - a skami na sii rkano titho a manga sogo:"
    },
    {
      "resource_id": 38,
      "text": "\"Na da a paliyogat rkami a rowar ko kapamakasampay (ko sogoan o Allah) a mapayag.\""
    },
    {
      "resource_id": 38,
      "text": "Pitharo iran a: \"Mataan! a skami na miyakazokna kami sa marata sa sabap rkano: Ibt odi kano gnk, na mataan a radiyamn ami skano dn, go mataan a masogat kano dn o phoon Rkami a siksa a malipds.\""
    },
    {
      "resource_id": 38,
      "text": "Pitharo iran a: \"So sokna iyo a marata na sarta iyo: Ati amay ko piyakatadm kano (na pizoknaan kano sa marata)? Kna, ka skano na pagtaw a manga malawani!\""
    },
    {
      "resource_id": 38,
      "text": "Na miyakaoma a phoon ko pikhilidan o bandara ingd a mama (a si Habibo Najar), a gii nggagaan, pitharo iyan: \"Hay pagtaw akn, onoti niyo so manga sogo:"
    },
    {
      "resource_id": 38,
      "text": "\"Onoti niyo so taw a da a phangnin iyan rkano a sokay, ka siran i makaoontol."
    },
    {
      "resource_id": 38,
      "text": "\"Na antonaa i bagian ko sa di akn ka zimbaa ko (Allah a) Skaniyan i miyadn rakn, go Rong kano phakandoda?"
    },
    {
      "resource_id": 38,
      "text": "\"Ati khowaan ko so salakaw Rkaniyan a manga katohanan? A o pakaantapi ako o (Allah a) Masalinggagaw sa morala, na da a khilinding rakn o pangongogopan iran a mayto bo, go di ako iran khasabt."
    },
    {
      "resource_id": 38,
      "text": "\"Mataan! a sakn na samawto na miyatago ako dn ko kadadag a mapayag."
    },
    {
      "resource_id": 38,
      "text": "\"Mataan! a sakn na piyaratiyaya ko so Kadnan iyo na pakin´ga ko niyo: (na biyono iran)!\""
    },
    {
      "resource_id": 38,
      "text": "Pitharo (rkaniyan): \"Sold ka ko sorga. Pitharo iyan: Hay dingano mambo! O so pagtaw akn na katawan iran!"
    },
    {
      "resource_id": 38,
      "text": "\"So kiyapmaapi rakn o Kadnan ko, go so kiyabaloya niyan rakn a pd ko khipagaadatan!\""
    },
    {
      "resource_id": 38,
      "text": "Na da a piyakatoron Ami ko pagtaw niyan, ko oriyan iyan, a tantara a phoon ko langit, go da Kami sogo."
    },
    {
      "resource_id": 38,
      "text": "Daa rowar ko lalis a isa, na samawto na siran na miyapadng siran."
    },
    {
      "resource_id": 38,
      "text": "Hay kasndit a phakatana ko manga oripn (o Allah)! a da a pphakatalingoma kiran a sogo a ba iran oto da pamagrgi!"
    },
    {
      "resource_id": 38,
      "text": "Ba iran da katokawi a madakl a bininasa Mi a miyaonaan iran ko miyagapidapid a pagtaw? Mataan! a siran na di siran kiran phakandod:"
    },
    {
      "resource_id": 38,
      "text": "Na da ko oman i isa oba di langon sii ko hadapan Ami phamakadarpaa."
    },
    {
      "resource_id": 38,
      "text": "Na tanda kiran so lopa a miyatay a inoyag Ami skaniyan, go piyakagmawan Ami skaniyan sa pr, na so sabaad on na pkhakan iran."
    },
    {
      "resource_id": 38,
      "text": "Go tiyagoan Ami oto sa manga pamomolan a manga korma, go manga anggor, go piyamakambowat Ami ron so manga bowalan:"
    },
    {
      "resource_id": 38,
      "text": "Kaan siran pphakakan ko onga niyan: Go so miyanggalbk skaniyan o manga lima iran: Ati di siran phanalamat?"
    },
    {
      "resource_id": 38,
      "text": "Soti so (Allah a) miyadn ko nggaganapa sa kalangolangowan iyan, pd on so pphakathoon o lopa, go pd on so manga ginawa iran, go so nganin a di iran katawan."
    },
    {
      "resource_id": 38,
      "text": "Go tanda kiran so gagawii a pphokasn Ami ron so dawndaw, na samawto na siran na pkhalibotngan siran;"
    },
    {
      "resource_id": 38,
      "text": "Go so alongan a pphalalagoy sii ko taks iyan: Giyoto na takdir o (Allah a) Mabagr, a Matao."
    },
    {
      "resource_id": 38,
      "text": "Go so olan, - a singgayan Ami skaniyan sa manga darpa taman sa makakasoy sa lagid o talintang a korma a miyathay."
    },
    {
      "resource_id": 38,
      "text": "Da ko alongan o bawn mapatot i karaota niyan ko olan, go da ko gagawii oba niyan kawnai so dawndaw: Na oman i isa na sii ko okit iyan pphamangdg."
    },
    {
      "resource_id": 38,
      "text": "Go tanda kiran a kiyarorana Mi ko manga mimoriyataw kiran ko kapal (o Noh) a mappno;"
    },
    {
      "resource_id": 38,
      "text": "Go inadn Ami kiran so lagid oto a kapphagdaan iran."
    },
    {
      "resource_id": 38,
      "text": "Na o kabaya Ami, a ldn Ami siran: Na da a makatabang kiran, go da a makasabt kiran,"
    },
    {
      "resource_id": 38,
      "text": "Inonta so limo a phoon Rkami, go so kapakasngka sa di mathay taman ko wakto (o kapatay)."
    },
    {
      "resource_id": 38,
      "text": "Na igira a pitharo kiran a: \"Kalkn iyo so miyaonaan iyo ago so khawriyan iyo, ka ang kano mipangalimo (na tomalikhod siran);\""
    },
    {
      "resource_id": 38,
      "text": "Go da a phakatalingoma kiran a tanda a pd ko manga tanda o Kadnan iran, inonta na miyabaloy siran on a khitatalikhod."
    },
    {
      "resource_id": 38,
      "text": "Go igira a pitharo kiran: \"Pphammgay kano ko inipagpr rkano o Allah\", na tharoon o siran a miyamangongkir ko siran a miyamaratiyaya: \"Ino Ami phakakana so taw a o kabaya o Allah, na phakakn Iyan skaniyan? Daâ€™ ko inonta na matatago ko karibat a mapayag.\""
    },
    {
      "resource_id": 38,
      "text": "Go gi iran tharoon a: \"Anda dn angkai a diyandi (a siksa), o skano na manga bnar?\""
    },
    {
      "resource_id": 38,
      "text": "Daa pkhanayaw iran a rowar ko lalis a isa a phakadansal kiran ko gi iran kaphapawala!"
    },
    {
      "resource_id": 38,
      "text": "Na di siran lomakay thanan, go di siran makandod ko manga tonganay ran!"
    },
    {
      "resource_id": 38,
      "text": "Na iyopn so sanggakala. Na samawto na siran na makapoon ko manga kobor, a pphamagarabaya siran ko Kadnan iran!"
    },
    {
      "resource_id": 38,
      "text": "Tharoon iran: \"Hay dowandowaan tano! antawaa i miyokaw rktano ko pakatotorogan tano?\" (ismbag kiran a:) \"Giyaya so inidiyandi o (Allah a) Masalinggagaw; go miyatoman so (katharo o) manga sogo!\""
    },
    {
      "resource_id": 38,
      "text": "Daa khaadn a rowar ko lalis a isa, na samawto na siran na langon sii ko hadapan Ami phamakadarpaa!"
    },
    {
      "resource_id": 38,
      "text": "Na sa alongan aya, na da a khaaniyaya a baraniyawa a mayto bo, go da a imbalas rkano a rowar ko pinggolawla niyo."
    },
    {
      "resource_id": 38,
      "text": "Mataan! a so manga taw ko sorga sa alongan aya na matatago ko katmbangan a pkhababaya siran;"
    },
    {
      "resource_id": 38,
      "text": "Siran ago so manga karoma iran, na sii ko khikasisirongan ko liyawaw o manga kantir, a gii siran zasandasandang;"
    },
    {
      "resource_id": 38,
      "text": "Adn a bagian iran roo a manga onga; go khakowa iran so nganin a phangnin iran;"
    },
    {
      "resource_id": 38,
      "text": "\"Kalilintad\" a katharo a phoon ko Kadnan a Makalimoon!"
    },
    {
      "resource_id": 38,
      "text": "\"Na sibay kano sa alongan aya! Hay manga baradosa!"
    },
    {
      "resource_id": 38,
      "text": "\"Ba Akn rkano da banayn hay manga moriyataw o Adam, a di niyo pzoasoata so shaytan; mataan! a skaniyan na ridoay niyo a mapayag? -"
    },
    {
      "resource_id": 38,
      "text": "\"Na zoasoata Ko niyo; giyaya i okit a makaoontol."
    },
    {
      "resource_id": 38,
      "text": "\"Na sabnsabnar a miyakadadag rkano so kaadn a madakl. Ba da a manga sabot iyo?"
    },
    {
      "resource_id": 38,
      "text": "\"Katii so naraka Jahannam a so skano na ididiyandi rkano!"
    },
    {
      "resource_id": 38,
      "text": "\"Pamanold kano ron sa alongan aya, sabap ko kiyaongkir iyo.\""
    },
    {
      "resource_id": 38,
      "text": "Sa alongan aya na parkatn Ami so manga ngari iran; go imbitiyarai Kami o manga lima iran, go zaksian o manga ai ran, so pinggalbk iran."
    },
    {
      "resource_id": 38,
      "text": "Na o kabaya Ami, na mataan a khabota Mi so manga mata iran; na makapagoradorad siran ko lalan, na andamanaya i kaphakanono iran?"
    },
    {
      "resource_id": 38,
      "text": "Na o kabaya Ami, na mataan a khasalin Ami siran sii ko manga darpa iran; na di iran magaga lomipos, go di siran phakandod."
    },
    {
      "resource_id": 38,
      "text": "Na sa taw a pagmbowayn Ami skaniyan, na phatoon Ami skaniyan ko korang a kaadn: Ba iran di zabota?"
    },
    {
      "resource_id": 38,
      "text": "Na da Ami ndaon (ko Nabi) so bayok, go di ron patot: Daâ€™ ko skaniyan (a minitalingoma niyan) inonta na pananadm, go Qor´an a miyakapayag:"
    },
    {
      "resource_id": 38,
      "text": "Kaan iyan mapakaiktiyar so taw a aya btad iyan na oyagoyag (i poso) go an matangkd so katharo (a siksa) ko miyamangongkir."
    },
    {
      "resource_id": 38,
      "text": "Ba iran da maylay a mataan! a Skami na miyadn Kami sa rk iran a pd ko pinggalbk o manga guus Ami a manga ayam, na siran i makapapaar on?"
    },
    {
      "resource_id": 38,
      "text": "Go piyakaphasiyonot Ami kiran oto, ka so sabaad on na gi iran kakhodaan, go so sabaad on na pkhakan iran:"
    },
    {
      "resource_id": 38,
      "text": "Go adn a bagian iran on a manga gona, go manga inomn (a manga gatas). Ino siran di phanalamat?"
    },
    {
      "resource_id": 38,
      "text": "Na kominowa siran sa salakaw ko Allah, sa manga katohanan, ka an siran katabangi!"
    },
    {
      "resource_id": 38,
      "text": "Di ran khagaga so katabangi kiran: Go siran na manga tantara iran a phamakadarpaan (ko naraka)."
    },
    {
      "resource_id": 38,
      "text": "Na oba ka mapakamboko o katharo iran. Mataan! a Skami na katawan Ami so isosoln iran, go so papayagn iran."
    },
    {
      "resource_id": 38,
      "text": "Ba di katawi o manosiya a mataan! a Skami na inadn Ami skaniyan a phoon sa notfa! Na samawto na skaniyan na lampawi, a mapayag!"
    },
    {
      "resource_id": 38,
      "text": "Na mimbaal Rkami sa ibarat, go kiyalipatan iyan so kiyaadna on: Pitharo iyan a: \"Antawaa i phakaoyag ko manga tolan a skaniyan na miyardak?\""
    },
    {
      "resource_id": 38,
      "text": "Tharoang ka a: \"Pagoyagn oto o miyadn on ko paganay a kiyawkitan. Ka Skaniyan i Matao ko oman i (okit a) kapangadn!"
    },
    {
      "resource_id": 38,
      "text": "\"So inadnan kano Niyan phoon ko kayo a maylaw sa apoy, na samawto na skano na mapphakakadg iyo (skaniyan)!"
    },
    {
      "resource_id": 38,
      "text": "\"Ba di so miyadn ko manga langit ago so lopa i Phakagaga sa ka adna Niyan ko lagid iran?\" - Oway na, Ska so Pphangadn; a Matao -"
    },
    {
      "resource_id": 38,
      "text": "Aya dn a btad Iyan, na igira a kabaya Iyan so apiya antonaa, na tharoon Iyan on so: \"Kon\", na maadn!"
    },
    {
      "resource_id": 38,
      "text": "Na Soti so zisii sa tangan Iyan so kapaar ko langowan taman: Go Ron kano phamakandoda (ko kaphamagitonga ko manga amal)"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "36" }
  }
}
