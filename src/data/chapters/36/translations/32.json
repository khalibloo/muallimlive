{
  "translations": [
    { "resource_id": 32, "text": "Y. S̃." },
    { "resource_id": 32, "text": "Inã rantsuwa da Al-ƙur'ãni Mai hikima." },
    { "resource_id": 32, "text": "Lalle kai, haƙĩƙa kanã cikinManzanni." },
    { "resource_id": 32, "text": "A kan hanya madaidaiciya." },
    {
      "resource_id": 32,
      "text": "(Allah Ya saukar da Al-kur'ãni) saukarwar Mabuwãyi, Mai jin ƙai."
    },
    {
      "resource_id": 32,
      "text": "Dõmin ka yi gargaɗi ga waɗansu mutãne da ba a yi gargaɗi ga ubanninsu ba, sabõda haka sũmasu rafkana ne."
    },
    {
      "resource_id": 32,
      "text": "Lalle, haƙĩƙa, kalma tã wajaba a kan mafi yawansu, dõmin sũ, bã zã su yi ĩmãni ba."
    },
    {
      "resource_id": 32,
      "text": "Lalle Mũ, Mun sanya ƙuƙumma a cikin wuyõyinsu, sa'an nan sũ (ƙuƙumman sun kai) har zuwa ga haɓõɓinsu, sabõda haka, sũ banƙararru ne."
    },
    {
      "resource_id": 32,
      "text": "Kuma Muka sanya wata tõshiya a gaba gare su, da wata tõshiya a bãyansu, sabõda haka Muka rufe su, sai suka zama bã su gani."
    },
    {
      "resource_id": 32,
      "text": "Kuma daidai yake a gare su, shin, ka yi musu gargaɗi kõ ba ka yi musu gargaɗi ba, sũ bã zã su yi ĩmãni ba."
    },
    {
      "resource_id": 32,
      "text": "Kanã yin gargaɗi kawai ga wanda ya bi Alƙur'ãni ne, kuma ya ji tsõron mai rahama a fake. To, ka yi masa bushãra da gãfara da wani sakamako na karimci."
    },
    {
      "resource_id": 32,
      "text": "Lalle Mũ, Mũ ne ke rãyar da matattu kuma Mu rubũta abin da suka gabãtar, da gurãbunsu, kuma kõwane abu Mun ƙididdige shi, a cikin babban Littãfi Mabayyani."
    },
    {
      "resource_id": 32,
      "text": "Kuma ka buga musu misãli: Waɗansu ma'abũta alƙarya, a lõkacin da Manzanni suka jẽ mata."
    },
    {
      "resource_id": 32,
      "text": "A lõkacin da Muka aika (Manzannin) biyu zuwa gare su, sai suka ƙaryata su, sa'an nan Muka ƙarfafa (su) da na uku, sai suka ce: &quot;Lalle mũ, Manzanni ne zuwa gare ku.&quot;"
    },
    {
      "resource_id": 32,
      "text": "Suka ce: &quot;Kũ ba ku zamo bafãce mutãne ne kamarmu kuma Mai rahama bai saukar da kõme ba, ba ku zamo ba fãce ƙarya kuke yi.&quot;"
    },
    {
      "resource_id": 32,
      "text": "Suka ce: &quot;Ubangijinmu Yã sani, lalle mũ, haƙiƙa Manzanni nezuwa gare ku.&quot;"
    },
    {
      "resource_id": 32,
      "text": "&quot;Kuma bãbu abin da ke kanmu, fãce iyar da manzanci bayyananne.&quot;"
    },
    {
      "resource_id": 32,
      "text": "Suka ce: &quot;Lalle mũ munã shu'umci da ku! Haƙĩƙa idan ba ku, hanu ba, haƙĩƙa, zã mu jẽfe ku, kuma haƙĩƙa wata azãba mai raɗaɗi daga gare mu zã ta shãfe ku.&quot;"
    },
    {
      "resource_id": 32,
      "text": "Suka ce: &quot;Shu'umcinku, yanã tãre da ku. Ashe, dõmin an tunãtar da ku? Ã'a, kũ dai mutãne ne mãsu ƙẽtare haddi.&quot;"
    },
    {
      "resource_id": 32,
      "text": "Kuma wani mutum daga mafi nĩsan birnin ya je, yanã tafiya da gaggãwa, ya ce: &quot;Ya mutãnẽna! Ku bi Manzannin nan."
    },
    {
      "resource_id": 32,
      "text": "&quot;Ku bi waɗanda bã su tambayar ku wata ijãra kuma sũ shiryayyu ne.&quot;"
    },
    {
      "resource_id": 32,
      "text": "&quot;Kuma mene ne a gare ni, bã zan bauta wa Wanda Ya ƙãga halittata ba, kuma zuwa gare Shi ake mayar da ku?&quot;"
    },
    {
      "resource_id": 32,
      "text": "&quot;Shin, zan riƙi waninSa abũbuwan bautãwa? Idan Mai rahama Ya nufe ni da wata cũta, to cẽtonsu bã ya amfanĩna da kõme, kuma bã za su iya tsãmar da ni bã.&quot;"
    },
    {
      "resource_id": 32,
      "text": "&quot;Lalle nĩ, a lõkacin nan, tabbas, inã a cikin ɓata bayyananna.&quot;"
    },
    {
      "resource_id": 32,
      "text": "&quot;Lalle ni, nã yi ĩmãni da Ubangijinku, sabõda haka ku saurãre ni.&quot;"
    },
    {
      "resource_id": 32,
      "text": "Aka ce (masa), &quot;Ka shiga Aljanna.&quot; Ya ce, &quot;Dã dai a ce mutãnẽna sunã iya sani.&quot;"
    },
    {
      "resource_id": 32,
      "text": "&quot;Game da gãfarar da Ubangijjĩna ya yi mini, kuma Ya sanya ni a cikin waɗanda aka girmama.&quot;"
    },
    {
      "resource_id": 32,
      "text": "Kuma ba Mu saukar da waɗansu runduna ba daga sama a kan (halaka) mutãnensa, daga bãyansa, kuma bã zã Mu kasance. Mãsu saukarwa ba."
    },
    {
      "resource_id": 32,
      "text": "Ba ta kasance ba face tsawa guda, sa'an nan sai gã su sõmammu."
    },
    {
      "resource_id": 32,
      "text": "Yã nadãma a kan bãyĩNa! Wani Manzo bã ya zuwa gare su fãce sun kasance sunã mãsu yi masa izgili."
    },
    {
      "resource_id": 32,
      "text": "Ba su gani ba, da yawa Muka halakar da (mutãnen) ƙarnõni a gabãninsu kuma cẽwa su bã zã su kõmo ba?"
    },
    {
      "resource_id": 32,
      "text": "Kuma lalle bãbu kõwa fãce waɗanda ake halartarwa ne a wurinMu."
    },
    {
      "resource_id": 32,
      "text": "Kuma ãyã ce a gare su: ¡asã matacciya, Mu rãyar da ita, Mu fitar da ƙwãya daga gare ta, sai gã shi daga gare ta suke ci."
    },
    {
      "resource_id": 32,
      "text": "Kuma Muka sanya, a cikinta (ƙasã), waɗansu gõnaki na dabĩno da inabõbi, kuma Muka ɓuɓɓugar da ruwa daga marẽmari a cikinta."
    },
    {
      "resource_id": 32,
      "text": "Dõmin su ci 'ya'yan itãcensa, alhãli kuwa hannãyensu ba su aikata shi ba. Shin, to, bã zã su gõdẽ ba?"
    },
    {
      "resource_id": 32,
      "text": "Tsarki ya tabbata ga Wanda Ya halitta nau'uka, namiji da mace, dukansu, daga abin da ƙasã ke tsirarwa, kuma daga kansu, kuma daga abin da ba su sani ba."
    },
    {
      "resource_id": 32,
      "text": "Kuma ãyã ce a gare su: Dare Muna feɗe rãna daga gare shi, sai gã su sunã mãsu shiga duhu."
    },
    {
      "resource_id": 32,
      "text": "Kuma rãnã tanã gudãna zuwa ga wani matabbaci nãta. Wannan ƙaddarãwar Mabuwãyi ne, Masani."
    },
    {
      "resource_id": 32,
      "text": "Kuma da watã Mun ƙaddara masa manzilõli, har ya kõma kamar tsumagiyar murlin dabĩno wadda ta tsũfa."
    },
    {
      "resource_id": 32,
      "text": "Rãnã bã ya kamãta a gare ta, ta riski watã. Kuma dare bã ya kamãta a gare shi ya zama mai tsẽre wa yini, kuma dukansua cikin sarari guda suke yin iyo."
    },
    {
      "resource_id": 32,
      "text": "Kuma ãyã ce a gare su. Lalle Mũ, Mun ɗauki zuriyarsu a cikin jirgin, wanda aka yi wa lõdi."
    },
    {
      "resource_id": 32,
      "text": "Kuma Muka halitta musu, daga irinsa, abin da suke hawa."
    },
    {
      "resource_id": 32,
      "text": "Kuma idan Mun so, zã Mu nutsar da su, har bãbu kururuwar neman ãgaji, a gare su, kuma ba su zama anã tsirar da su ba."
    },
    {
      "resource_id": 32,
      "text": "Sai fa bisa ga wata rahama daga gare Mu, da jiyarwa dãɗi zuwa ga wani ɗan lõkaci."
    },
    {
      "resource_id": 32,
      "text": "Kuma idan aka ce musu, &quot;Ku kãre abin da ke a gaba gare ku da abin da yake a bãyanku, dõmin tsammãninku a ji tausayinku.&quot;"
    },
    {
      "resource_id": 32,
      "text": "Kuma wata ãyã daga ãyõyin Ubangijinsu bã ta zuwa a gare su, sai sun kasance sunã mãsu bijirẽwa daga gare ta."
    },
    {
      "resource_id": 32,
      "text": "Kuma idan aka ce musu, &quot;Ku ciyar daga abin da Allah Ya azurta ku,&quot; sai waɗanda suka kãfirta su ce ga waɗanda suka yi ĩmãni, &quot;Ashe, zã mu ciyar da wanda idan Allah Ya so Yanã ciyar da shi? Ba ku zama ba fãce a cikin ɓata bayyananniya.&quot;"
    },
    {
      "resource_id": 32,
      "text": "Kuma sunã cẽwa, &quot;A yaushe wannan wa'adi yake (aukuwa) idan kun kasance mãsu gaskiya?&quot;"
    },
    {
      "resource_id": 32,
      "text": "Bã su jiran (kõme) fãce wata tsãwa guda, zã ta kãma su, alhãli kuwa sunã yin husũma."
    },
    {
      "resource_id": 32,
      "text": "Bã zã su iya yin wasiyya ba, kuma bã zã su iya kõmãwa zuwa ga iyãlansu ba."
    },
    {
      "resource_id": 32,
      "text": "Kuma aka yi bũsa a cikin ƙaho, to, sai gã su, daga kaburbura zuwa ga Ubangijinsu, sunã ta gudu."
    },
    {
      "resource_id": 32,
      "text": "Suka ce: &quot;Yã bonenmu! Wãne ne ya tãyar da mu daga barcinmu?&quot; &quot;Wannan shi ne abin da Mai rahama ya yi wa'adi da shi, kuma Manzanni sun yi gaskiya.&quot;"
    },
    {
      "resource_id": 32,
      "text": "Ba ta kasance ba fãce wata tsãwa ce guda, sai gã su duka, sunã abin halartarwa a gare Mu."
    },
    {
      "resource_id": 32,
      "text": "To, a yau, bã zã a zãlunci wani rai da kõme ba. Kuma bã zã a sãkã muku ba fãce da abin da kuka kasance kunã aikatãwa."
    },
    {
      "resource_id": 32,
      "text": "Lalle, 'yan Aljanna, a yau, sunã cikin shagali, sunã mãsu nishãɗi."
    },
    {
      "resource_id": 32,
      "text": "Sũ da mãtan aurensu sunã cikin inuwõwi, a kan karagai, sunã mãsu gincira."
    },
    {
      "resource_id": 32,
      "text": "Sunã da, 'ya'yan itãcen marmari a cikinta kuma sunã sãmun abin da suke kiran a kãwo."
    },
    {
      "resource_id": 32,
      "text": "&quot;Aminci,&quot; da magana, daga Ubangiji Mai jin ƙai."
    },
    {
      "resource_id": 32,
      "text": "&quot;Ku rarrabe dabam, a yau, yã kũ mãsu laifi!&quot;"
    },
    {
      "resource_id": 32,
      "text": "&quot;Ashe, ban yi muku umurni na alkawari ba, yã ɗiyan Ãdamu? Cẽwa kada ku bauta wa Shaiɗan, lalle shĩ, maƙiyi ne a gareku bayyananne?&quot;"
    },
    {
      "resource_id": 32,
      "text": "&quot;Kuma ku bauta Mini. Wannan ita ce hanya madaidaciya.&quot;"
    },
    {
      "resource_id": 32,
      "text": "&quot;Kuma lalle haƙĩƙa, (Shaiɗan) yã ɓatar da jama'a mãsu yawa daga gare ku. Ashe to ba ku kasance kunã yin hankali ba?&quot;"
    },
    {
      "resource_id": 32,
      "text": "&quot;Wannan ita ce Jahannama wadda kuka kasance anã yi muku wa'adi da ita.&quot;"
    },
    {
      "resource_id": 32,
      "text": "&quot;Ku shigẽ ta a yau, sabõda abin da kuka kasance kunã yi na kãfirci.&quot;"
    },
    {
      "resource_id": 32,
      "text": "A yau, Munã sanya hãtimin rufi a kan bãkunansu, kuma hannãyensu su yi Mana magana, kuma ƙafãfunsu su yi shaidu da abin da suka kasance sunã aikatãwa."
    },
    {
      "resource_id": 32,
      "text": "Dã Mun so, dã Mun shãfe gani daga idãnunsu, sai su yi tsẽre ga hanya, to, yaya zã su yi gani?"
    },
    {
      "resource_id": 32,
      "text": "Kuma da Mun so, da Mun juyar da halittarsu a kan halinsu, saboda haka ba zã su iya shuɗewa ba, kuma ba zã su komo ba."
    },
    {
      "resource_id": 32,
      "text": "Kuma wanda Muka rãya shi, Manã sunkuyar da shi ga halittarsa. Ashe, bã su hankalta?"
    },
    {
      "resource_id": 32,
      "text": "Ba Mu sanar da shi (Annabi) wãkã ba, kuma wãkã ba ta kamãta da shi (Annabi) ba. Shi (Al-ƙur'ãni) bai zama ba fãce tunãtarwa ce, da abin karãtu bayyananne."
    },
    {
      "resource_id": 32,
      "text": "Dõmin ya yi gargaɗi ga wanda ya kasance mai rai, kuma magana ta wajaba a kan kãfirai."
    },
    {
      "resource_id": 32,
      "text": "Shin, ba su gani ba (cẽwa) lalle Mun halitta musu dabbõbi daga abin da HannayenMu suka aikata, sai sunã mallakar su?"
    },
    {
      "resource_id": 32,
      "text": "Kuma Muka hõre su, sabõda su, sabõda haka daga gare su abin hawansu yake, kuma daga gare su suke ci."
    },
    {
      "resource_id": 32,
      "text": "Kuma sunã da waɗansu amfãnõni a cikinsu, da abũbuwan shã. Ashe fa, bã zã; su gõdẽ ba?"
    },
    {
      "resource_id": 32,
      "text": "Kuma suka riƙi waɗansu abũbuwan bautãwa wanin Allah, ɗammãninsu zã su taimake su."
    },
    {
      "resource_id": 32,
      "text": "Bã zã su iya taimakonsu ba, alhãli kuwa sũ runduna ce wadda ake halartarwa (a cikin wutã)."
    },
    {
      "resource_id": 32,
      "text": "Sabõda haka, kada maganarsu ta ɓãta maka rai. Lalle Mũ, Munã sanin abin da suke asirtãwa da abin da suke bayyanãwa."
    },
    {
      "resource_id": 32,
      "text": "Ashe, kuma mutum bai ga (cẽwa) lalle Mũ, Mun halitta shi daga maniyyi ba, sai gã shi mai yawan husũma, mai bayyanãwar husũmar."
    },
    {
      "resource_id": 32,
      "text": "Kuma ya buga Mana wani misãli, kuma ya manta da halittarsa, ya ce: &quot;Wãne ne ke rãyar da ƙasũsuwa alhãli kuwa sunã rududdugaggu?&quot;"
    },
    {
      "resource_id": 32,
      "text": "Ka ce: &quot;Wanda ya ƙãga halittarsu a farkon lõkaci Shĩ ke rãyar da su, kuma Shi, game da kõwace halitta, Mai ilmi ne.&quot;"
    },
    {
      "resource_id": 32,
      "text": "&quot;Wanda ya sanya muku wutã daga itãce kõre, sai gã ku kunã kunnãwa daga gare shi.&quot;"
    },
    {
      "resource_id": 32,
      "text": "&quot;Shin, kuma Wanda Ya halitta sammai da ƙasã bai zama Mai ĩkon yi ba ga Ya halitta kwatankwacinsu? Na'am, zai iya! Kuma Shĩ Mai yawan halittãwa ne, Mai ilmi.&quot;"
    },
    {
      "resource_id": 32,
      "text": "UmurninSa idan Yã yi nufin wani abu sai Ya ce masa kawai, &quot;Ka kasance,&quot; sai yana kasancewa (kamar yadda Yake nufi)."
    },
    {
      "resource_id": 32,
      "text": "Sabõda haka, tsarki yã tabbata ga Wanda mallakar kõwane abu take ga HannãyenSa, kuma zuwa gare Shi ake mayar da ku."
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "36" }
  }
}
