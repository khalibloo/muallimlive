{
  "translations": [
    {
      "resource_id": 782,
      "text": "S‑a lepădat Allah şi Trimisul Său de aceia dintre politeişti cu care voi aţi încheiat legământ!<sup foot_note=199060>1</sup>"
    },
    {
      "resource_id": 782,
      "text": "„Peregrinaţi prin ţară [vreme de] patru luni<sup foot_note=199061>1</sup>, dar să ştiţi că voi nu‑L veţi face pe Allah neputincios<sup foot_note=199062>2</sup> şi că Allah îi va acoperi de ruşine pe necredincioşi!”<sup foot_note=199063>3</sup>"
    },
    {
      "resource_id": 782,
      "text": "Şi este o vestire de la Allah şi de la Trimisul Său către oameni în ziua Pelerinajului cel mare<sup foot_note=199064>1</sup> că Allah este dezlegat de politeişti, împreună cu Trimisul Său. Dacă vă veţi căi, va fi mai bine pentru voi<sup foot_note=199065>2</sup>, însă dacă voi vă întoarceţi<sup foot_note=199066>3</sup>, să ştiţi că nu‑L veţi putea face pe Allah neputincios! Şi vesteşte‑le acelora care nu cred osândă dureroasă,"
    },
    {
      "resource_id": 782,
      "text": "Afară de acei politeişti cu care aţi încheiat legământ şi care nu v‑au lipsit pe voi de nimic<sup foot_note=199067>1</sup> şi nu au sprijinit pe nimeni<sup foot_note=199068>2</sup> [în lupta] împotriva voastră! Ţineţi legământul încheiat cu ei până la termenul asupra căruia v‑aţi învoit cu ei! Allah îi iubeşte pe cei care au frică."
    },
    {
      "resource_id": 782,
      "text": "Iar când se vor încheia lunile cele sfinte<sup foot_note=199069>1</sup>, atunci omorâţi‑i pe idolatri oriunde îi aflaţi! Prindeţi‑i<sup foot_note=199070>2</sup>, împresuraţi‑i şi întindeţi‑le lor orice cursă!<sup foot_note=199071>3</sup> Î nsă d acă e i s e c ăiesc<sup foot_note=199072>4</sup>, împlinesc Rugăciunea [As‑Salat] şi achită Dania [Az‑Zakat], atunci daţi‑le lor drumul, căci Allah este Iertător, Îndurător [Ghafur, Rahim]!"
    },
    {
      "resource_id": 782,
      "text": "Şi dacă vreunul dintre idolatri te roagă să‑i dai adăpost<sup foot_note=199073>1</sup>, dă‑i lui adăpost, pentru ca el să audă vorbele lui Allah<sup foot_note=199074>2</sup>, apoi ajută‑l să ajungă la locul său de adăpost!<sup foot_note=199075>3</sup> Aceasta pentru că ei sunt un neam care nu ştiu<sup foot_note=199076>4</sup>."
    },
    {
      "resource_id": 782,
      "text": "Cum să aibă idolatrii un legământ cu Allah şi cu Trimisul Său<sup foot_note=199077>1</sup>, afară de aceia cu care voi aţi făcut legământ la Moscheea cea Sfântă?<sup foot_note=199078>2</sup> Câtă vreme ei sunt drepţi cu voi, fiţi drepţi cu ei, căci Allah îi iubeşte pe cei care sunt cu frică!"
    },
    {
      "resource_id": 782,
      "text": "Cum?! Când ei vă biruiesc pe voi, nu păzesc nici rudenie, nici legământ cu voi! Vă aduc mulţumiri gurile lor, însă inimile lor refuză<sup foot_note=199079>1</sup>, iar cei mai mulţi dintre ei sunt nişte ieşiţi din drum!"
    },
    {
      "resource_id": 782,
      "text": "Ei au schimbat versetele lui Allah pe un preţ de nimic<sup foot_note=199080>1</sup> şi i‑au împiedicat [şi pe alţii] de la calea Lui. Şi cât de rău este ceea ce fac ei!"
    },
    {
      "resource_id": 782,
      "text": "Ei nu păzesc faţă de un credincios nici rudenie, nici legământ, iar aceştia sunt cei care întrec măsura în nelegiuirea lor!"
    },
    {
      "resource_id": 782,
      "text": "Însă dacă ei se căiesc şi împlinesc Rugăciunea [As‑Salat] şi achită Dania [Az‑Zakat], atunci ei sunt fraţii voştri întru religie<sup foot_note=199081>1</sup>. Iar Noi facem limpezi semnele pentru un neam care ştie."
    },
    {
      "resource_id": 782,
      "text": "Dar dacă ei încalcă jurămintele lor<sup foot_note=199082>1</sup>, după ce au făcut legământ, şi hulesc religia voastră, atunci luptaţi‑vă împotriva căpeteniilor necredinţei, căci ei nu ţin jurămintele! Poate că ei vor înceta<sup foot_note=199083>2</sup>!"
    },
    {
      "resource_id": 782,
      "text": "Nu vreţi voi să luptaţi împotriva unor oameni care şi‑au călcat jurămintele şi au vrut să‑l alunge pe Trimis şi v‑au atacat mai întâi pe voi?!<sup foot_note=199084>1</sup> Oare vă temeţi de ei? Însă mai drept este să vă temeţi de Allah, dacă sunteţi dreptcredincioşi!"
    },
    {
      "resource_id": 782,
      "text": "Luptaţi‑vă împotriva lor, căci Allah îi va pedepsi prin mâinile voastre şi‑i va acoperi de ruşine şi vă va ajuta să‑i biruiţi şi va tămădui piepturile unor oameni dreptcredincioşi!"
    },
    {
      "resource_id": 782,
      "text": "Şi va alunga mânia din inimile lor! Şi Allah va primi căinţa aceluia de la care El voieşte, căci Allah este Atoateştiutor [şi] Înţelept [‘Alim, Hakim]!"
    },
    {
      "resource_id": 782,
      "text": "Sau credeţi voi că veţi fi lăsaţi<sup foot_note=199085>1</sup> aşa, fără ca Allah să‑i ştie pe aceia dintre voi care au luptat şi nu au luat ca aliat<sup foot_note=199086>2</sup> pe nimeni altcineva decât pe Allah, Trimisul Său şi pe dreptcredincioşi?<sup foot_note=199087>3</sup> Allah este Bineştiutor [Khabir] a ceea ce faceţi voi."
    },
    {
      "resource_id": 782,
      "text": "Nu se cuvine ca politeiştii să întreţină<sup foot_note=199088>1</sup> moscheile lui Allah, în vreme ce ei înşişi sunt martorii necredinţei lor! Faptele acestora sunt zadarnice şi în Foc vor petrece ei veşnic!<sup foot_note=199089>2</sup>"
    },
    {
      "resource_id": 782,
      "text": "Ci întreţin moscheile lui Allah doar aceia care cred în Allah şi în Ziua de Apoi, împlinesc Rugăciunea [As‑Salat], aduc Dania [Az‑Zakat] şi nu se tem decât de Allah. Poate că aceia vor fi dintre cei bine călăuziţi!"
    },
    {
      "resource_id": 782,
      "text": "Oare puneţi voi [sarcina] de a da pelerinilor să bea [apă] şi întreţinerea Moscheii celei Sfinte pe aceeaşi treaptă cu credinţa celui care crede în Allah şi în Ziua de Apoi şi luptă pe calea lui Allah? Ei nu sunt deopotrivă înaintea lui Allah şi Allah nu călăuzeşte neamul de nelegiuiţi!"
    },
    {
      "resource_id": 782,
      "text": "Cei care au crezut<sup foot_note=199090>1</sup> şi au purces în pribegie<sup foot_note=199091>2</sup> şi au luptat pe calea lui Allah, cu averile şi cu vieţile lor, sunt pe o treaptă mai înaltă înaintea lui Allah şi aceia sunt câştigători<sup foot_note=199092>3</sup>."
    },
    {
      "resource_id": 782,
      "text": "Le vesteşte Domnul lor îndurarea Lui şi bunăvoinţă şi Grădini pentru ei, în care este plăcere necontenită,"
    },
    {
      "resource_id": 782,
      "text": "În care ei vor rămâne în veci, căci Allah are răsplată nesfârşită!"
    },
    {
      "resource_id": 782,
      "text": "O, voi cei care credeţi! Nu‑i luaţi pe părinţii voştri şi pe fraţii voştri ca aliaţi, dacă ei iubesc necredinţa mai mult decât credinţa! Aceia dintre voi care îi iau ca aliaţi, aceia sunt nelegiuiţii!"
    },
    {
      "resource_id": 782,
      "text": "Spune: „Dacă părinţii voştri, fiii voştri, fraţii voştri, soţiile voastre, clanul vostru, bunurile pe care le‑aţi dobândit, negoţul de a cărui lâncezire vă temeţi şi locuinţele de care sunteţi mulţumiţi vă sunt vouă mai scumpe decât Allah, decât Trimisul Său şi decât lupta pe calea Lui, atunci aşteptaţi‑vă să vină Allah cu porunca Sa<sup foot_note=199093>1</sup>!” Iar Allah nu călăuzeşte neamul de nelegiuiţi!"
    },
    {
      "resource_id": 782,
      "text": "Allah v‑a ajutat să biruiţi în numeroase locuri. Şi în ziua de la Hunayn<sup foot_note=199094>1</sup>, când aţi fost mândri de numărul vostru mare, însă el nu v‑a fost de folos întru nimic. Şi îngust vi s‑a părut vouă pământul, măcar că el era întins. Apoi aţi întors spatele, fugind."
    },
    {
      "resource_id": 782,
      "text": "Apoi, Allah a pogorât liniştea Sa asupra Trimisului Său şi asupra dreptcredincioşilor şi a trimis oşteni pe care nu i‑aţi văzut şi i‑a chinuit pe cei care nu credeau. Aceasta este răsplata necredincioşilor!"
    },
    {
      "resource_id": 782,
      "text": "Apoi Allah primeşte căinţa de la cel care El voieşte, căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "O, voi cei care credeţi! Politeiştii sunt o murdărie! Deci să nu se mai apropie de Moscheea cea Sfântă după acest an al lor<sup foot_note=199095>1</sup>. Iar de vă temeţi voi de sărăcie, atunci Allah vă va îmbogăţi – dacă va voi – prin harul Său, căci Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Luptaţi împotriva acelora care nu cred în Allah şi nici în Ziua de Apoi şi nu opresc ceea ce Allah şi Trimisul Său au oprit şi nu împărtăşesc religia Adevărului, dintre aceia cărora li s‑a dat Cartea<sup foot_note=199096>1</sup>, până ce ei nu vor plăti tributul<sup foot_note=199097>2</sup> cu mâna lor, fiind ei supuşi [legilor]!"
    },
    {
      "resource_id": 782,
      "text": "Iudeii zic:„Uzayr<sup foot_note=199098>1</sup> este fiul lui Dumnezeu!”, iar creştinii zic: „Mesia este fiul lui Dumnezeu!” Acestea sunt cuvintele lor, [rostite] cu gurile lor. Ei spun vorbe asemănătoare cu ale acelora care nu au crezut de dinaintea lor – Allah să‑i nimicească<sup foot_note=199099>2</sup>! Cum [se înşeală ei], îndepărtându‑se [de Adevăr]!"
    },
    {
      "resource_id": 782,
      "text": "Ei îi iau pe rabinii lor şi pe călugării lor, precum şi pe Mesia, fiul Mariei, ca Domni în locul lui Allah, în vreme ce li s‑a poruncit<sup foot_note=199100>1</sup> să nu adore decât un singur Dumnezeu, în afara căruia nu este [alt] Dumnezeu. Mărire Lui! El este deasupra celor pe care‑i asociază Lui!"
    },
    {
      "resource_id": 782,
      "text": "Voiesc ei să stingă cu gurile lor lumina lui Allah<sup foot_note=199101>1</sup>, însă Allah nu voieşte alta decât să desăvârşească lumina Sa, chiar dacă necredincioşii urăsc [aceasta]."
    },
    {
      "resource_id": 782,
      "text": "El este Cel care l‑a Trimis pe Trimisul Său cu buna călăuzire<sup foot_note=199102>1</sup> şi cu religia Adevărului<sup foot_note=199103>2</sup>, pentru ca ea să fie biruitoare asupra oricărei alte religii, chiar dacă politeiştii urăsc [aceasta]."
    },
    {
      "resource_id": 782,
      "text": "O, voi cei care credeţi! Mulţi dintre rabini şi călugări mănâncă averile oamenilor pe nedrept şi [îi] împiedică de la calea lui Allah! Iar acelora, care strâng<sup foot_note=199104>1</sup> aur şi argint şi nu le cheltuiesc pe calea lui Allah, vesteşte‑le osândă dureroasă,"
    },
    {
      "resource_id": 782,
      "text": "Într‑o Zi în care vor fi ele<sup foot_note=199105>1</sup> încinse în focul Gheenei şi cu ele se vor arde frunţile, laturile şi spinările lor. Aceasta este ceea ce aţi strâns pentru sufletele voastre! Gustaţi din ceea ce aţi strâns!"
    },
    {
      "resource_id": 782,
      "text": "Numărul lunilor la Allah este de douăsprezece luni<sup foot_note=199106>1</sup>, în Cartea lui Allah, din ziua când El a făcut cerurile şi pământul. Patru dintre ele sunt sfinte.<sup foot_note=199107>2</sup> Aceasta este religia cea dreaptă. Şi nu săvârşiţi în timpul lor nedreptate împotriva sufletelor voastre!<sup foot_note=199108>3</sup> Şi luptaţi uniţi împotriva politeiştilor, întocmai cum luptă ei împotriva voastră! Şi să ştiţi că Allah este cu cei care au frică [de El]!"
    },
    {
      "resource_id": 782,
      "text": "Schimbarea [lunilor] nu este altceva decât o sporire a necredinţei. Prin aceasta cei care nu cred sunt duşi în rătăcire. Un an ei o îngăduiesc şi un an o socotesc sfântă, pentru ca să potrivească numărul [lunilor] pe care Allah le‑a socotit sfinte. Astfel îngăduiesc ei ceea ce a oprit Allah. Faptele lor rele le sunt înfrumuseţate<sup foot_note=199109>1</sup>. Şi Allah nu călăuzeşte neamul de necredincioşi."
    },
    {
      "resource_id": 782,
      "text": "O, voi cei care credeţi! Ce‑i cu voi? Când vi s‑a zis: „Purcedeţi pe calea lui Allah!”, voi v‑aţi lăsat grei pe pământ.<sup foot_note=199110>1</sup> Oare v‑a plăcut vouă viaţa lumească mai mult decât Viaţa de Apoi? Plăcerea acestei vieţi nu va fi decât puţină în Lumea de Apoi!"
    },
    {
      "resource_id": 782,
      "text": "Dacă voi nu purcedeţi, vă va pedepsi El cu chin dureros şi vă va schimba cu un alt neam<sup foot_note=199111>1</sup>. Şi voi nu‑I veţi putea dăuna întru nimic, şi Allah este cu putere peste toate."
    },
    {
      "resource_id": 782,
      "text": "Dacă voi nu‑i veniţi în ajutor<sup foot_note=199112>1</sup>, [să ştiţi că] l‑a ajutat Allah [mai înainte], când cei care nu credeau l‑au alungat, ca unul dintre cei doi<sup foot_note=199113>2</sup>. Când ei doi se aflau în peşteră şi când el i‑a zis însoţitorului său: „Nu fi mâhnit, căci Allah este cu noi!” Şi a pogorât Allah liniştea Sa asupra lui şi i‑a venit în ajutor cu oşteni pe care voi nu i‑aţi văzut şi a făcut cuvântul celor care nu credeau [să coboare] jos, în timp ce cuvântul lui Allah [s‑a înălţat] cel mai sus. Iar Allah este Puternic [şi] Înţelept [‘Aziz, Hakim]."
    },
    {
      "resource_id": 782,
      "text": "Purcedeţi uşori ori grei<sup foot_note=199114>1</sup> şi luptaţi cu averile şi sufletele voastre pe calea lui Allah! Aceasta este mai bine pentru voi, dacă pricepeţi!"
    },
    {
      "resource_id": 782,
      "text": "Dacă ar fi fost un câştig uşor<sup foot_note=199115>1</sup> sau de o călătorie mai scurtă, atunci te‑ar fi urmat, însă distanţa li s‑a părut lor prea grea şi lungă. Şi vor jura ei pe Allah: „De‑am fi putut noi, am fi purces laolaltă cu voi!” Se pierd pe ei înşişi, căci Allah ştie că ei sunt mincinoşi."
    },
    {
      "resource_id": 782,
      "text": "Allah te‑a iertat! De ce le‑ai dat tu voie<sup foot_note=199116>1</sup>, înainte de a‑i descoperi pe cei aflaţi întru adevăr şi de a‑i cunoaşte pe cei mincinoşi?"
    },
    {
      "resource_id": 782,
      "text": "Nu‑ţi vor cere îngăduinţă aceia care cred în Allah şi în Ziua de Apoi, când [este vorba] să lupte cu averile şi cu sufletele lor, iar Allah este Bineştiutor [‘Alim] al celor care sunt cu frică."
    },
    {
      "resource_id": 782,
      "text": "Ci îţi cer îngăduinţă<sup foot_note=199117>1</sup> aceia care nu cred în Allah şi în Ziua de Apoi, ale căror inimi s‑au umplut de îndoială, căci ei şovăie din pricina îndoielii lor."
    },
    {
      "resource_id": 782,
      "text": "Dacă ei ar fi vrut să purceadă [la luptă], ar fi făcut ei pregătiri pentru aceasta.<sup foot_note=199118>1</sup> Însă nu I‑a plăcut lui Allah purcederea lor şi El i‑a oprit<sup foot_note=199119>2</sup>. Şi li s‑a zis [lor]: „Şedeţi [acasă] cu cei care şed<sup foot_note=199120>3</sup>!”"
    },
    {
      "resource_id": 782,
      "text": "Şi de‑ar fi purces ei laolaltă cu voi, n‑ar fi făcut decât să sporească tulburarea voastră<sup foot_note=199121>1</sup> şi s‑ar fi grăbit, căutând să semene vrajbă şi neînţelegere în rândurile voastre. Şi printre voi ar fi fost unii care să le dea ascultare. Dar Allah este Bineştiutor [‘Alim] al nelegiuiţilor."
    },
    {
      "resource_id": 782,
      "text": "Şi mai înainte au căutat ei să semene dihonie<sup foot_note=199122>1</sup> şi să‑ţi încurce ţie treburile<sup foot_note=199123>2</sup>, până ce a venit Adevărul<sup foot_note=199124>3</sup> şi a învins religia lui Allah, măcar că lor nu le place."
    },
    {
      "resource_id": 782,
      "text": "Printre ei sunt unii care zic: „Îngăduieşte‑mi mie<sup foot_note=199125>1</sup> şi nu mă duce pe mine în ispită!” Şi oare nu în ispită au căzut ei? Şi Gheena îi va cuprinde pe cei necredincioşi<sup foot_note=199126>2</sup>!"
    },
    {
      "resource_id": 782,
      "text": "Dacă ai parte de ceva bun, aceasta îi întristează, iar dacă te loveşte o nenorocire, atunci zic ei: „Noi am fost prevăzători dinainte<sup foot_note=199127>1</sup>!” şi se îndepărtează bucuroşi."
    },
    {
      "resource_id": 782,
      "text": "Spune: „Nu ne va atinge pe noi nimic în afară de ceea ce ne‑a prescris Allah! El este Ocrotitorul nostru! Şi în Allah trebuie să se încreadă dreptcredincioşii!”"
    },
    {
      "resource_id": 782,
      "text": "Spune: „Ce aşteptaţi voi, pentru noi, alta decât unul din cele două lucruri minunate<sup foot_note=199128>1</sup>? Iar noi aşteptăm ca Allah să vă lovească cu osândă dureroasă<sup foot_note=199129>2</sup>, fie de la El, fie prin mâinile noastre. Aşadar aşteptaţi! Dar şi noi suntem în aşteptare împreună cu voi!”"
    },
    {
      "resource_id": 782,
      "text": "Spune: „Dacă dăruiţi de bunăvoie sau de nevoie,(72) oricum nu se va primi niciodată de la voi, căci voi aţi fost [şi sunteţi] un neam de nelegiuiţi!”"
    },
    {
      "resource_id": 782,
      "text": "Şi nu împiedică să fie primite darurile lor decât faptul că ei nu au crezut în Allah şi în Trimisul Său şi că ei nu vin la Rugăciune [As‑Salat] decât numai cu lene şi nu dăruiesc decât obligaţi."
    },
    {
      "resource_id": 782,
      "text": "Să nu te uluiască averile lor, nici copiii lor! Allah voieşte numai să‑i pedepsească prin ele în această viaţă şi‑şi dau ei sufletul, fiind necredincioşi."
    },
    {
      "resource_id": 782,
      "text": "Ei [ipocriţii] jură pe Allah că ei sunt cu adevărat dintre voi, însă ei nu sunt dintre voi, ci ei sunt un neam căruia îi este frică."
    },
    {
      "resource_id": 782,
      "text": "Dacă ar găsi ei un adăpost sau peşteri, ori o hrubă în care să se ascundă, s‑ar îndrepta spre acestea, luând‑o la fugă."
    },
    {
      "resource_id": 782,
      "text": "Unii dintre ei te ponegresc pentru milostenii.(73) De li se dăruiesc lor din acestea, ei sunt mulţumiţi, dar de nu li se dăruiesc lor din ele, iată‑i cum se înfurie!"
    },
    {
      "resource_id": 782,
      "text": "Măcar de‑ar fi ei(74) mulţumiţi de ceea ce le‑a dăruit Allah şi Trimisul Său şi ar zice: „Ne este de ajuns Allah! Ne va dărui nouă Allah din harul Său şi la fel şi Trimisul Lui şi spre Allah ne îndreptăm noi rugile(75)!”"
    },
    {
      "resource_id": 782,
      "text": "Milosteniile [din Danie] sunt numai pentru săraci, pentru sărmani, pentru cei care ostenesc pentru ele, pentru cei ale căror inimi se adună [întru credinţă](76), pentru slobozirea robilor, pentru cei îndatoraţi greu, pentru calea lui Allah şi pentru călătorul aflat pe drum(77). [Aceasta este] poruncă de la Allah, iar Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Şi printre ei sunt unii care‑l necăjesc pe Profet şi spun: „El este numai ureche!” Spune: „O ureche pentru binele vostru! El crede în Allah şi îi crede pe dreptcredincioşi! El este îndurare pentru aceia dintre voi care cred!” Iar aceia care‑l necăjesc pe Trimisul lui Allah vor avea parte de chin dureros!(78)"
    },
    {
      "resource_id": 782,
      "text": "Ei(79) se jură(80) pe Allah, pentru ca să vă facă mulţumiţi. Însă Allah şi Trimisul Său sunt mai vrednici să‑i mulţumească, dacă ei sunt credincioşi."
    },
    {
      "resource_id": 782,
      "text": "Oare nu ştiu ei că cel care se împotriveşte lui Allah şi Trimisului Său va avea parte de focul Gheenei, în care veşnic va avea sălaş?! Şi aceasta este mare ruşine!"
    },
    {
      "resource_id": 782,
      "text": "Cei făţarnici se tem(81) că va fi pogorâtă despre ei o Sură care să vestească ceea ce se află în inimile lor. Spune: „Bateţi‑vă voi joc! Allah va scoate [la iveală] cele de care voi vă temeţi!”"
    },
    {
      "resource_id": 782,
      "text": "Iar dacă‑i întrebi, atunci zic ei: „Noi vorbeam întra‑olaltă şi glumeam!” Spune: „Voi luaţi în derâdere pe Allah şi semnele Sale şi pe Trimisul Lui?!”"
    },
    {
      "resource_id": 782,
      "text": "Nu vă dezvinovăţiţi(82). Voi v‑aţi făcut necredincioşi după ce aţi fost credincioşi. Iar dacă Noi iertăm o parte dintre voi(83), osândim o [altă parte], pentru că ei sunt nelegiuiţi!"
    },
    {
      "resource_id": 782,
      "text": "Bărbaţii făţarnici şi muierile făţarnice sunt ei unul la fel ca altul. Ei poruncesc ceea ce este oprit(84) şi opresc de la ceea ce este potrivit(85) ş i‑şi s trâng e i m âinile(86). L‑au uitat pe Allah şi i‑a uitat şi El pe ei. Făţarnicii sunt ei cei ieşiţi din drum."
    },
    {
      "resource_id": 782,
      "text": "Allah a făgăduit bărbaţilor făţarnici şi muierilor făţarnice, precum şi necredincioşilor, focul Gheenei şi veşnic vor sălăşlui în el! Aceasta le este de ajuns(87)! I‑a blestemat Allah şi vor avea ei parte de chin veşnic."
    },
    {
      "resource_id": 782,
      "text": "[Sunteţi] ca aceia de dinaintea voastră! Au fost ei chiar şi mai puternici decât voi şi au avut chiar şi mai multe averi şi mai mulţi copii. Şi s‑au bucurat ei de partea lor [în această lume](88) şi v‑aţi bucurat şi voi de partea voastră, aşa cum s‑au bucurat cei de dinaintea voastră de partea lor. Şi vorbiţi voi fără de noimă, precum şi ei vorbeau fără de noimă. Dar în van sunt faptele acestora atât în această lume, cât şi în Lumea de Apoi. Şi aceştia sunt pierduţi."
    },
    {
      "resource_id": 782,
      "text": "Oare nu a ajuns la ei vestea despre aceia de dinaintea lor(89): despre neamul lui Noe, despre ‘Ad şi Thamud, despre neamul lui Avraam, despre locuitorii din Madyan şi despre cetăţile cele răsturnate(90)? Trimişii lor le‑au adus semne limpezi(91). Allah nu a voit să le facă nedreptate, ci ei înşişi şi‑au făcut nedreptate(92)."
    },
    {
      "resource_id": 782,
      "text": "Dreptcredincioşii şi dreptcredincioasele îşi sunt aliaţi unii altora. Ei poruncesc ceea ce este cuvenit, opresc de la ceea ce este neîngăduit, plinesc Rugăciunea [As‑Salat], aduc Dania [Az‑Zakat] şi se supun lui Allah şi Trimisului Său. Cu aceştia Allah va fi îndurător, căci Allah este Puternic [şi] Înţelept [‘Aziz, Hakim]."
    },
    {
      "resource_id": 782,
      "text": "Allah le‑a promis dreptcredincioşilor şi dreptcredincioaselor Grădini pe sub care curg pâraie, în care vor avea sălaş veşnic şi cămine bune în grădinile Edenului(93). Însă mulţumirea lui Allah este şi mai mare; aceasta este o izbândă nemărginită!(94)"
    },
    {
      "resource_id": 782,
      "text": "O, Profetule! Luptă împotriva necredincioşilor şi făţarnicilor şi fii aspru cu ei! Gheena va fi sălaşul lor şi ce sfârşit trist [vor avea ei]!"
    },
    {
      "resource_id": 782,
      "text": "Ei jură pe Allah că nu au spus, însă ei au spus cuvântul necredinţei şi au respins credinţa, după Islamul lor. Ei au uneltit ceea ce nu au izbutit.(95) Şi ei nu au alta a reproşa în afară de aceea că Allah – ca şi Profetul Său – i‑a făcut bogaţi cu harul Lui.(96) Iar de se vor căi(97), va fi mai bine pentru ei. Însă de vor întoarce ei spatele, plecând, Allah îi va osândi cu un chin dureros atât în această lume, cât şi în Lumea de Apoi, şi nu vor avea ei pe pământ ocrotitor şi nici ajutor."
    },
    {
      "resource_id": 782,
      "text": "Şi [unii] dintre ei au făcut legământ cu Allah: „De ne va da nouă din harul Său, vom da noi milostenii şi vom fi noi dintre cei evlavioşi!”(98)"
    },
    {
      "resource_id": 782,
      "text": "Dar când El le‑a dat din harul Său, s‑au dovedit zgârciţi cu El şi I‑au întors spatele, lepădându‑se(99)."
    },
    {
      "resource_id": 782,
      "text": "Şi a lăsat El să urmeze făţărie în inimile lor(100) până în Ziua când se vor întâlni cu El(101), pentru că ei nu au ţinut ce I‑au făgăduit lui Allah şi pentru că ei au minţit."
    },
    {
      "resource_id": 782,
      "text": "Oare ei nu ştiu că Allah cunoaşte taina lor(102), ca şi discuţia lor într‑ascuns(103), şi că Allah este Bineştiutor al lucrurilor necunoscute?"
    },
    {
      "resource_id": 782,
      "text": "Pe aceia care îi ponegresc pe dreptcredincioşii, care de bunăvoie fac milostenii, dar nu află [pentru a oferi] decât [rodul] trudei lor, şi îi iau în derâdere pe ei(104), pe aceia îi va lua şi Allah în derâdere(105) şi ei vor avea parte de osândă dureroasă."
    },
    {
      "resource_id": 782,
      "text": "Roagă‑te de iertare pentru ei(106) sau nu te ruga de iertare pentru ei! Chiar de te vei ruga de iertare pentru ei de şaptezeci de ori, Allah tot nu‑i va ierta! Şi aceasta pentru că ei nu cred în Allah şi în Trimisul Său, iar Allah nu‑i călăuzeşte pe cei nelegiuiţi."
    },
    {
      "resource_id": 782,
      "text": "S‑au bucurat aceia care au rămas în casele lor,(107) în urma Trimisului lui Allah, şi nu au voit să lupte cu bunurile lor şi cu sufletele lor pe calea lui Allah şi au zis ei(108): „Nu purcedeţi la luptă pe dogoarea aceasta!” Spune: „Focul Gheenei(109) este mult mai dogoritor!” Dacă ei ar pricepe(110)!"
    },
    {
      "resource_id": 782,
      "text": "Lasă‑i să râdă puţin(111), căci vor plânge ei mult(112), drept răsplată pentru ceea ce au agonisit(113)!"
    },
    {
      "resource_id": 782,
      "text": "Dacă Allah te va aduce înapoi(114) l a o p arte d intre e i(115) şi ei îţi vor cere îngăduinţa de a porni [la luptă], spune: „Voi nu veţi ieşi împreună cu mine niciodată şi nu veţi lupta alături de mine împotriva vreunui duşman! Voi aţi fost mai mulţumiţi să şedeţi [acasă] prima oară; şedeţi aşadar cu cei ce rămân(116)!”"
    },
    {
      "resource_id": 782,
      "text": "Şi nu te ruga nicicând pentru vreunul dintre ei care moare şi nu sta lângă mormântul lui(117)! Ei nu au crezut în Allah şi în Trimisul Său şi s‑au săvârşit nelegiuiţi."
    },
    {
      "resource_id": 782,
      "text": "Şi să nu te uluiască averile şi copiii lor, căci Allah voieşte să îi pedepsească prin ele în această lume(118) şi ei vor muri nelegiuiţi!(119)"
    },
    {
      "resource_id": 782,
      "text": "Şi când este revelată o sură(120) [în care se porunceşte]: „Credeţi în Allah şi luptaţi împreună cu Trimisul Său”, cei cu stare dintre ei(121) te roagă [să‑i scuteşti de luptă] zicând: „Lasă‑ne pe noi să rămânem împreună cu cei care şed [acasă]!”"
    },
    {
      "resource_id": 782,
      "text": "Le‑a plăcut lor să fie împreună cu cele rămase [acasă]. Inimile lor au fost pecetluite şi nu pricep.(122)"
    },
    {
      "resource_id": 782,
      "text": "Însă Trimisul şi cei care au crezut laolaltă cu el au luptat cu averile şi cu sufletele lor(123). Aceştia vor avea parte de lucrurile bune(124) şi aceştia sunt cei care izbândesc."
    },
    {
      "resource_id": 782,
      "text": "Allah a pregătit pentru ei Grădini pe sub care curg pâraie, în care ei vor sălăşlui veşnic. Iar aceasta este marea izbândă."
    },
    {
      "resource_id": 782,
      "text": "Şi au venit cei care cer întruna îngăduinţă dintre beduini(125), pentru ca să li se dea voie [să rămână acasă], iar [alţii] au rămas, minţind pe seama lui Allah şi a Trimisului Său. Însă pe aceia care nu au crezut dintre ei îi va lovi osândă dureroasă."
    },
    {
      "resource_id": 782,
      "text": "Şi nu este nici un păcat pentru cei slabi(126), nici pentru bolnavi şi nici pentru aceia care nu au din ce să cheltuiască [pe calea lui Allah](127), dacă ei sunt cu credinţă faţă de Allah şi de Trimisul Său. Împotriva celor care fac bine(128) nu este [cale de învinuire], căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Şi nici împotriva acelora care au venit la tine, cerând să‑i porţi [pe animale de călărie], iar tu le‑ai zis: „Nu găsesc pe ce să vă port!” şi care s‑au întors cu ochii plini de lacrimi, de mâhnire că ei nu găsesc ce să dea."
    },
    {
      "resource_id": 782,
      "text": "Ci cale [de învinuire] este numai împotriva acelora care îţi cer îngăduinţă, cu toate că sunt înstăriţi. Lor le‑a plăcut să fie împreună cu cele rămase. Şi a pecetluit Allah inimile lor, însă ei nu ştiu."
    },
    {
      "resource_id": 782,
      "text": "Se vor dezvinovăţi faţă de voi, când vă veţi întoarce la ei. Spune: „Nu vă dezvinovăţiţi, căci noi nu vă dăm crezare! Allah ne‑a prevenit despre veştile voastre”(129). Şi vor vedea Allah şi Trimisul Său fapta voastră.(130) Apoi veţi fi aduşi înapoi la Cel care le ştie pe cele nevăzute ca şi pe cele văzute şi El vă va vesti cele ce le‑aţi făcut(131)."
    },
    {
      "resource_id": 782,
      "text": "Ei vă vor jura pe Allah, când voi vă veţi întoarce la ei, pentru ca voi să‑i iertaţi pe ei(132). Îndepărtaţi‑vă de ei, căci ei sunt o spurcăciune(133), iar sălaşul lor va fi Gheena, ca răsplată pentru ceea ce ei au agonisit(134)."
    },
    {
      "resource_id": 782,
      "text": "Vă vor jura vouă ca să fiţi mulţumiţi de ei. Dar dacă voi veţi fi mulţumiţi, totuşi Allah nu va fi mulţumit de cei nelegiuiţi!"
    },
    {
      "resource_id": 782,
      "text": "Beduinii sunt mult mai împietriţi în necredinţa şi în făţărnicia lor(135) ş i m ai î ndrituiţi(136) să nu cunoască preceptele pe care Allah le‑a revelat Trimisului Său. Iar Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Printre beduini sunt unii care iau ceea ce cheltuiesc [ca milostenie sau pentru război] ca o datorie apăsătoare şi pândesc să se abată asupra voastră nenorocirile. Nenorocirea să cadă asupra lor! Allah este Cel care Aude Totul [şi] Atoateştiutor [Sami’, ‘Alim]."
    },
    {
      "resource_id": 782,
      "text": "Dar printre beduini sunt care cred în Allah şi în Ziua de Apoi şi iau ceea ce cheltuiesc drept apropiere de Allah şi [de obţinere a] rugăciunilor Trimisului. Acesta este într‑adevăr [un mijloc de] apropiere [de Allah] pentru ei, iar Allah îi va primi sub îndurarea Lui(137), căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Allah a fost mulţumit de primii [credincioşi] dintre cei care au purces la pribegie [muhajirun]<sup foot_note=199130>1</sup> şi sprijinitori [‘ansar]<sup foot_note=199131>2</sup> şi dintre cei care l‑au urmat cu bună purtare, şi Allah este mulţumit de ei, după cum şi ei sunt mulţumiţi de El. Şi El le‑a pregătit Grădini pe sub care curg pâraie şi veşnic vor sălăşlui în ele. Aceasta este marea izbândă!"
    },
    {
      "resource_id": 782,
      "text": "Iar printre beduinii din jurul vostru se află făţarnici, ca şi printre locuitorii din Medina, care se îndârjesc în făţărie. Tu nu‑i ştii, însă Noi îi ştim pe ei. Noi îi vom chinui de două ori<sup foot_note=199132>1</sup>. Apoi vor fi ei aduşi la mare chin!"
    },
    {
      "resource_id": 782,
      "text": "Şi sunt alţii care au mărturisit păcatele lor, care au amestecat o faptă bună<sup foot_note=199133>1</sup> cu o alta rea<sup foot_note=199134>2</sup>. Poate că Allah va primi căinţa lor, căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Ia din bunurile lor<sup foot_note=199135>1</sup> milostenie<sup foot_note=199136>2</sup>, prin care să‑i curăţeşti şi să‑i binecuvântezi şi roagă‑te pentru ei, căci rugile tale aduc tihnă pentru ei. Iar Allah este Cel care Aude Totul [şi] Atoateştiutor [Sami’, ‘Alim]."
    },
    {
      "resource_id": 782,
      "text": "Oare nu ştiu ei că Allah primeşte căinţa de la robii Săi şi acceptă milostenii<sup foot_note=199137>1</sup> şi că Allah este Primitorul căinţei [şi] Îndurătorul [Tawwab, Rahim]?"
    },
    {
      "resource_id": 782,
      "text": "Şi spune: „Lucraţi<sup foot_note=199138>1</sup>, căci Allah va vedea lucrul vostru ca şi Trimisul Său şi dreptcredincioşii! Şi veţi fi voi aduşi<sup foot_note=199139>2</sup> la Cel care le cunoaşte pe cele nevăzute şi pe cele văzute şi vă va vesti vouă cele pe care le‑aţi făcut!”"
    },
    {
      "resource_id": 782,
      "text": "Iar alţii<sup foot_note=199140>1</sup> sunt lăsaţi să aştepte porunca lui Allah, fie că îi va chinui pe ei, fie că îi va ierta pe ei. Iar Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Însă aceia<sup foot_note=199141>1</sup> care au durat o moschee<sup foot_note=199142>2</sup> pentru a pricinui daună, necredinţă şi schismă între dreptcredincioşi<sup foot_note=199143>3</sup> şi ca pregătire pentru aceia care au luptat mai înainte împotriva lui Allah şi a Trimisului Său<sup foot_note=199144>4</sup> şi care jură: „Noi nu am vrut decât binele!”<sup foot_note=199145>5</sup> – Allah mărturiseşte că aceia sunt mincinoşi! –"
    },
    {
      "resource_id": 782,
      "text": "Să nu stai<sup foot_note=199146>1</sup> nicicând în ea, căci o moschee clădită din prima zi pe cucernicie<sup foot_note=199147>2</sup> este mai potrivită să stai în ea, fiindcă într‑însa sunt oameni care doresc să se curăţească şi Allah îi iubeşte pe cei care se curăţesc!"
    },
    {
      "resource_id": 782,
      "text": "Oare cel care a întemeiat zidirea pe frica de Allah şi pe mulţumirea lui Allah este mai bun sau acela care a întemeiat zidirea pe o margine de prăpastie gata să se surpe, care se va prăbuşi cu el în focul Gheenei? Iar Allah nu călăuzeşte neamul de nelegiuiţi!"
    },
    {
      "resource_id": 782,
      "text": "Zidirea pe care au înălţat‑o nu va înceta să fie pricină de îndoieli în inimile lor, până ce inimile lor nu se vor rupe! Iar Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Allah a cumpărat de la dreptcredincioşi sufletele şi bunurile lor, în schimbul Raiului, şi astfel ei luptă pe calea lui Allah, omorând şi fiind omorâţi. Aceasta este o făgăduinţă cu adevărat, pe care a luat‑o asupra Lui, în Tora, în Evanghelie şi în Coran. Şi cine este mai credincios legământului său decât Allah? Bucuraţi‑vă, aşadar, pentru negoţul pe care l‑aţi tocmit, căci aceasta este marea izbândă,<sup foot_note=199148>1</sup>"
    },
    {
      "resource_id": 782,
      "text": "Ca şi pentru cei care se căiesc<sup foot_note=199149>1</sup>, cei care adoră<sup foot_note=199150>2</sup>, cei care aduc laudă, cei care purced prin lume, cei care se închină, cei care se prosternează<sup foot_note=199151>3</sup>, cei care poruncesc ceea ce se cuvine şi cei care opresc de la cele neîngăduite şi cei care păzesc poruncile<sup foot_note=199152>4</sup> lui Allah. Binevesteşte‑le dreptcredincioşilor!"
    },
    {
      "resource_id": 782,
      "text": "Nu se cade, ca Profetul şi cei care cred, să ceară iertare pentru politeişti, chiar dacă ei sunt rude, după ce li s‑a arătat limpede că ei sunt oaspeţii Iadului."
    },
    {
      "resource_id": 782,
      "text": "Cererea de iertare a lui Avraam pentru tatăl său nu a fost decât din pricina unei făgăduinţe pe care i‑a făcut‑o.<sup foot_note=199153>1</sup> Dar când i‑a devenit limpede că el este vrăjmaş al lui Allah, atunci s‑a dezlegat de el. Avraam era milos şi blând."
    },
    {
      "resource_id": 782,
      "text": "Allah nu duce în rătăcire un neam, după ce l‑a călăuzit, până ce nu‑i arată limpede, de ce trebuie să‑i fie frică. Allah este peste toate ştiutor!"
    },
    {
      "resource_id": 782,
      "text": "A lui Allah este împărăţia cerurilor şi a pământului. El dă viaţă şi El dă moarte. Şi voi nu aveţi în afara lui Allah aliat şi apărător."
    },
    {
      "resource_id": 782,
      "text": "Allah a primit căinţa Profetului<sup foot_note=199154>1</sup>, [căinţa acelora] care au purces în peregrinare<sup foot_note=199155>2</sup>, şi a sprijinitorilor<sup foot_note=199156>3</sup>, care l‑au urmat la ceasul greului, după ce aproape că se abătuseră inimile unei părţi dintre ei<sup foot_note=199157>4</sup>. Apoi a primit căinţa lor, căci El este Iertător, Îndurător [Ra’uf, Rahim]."
    },
    {
      "resource_id": 782,
      "text": "Şi [a primit El căinţa] şi de la cei trei care au fost lăsaţi în urmă<sup foot_note=199158>1</sup>, până ce pământul le‑a fost lor prea strâmt, cu toate că el era întins, iar sufletele lor au devenit şi ele prea strâmte<sup foot_note=199159>2</sup> şi atunci au ştiut ei că nu este adăpost de Allah decât numai la El. Apoi a primit căinţa lor, pentru ca ei să se poată întoarce [la El], căci Allah este Primitor al căinţei [şi] Îndurător [At‑Tawwab, Ar‑Rahim].<sup foot_note=199160>3</sup>"
    },
    {
      "resource_id": 782,
      "text": "O, voi cei care credeţi! Temeţi‑vă de Allah şi fiţi cu cei iubitori de adevăr!"
    },
    {
      "resource_id": 782,
      "text": "Nu se cuvine ca locuitorii din Medina şi beduinii din jurul lor să rămână în urma Trimisului lui Allah<sup foot_note=199161>1</sup>, nici să pună sufletele lor mai presus decât sufletul Său; aceasta pentru că pe ei nu‑i încearcă nici sete, nici trudă, nici foame pe calea lui Allah şi ei nu calcă într‑un loc care să‑i mânie pe necredincioşi<sup foot_note=199162>2</sup> şi nu pricinuiesc nici un rău vreunui duşman, fără ca aceasta să li se scrie lor ca o faptă bună. Într‑adevăr, Allah nu pierde răsplata făcătorilor de bine!"
    },
    {
      "resource_id": 782,
      "text": "Şi să nu suporte ei nici o cheltuială – nici mică, nici mare – şi să nu străbată nici o vale fără ca aceasta să li se scrie lor, pentru ca Allah să‑i răsplătească pentru cele mai bune [fapte] pe care le împlineau!"
    },
    {
      "resource_id": 782,
      "text": "Dreptcredincioşii nu trebuie să purceadă cu toţii, ci să purceadă din fiecare grup o parte dintre ei, pentru ca să înveţe bine religia şi să‑i prevină<sup foot_note=199163>1</sup> [pe cei din] neamul lor, când se întorc<sup foot_note=199164>2</sup>. Poate că ei vor şti să se ferească<sup foot_note=199165>3</sup>!"
    },
    {
      "resource_id": 782,
      "text": "O, voi cei care credeţi! Luptaţi împotriva necredincioşilor de lângă voi! Ei să găsească în voi asprime! Şi să ştiţi că Allah este alături de cei care au frică!"
    },
    {
      "resource_id": 782,
      "text": "Când este revelată o sură, sunt printre ei<sup foot_note=199166>1</sup> unii care zic: „Căruia dintre voi i‑a sporit aceasta credinţa?” Cât despre aceia care cred, ea a făcut să le sporească lor credinţa şi ei se bucură."
    },
    {
      "resource_id": 782,
      "text": "Însă acelora care au patimă<sup foot_note=199167>1</sup> în inimile lor, [această sură] le va adăuga spurcăciune la spurcăciunea lor<sup foot_note=199168>2</sup> şi vor muri ei necredincioşi."
    },
    {
      "resource_id": 782,
      "text": "Oare nu bagă ei<sup foot_note=199169>1</sup> de seamă că în fiecare an sunt încercaţi o dată sau de două ori? Şi cu toate astea, ei nu se căiesc şi nici nu‑şi aduc aminte!"
    },
    {
      "resource_id": 782,
      "text": "Şi când este revelată o sură, se uită ei unul la altul, [zicându‑şi]: „Vă vede pe voi cineva?”<sup foot_note=199170>1</sup> Apoi se îndepărtează ei. Allah a întors inimile lor, pentru că ei sunt un neam care nu pricep."
    },
    {
      "resource_id": 782,
      "text": "A venit la voi un Trimis chiar dintre voi, căruia îi sunt grele necazurile ce vă lovesc, care este plin de grijă pentru voi, iar cu dreptcredincioşii este el milostiv şi îndurător [Ra’uwf, Rahim]."
    },
    {
      "resource_id": 782,
      "text": "Iar dacă ei se leapădă<sup foot_note=199171>1</sup>, [atunci] spune: „Allah îmi este mie de ajuns! Nu există altă divinitate în afară de El! În El mă încred, căci El este Stăpânul Tronului cel mare!<sup foot_note=199172>2</sup>”"
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "9" }
  }
}
