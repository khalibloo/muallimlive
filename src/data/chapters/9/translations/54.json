{
  "translations": [
    {
      "resource_id": 54,
      "text": "اللہ اوراس کے رسول کی جانب سے بیزاری کا اعلان ہے<sup foot_note=162450>1</sup>۔ ان مشرکوں کے بارے میں جن سے تم نے عہد وپیمان کیا تھا۔"
    },
    {
      "resource_id": 54,
      "text": "پس (اے مشرکو!) تم ملک میں چار مہینے تک تو چل پھر لو<sup foot_note=162451>1</sup>، جان لو کہ تم اللہ کو عاجز کرنے والے نہیں ہو، اور یہ (بھی یاد رہے) کہ اللہ کافروں کو رسوا کرنے واﻻ ہے۔<sup foot_note=162452>2</sup>"
    },
    {
      "resource_id": 54,
      "text": "اللہ اور اس کے رسول کی طرف سے لوگوں کو بڑے حج کے دن<sup foot_note=162453>1</sup> صاف اطلاع ہے کہ اللہ مشرکوں سے بیزار ہے، اور اس کا رسول بھی، اگر اب بھی تم توبہ کر لو تو تمہارے حق میں بہتر ہے، اور اگر تم روگردانی کرو تو جان لو کہ تم اللہ کو ہرا نہیں سکتے۔ اور کافروں کو دکھ اور مار کی خبر پہنچا دیجئے۔"
    },
    {
      "resource_id": 54,
      "text": "بجز ان مشرکوں کے جن سے تمہارا معاہده ہو چکا ہے اور انہوں نے تمہیں ذرا سا بھی نقصان نہیں پہنچایا نہ کسی کی تمہارے خلاف مدد کی ہے تو تم بھی ان کے معاہدے کی مدت ان کے ساتھ پوری کرو<sup foot_note=162454>1</sup>، اللہ تعالیٰ پرہیزگاروں کو دوست رکھتا ہے۔"
    },
    {
      "resource_id": 54,
      "text": "پھر حرمت والے مہینوں<sup foot_note=162455>1</sup> کے گزرتے ہی مشرکوں کو جہاں پاؤ قتل کرو<sup foot_note=162456>2</sup> انہیں گرفتار کرو<sup foot_note=162457>3</sup>، ان کا محاصره کرلو اور ان کی تاک میں ہر گھاٹی میں جا بیٹھو<sup foot_note=162458>4</sup>، ہاں اگر وه توبہ کرلیں اور نماز کے پابند ہو جائیں اور زکوٰة ادا کرنے لگیں توتم ان کی راہیں چھوڑ دو<sup foot_note=162459>5</sup>۔ یقیناً اللہ تعالیٰ بخشنے واﻻ مہربان ہے۔"
    },
    {
      "resource_id": 54,
      "text": "اگر مشرکوں میں سے کوئی تجھ سے پناه طلب کرے تو تو اسے پناه دے دے یہاں تک کہ وه کلام اللہ سن لے پھر اسے اپنی جائے امن تک پہنچا دے<sup foot_note=162460>1</sup>۔ یہ اس لئے کہ یہ لوگ بے علم ہیں۔<sup foot_note=162461>2</sup>"
    },
    {
      "resource_id": 54,
      "text": "مشرکوں کے لئے عہد اللہ اور اس کے رسول کے نزدیک کیسے ره سکتا ہے سوائے ان کے جن سے تم نے عہد وپیمان مسجد حرام کے پاس کیا ہے<sup foot_note=162462>1</sup>، جب تک وه لوگ تم سے معاہده نبھائیں تم بھی ان سے وفاداری کرو، اللہ تعالیٰ متقیوں سے محبت رکھتا ہے۔<sup foot_note=162463>2</sup>"
    },
    {
      "resource_id": 54,
      "text": "ان کے وعدوں کا کیا اعتبار ان کا اگر تم پر غلبہ ہو جائے تو نہ یہ قرابت داری کا خیال کریں نہ عہدوپیمان کا<sup foot_note=162464>1</sup>، اپنی زبانوں سے تو تمہیں پرچا رہے ہیں لیکن ان کے دل نہیں مانتے ان میں سے اکثر تو فاسق ہیں۔"
    },
    {
      "resource_id": 54,
      "text": "انہوں نے اللہ کی آیتوں کو بہت کم قیمت پر بیچ دیا اور اس کی راه سے روکا۔ بہت برا ہے جو یہ کر رہے ہیں۔"
    },
    {
      "resource_id": 54,
      "text": "یہ تو کسی مسلمان کے حق میں کسی رشتہداری کا یا عہد کا مطلق لحاظ نہیں کرتے، یہ ہیں ہی حد سے گزرنے والے۔<sup foot_note=162465>1</sup>"
    },
    {
      "resource_id": 54,
      "text": "اب بھی اگر یہ توبہ کر لیں اور نماز کے پابند ہو جائیں اور زکوٰة دیتے رہیں تو تمہارے دینی بھائی ہیں<sup foot_note=162466>1</sup>۔ ہم تو جاننے والوں کے لئے اپنی آیتیں کھول کھول کر بیان کر رہے ہیں۔"
    },
    {
      "resource_id": 54,
      "text": "اگر یہ لوگ عہدوپیمان کے بعد بھی اپنی قسموں کو توڑ دیں اور تمہارے دین میں طعنہ زنی کریں تو تم بھی ان سرداران کفر سے بھڑ جاؤ۔ ان کی قسمیں<sup foot_note=162467>1</sup> کوئی چیز نہیں، ممکن ہے کہ اس طرح وه بھی باز آجائیں۔"
    },
    {
      "resource_id": 54,
      "text": "تم ان لوگوں کی سرکوبی کے لئے کیوں تیار نہیں ہوتے<sup foot_note=162468>1</sup> جنہوں نے اپنی قسموں کو توڑ دیا اور پیغمبر کو جلا وطن کرنے کی فکر میں ہیں<sup foot_note=162469>2</sup> اور خود ہی اول بار انہوں نے تم سے چھیڑ کی ہے<sup foot_note=162470>3</sup>، کیا تم ان سے ڈرتے ہو؟ اللہ ہی زیاده مستحق ہے کہ تم اس کا ڈر رکھو بشرطیکہ تم ایمان والے ہو۔"
    },
    {
      "resource_id": 54,
      "text": "ان سے تم جنگ کرو اللہ تعالیٰ انہیں تمہارے ہاتھوں عذاب دے گا، انہیں ذلیل ورسوا کرے گا، تمہیں ان پر مدد دے گا اور مسلمانوں کے کلیجے ٹھنڈے کرے گا۔"
    },
    {
      "resource_id": 54,
      "text": "اور ان کے دل کا غم وغصہ دور کرے گا<sup foot_note=162471>1</sup>، اور وه جس کی طرف چاہتا ہے رحمت سے توجہ فرماتا ہے۔ اللہ جانتا بوجھتا حکمت واﻻ ہے۔"
    },
    {
      "resource_id": 54,
      "text": "کیا تم یہ سمجھے بیٹھے ہو کہ تم چھوڑ دیئے جاؤ گے<sup foot_note=162472>1</sup> حاﻻنکہ اب تک اللہ نے تم میں سے انہیں ممتاز نہیں کیا جو مجاہد ہیں<sup foot_note=162473>2</sup> اور جنہوں نے اللہ کے اور اس کے رسول کے اور مومنوں کے سوا کسی کو دلی دوست نہیں بنایا<sup foot_note=162474>3</sup>۔ اللہ خوب خبردار ہے جو تم کر رہے ہو۔"
    },
    {
      "resource_id": 54,
      "text": "ﻻئق نہیں کہ مشرک اللہ تعالیٰ کی مسجدوں کو آباد کریں۔ درآں حالیکہ وه خود اپنے کفر کے آپ ہی گواه ہیں<sup foot_note=162475>1</sup>، ان کے اعمال غارت واکارت ہیں، اور وه دائمی طور پر جہنمی ہیں۔<sup foot_note=162476>2</sup>"
    },
    {
      "resource_id": 54,
      "text": "اللہ کی مسجدوں کی رونق وآبادی تو ان کے حصے میں ہے جو اللہ پر اور قیامت کے دن پر ایمان رکھتے ہوں، نمازوں کے پابند ہوں، زکوٰة دیتے ہوں، اللہ کے سوا کسی سے نہ ڈرتے ہوں، توقع ہے کہ یہی لوگ یقیناً ہدایت یافتہ ہیں۔<sup foot_note=162477>1</sup>"
    },
    {
      "resource_id": 54,
      "text": "کیا تم نے حاجیوں کو پانی پلا دینا اور مسجد حرام کی خدمت کرنا اس کے برابر کر دیا ہے جو اللہ پر اور آخرت کے دن پر ایمان ﻻئے اور اللہ کی راه میں جہاد کیا، یہ اللہ کے نزدیک برابر کے نہیں<sup foot_note=162478>1</sup> اور اللہ تعالیٰ ﻇالموں کو ہدایت نہیں دیتا۔<sup foot_note=162479>2</sup>"
    },
    {
      "resource_id": 54,
      "text": "جو لوگ ایمان ﻻئے، ہجرت کی، اللہ کی راه میں اپنے مال اور اپنی جان سے جہاد کیا وه اللہ کے ہاں بہت بڑے مرتبہ والے ہیں، اور یہی لوگ مراد پانے والے ہیں۔"
    },
    {
      "resource_id": 54,
      "text": "انہیں ان کا رب خوشخبری دیتا ہے اپنی رحمت کی اور رضامندی کی اور جنتوں کی، ان کے لئے وہاں دوامی نعمت ہے۔"
    },
    {
      "resource_id": 54,
      "text": "وہاں یہ ہمیشہ رہنے والے ہیں اللہ کے پاس یقیناً بہت بڑے ﺛواب ہیں۔<sup foot_note=162480>1</sup>"
    },
    {
      "resource_id": 54,
      "text": "اے ایمان والو! اپنے باپوں کو اور اپنے بھائیوں کو دوست نہ بناؤ اگر وه کفر کو ایمان سے زیاده عزیز رکھیں۔ تم میں سے جو بھی ان سے محبت رکھے گا وه پورا گنہگار ﻇالم ہے۔<sup foot_note=162481>1</sup>"
    },
    {
      "resource_id": 54,
      "text": "آپ کہہ دیجئے کہ اگر تمہارے باپ اور تمہارے لڑکےاور تمہارے بھائی اور تمہاری بیویاں اور تمہارے کنبے قبیلے اور تمہارے کمائے ہوئے مال اور وه تجارت جس کی کمی سے تم ڈرتے ہو اور وه حویلیاں جنہیں تم پسند کرتے ہو اگر یہ تمہیں اللہ سے اور اس کے رسول سے اور اس کی راه میں جہاد سے بھی زیاده عزیز ہیں، تو تم انتظار کرو کہ اللہ تعالیٰ اپنا عذاب لے آئے۔ اللہ تعالیٰ فاسقوں کو ہدایت نہیں دیتا۔<sup foot_note=162482>1</sup>"
    },
    {
      "resource_id": 54,
      "text": "یقیناً اللہ تعالیٰ نے بہت سے میدانوں میں تمہیں فتح دی ہے اور حنین کی لڑائی والے دن بھی جب کہ تمہیں اپنی کثرت پر ناز ہوگیا تھا، لیکن اس نے تمہیں کوئی فائده نہ دیا بلکہ زمین باوجود اپنی کشادگی کے تم پر تنگ ہوگئی پھر تم پیٹھ پھیر کر مڑ گئے۔"
    },
    {
      "resource_id": 54,
      "text": "پھر اللہ نے اپنی طرف کی تسکین اپنے نبی پر اور مومنوں پر اتاری اور اپنے وه لشکر بھیجے جنہیں تم دیکھ نہیں رہے تھے اور کافروں کو پوری سزا دی۔ ان کفار کا یہی بدلہ تھا۔"
    },
    {
      "resource_id": 54,
      "text": "پھر اس کے بعد بھی جس پر چاہے اللہ تعالیٰ اپنی رحمت کی توجہ فرمائے گا<sup foot_note=162483>1</sup> اللہ ہی بخشش ومہربانی کرنے واﻻ ہے۔"
    },
    {
      "resource_id": 54,
      "text": "اے ایمان والو! بے شک مشرک بالکل ہی ناپاک ہیں<sup foot_note=162484>1</sup> وه اس سال کے بعد مسجد حرام کے پاس بھی نہ پھٹکنے پائیں<sup foot_note=162485>2</sup> اگر تمہیں مفلسی کا خوف ہے تو اللہ تمہیں دولت مند کر دے گا اپنے فضل سے اگر چاہے<sup foot_note=162486>3</sup> اللہ علم وحکمت واﻻ ہے۔"
    },
    {
      "resource_id": 54,
      "text": "ان لوگوں سے لڑو، جو اللہ پر اور قیامت کے دن پر ایمان نہیں ﻻتے جو اللہ اور اس کے رسول کی حرام کرده شے کو حرام نہیں جانتے، نہ دین حق کو قبول کرتے ہیں ان لوگوں میں جنہیں کتاب دی گئی ہے، یہاں تک کہ وه ذلیل وخوار ہو کر اپنے ہاتھ سے جزیہ ادا کریں۔<sup foot_note=162487>1</sup>"
    },
    {
      "resource_id": 54,
      "text": "یہود کہتے ہیں عزیر اللہ کا بیٹا ہے اور نصرانی کہتے ہیں مسیح اللہ کا بیٹا ہے یہ قول صرف ان کے منھ کی بات ہے۔ اگلے منکروں کی بات کی یہ بھی نقل کرنے لگے اللہ انہیں غارت کرے وه کیسے پلٹائے جاتے ہیں۔"
    },
    {
      "resource_id": 54,
      "text": "ان لوگوں نے اللہ کو چھوڑ کر اپنے عالموں اور درویشوں کو رب بنایا ہے<sup foot_note=162488>1</sup> اور مریم کے بیٹے مسیح کو حاﻻنکہ انہیں صرف ایک اکیلے اللہ ہی کی عبادت کا حکم دیا گیا تھا جس کے سوا کوئی معبود نہیں وه پاک ہے ان کے شریک مقرر کرنے سے۔"
    },
    {
      "resource_id": 54,
      "text": "وه چاہتے ہیں کہ اللہ کے نور کو اپنے منھ سے بجھا دیں اور اللہ تعالیٰ انکاری ہے مگر اسی بات کا کہ اپنا نور پورا کرے گو کافر نا خوش رہیں۔<sup foot_note=162489>1</sup>"
    },
    {
      "resource_id": 54,
      "text": "اسی نے اپنے رسول کو ہدایت اور سچے دین کے ساتھ بھیجا ہے کہ اسے اور تمام مذہبوں پر غالب کر دے<sup foot_note=162490>1</sup> اگر چہ مشرک برا مانیں"
    },
    {
      "resource_id": 54,
      "text": "اے ایمان والو! اکثر علما اور عابد، لوگوں کا مال ناحق کھا جاتے ہیں اور اللہ کی راه سے روک دیتے ہیں<sup foot_note=162491>1</sup> اور جو لوگ سونے چاندی کا خزانہ رکھتے ہیں اور اللہ کی راه میں خرچ نہیں کرتے، انہیں دردناک عذاب کی خبر پہنچا دیجئے۔<sup foot_note=162492>2</sup>"
    },
    {
      "resource_id": 54,
      "text": "جس دن اس خزانے کو آتش دوزخ میں تپایا جائے گا پھر اس سے ان کی پیشانیاں اور پہلو اور پیٹھیں داغی جائیں گی (ان سے کہا جائے گا) یہ ہے جسے تم نے اپنے لئے خزانہ بنا کر رکھا تھا۔ پس اپنے خزانوں کا مزه چکھو۔"
    },
    {
      "resource_id": 54,
      "text": "مہینوں کی گنتی اللہ کے نزدیک کتاب اللہ میں باره کی ہے، اسی دن سے جب سے آسمان وزمین کو اس نے پیدا کیا ہے اس میں سے چار حرمت وادب کے ہیں<sup foot_note=162493>1</sup>۔ یہی درست دین ہے<sup foot_note=162494>2</sup>، تم ان مہینوں میں اپنی جانوں پر ﻇلم نہ کرو<sup foot_note=162495>3</sup> اور تم تمام مشرکوں سے جہاد کرو جیسے کہ وه تم سب سے لڑتے ہیں<sup foot_note=162496>4</sup> اور جان رکھو کہ اللہ تعالی متقیوں کے ساتھ ہے۔"
    },
    {
      "resource_id": 54,
      "text": "مہینوں کا آگے پیچھے کر دینا کفر کی زیادتی ہے<sup foot_note=162497>1</sup> اس سے وه لوگ گمراہی میں ڈالے جاتے ہیں جو کافر ہیں۔ ایک سال تو اسے حلال کر لیتے ہیں اور ایک سال اسی کو حرمت واﻻ کر لیتے ہیں، کہ اللہ نے جو حرمت رکھی ہے اس کے شمار میں تو موافقت کر لیں<sup foot_note=162498>2</sup> پھر اسے حلال بنا لیں جسے اللہ نے حرام کیا ہے انہیں ان کے برے کام بھلے دکھادیئے گئے ہیں اور قوم کفار کی اللہ رہنمائی نہیں فرماتا۔"
    },
    {
      "resource_id": 54,
      "text": "اے ایمان والو! تمہیں کیا ہو گیا ہے کہ جب تم سے کہا جاتا ہے کہ چلو اللہ کے راستے میں کوچ کرو تو تم زمین سے لگے جاتے ہو۔ کیا تم آخرت کے عوض دنیا کی زندگانی پر ہی ریجھ گئے ہو۔ سنو! دنیا کی زندگی تو آخرت کے مقابلے میں کچھ یونہی سی ہے۔"
    },
    {
      "resource_id": 54,
      "text": "اگر تم نے کوچ نہ کیا تو تمہیں اللہ تعالیٰ دردناک سزا دے گا اور تمہارے سوا اور لوگوں کو بدل ﻻئے گا، تم اللہ تعالی کو کوئی نقصان نہیں پہنچا سکتے<sup foot_note=162499>1</sup> اور اللہ ہر چیز پر قادر ہے۔"
    },
    {
      "resource_id": 54,
      "text": "اگر تم ان (نبی صلی اللہ علیہ وسلم) کی مدد نہ کرو تو اللہ ہی نے ان کی مدد کی اس وقت جبکہ انہیں کافروں نے (دیس سے) نکال دیا تھا، دو میں سے دوسرا جبکہ وه دونوں غار میں تھے جب یہ اپنے ساتھی سے کہہ رہے تھے کہ غم نہ کر اللہ ہمارے ساتھ ہے<sup foot_note=162500>1</sup>، پس جناب باری نے اپنی طرف سے تسکین اس پر نازل فرما کر ان لشکروں سے اس کی مدد کی جنہیں تم نے دیکھا ہی نہیں<sup foot_note=162501>2</sup>، اس نے کافروں کی بات پست کر دی اور بلند وعزیز تو اللہ کا کلمہ<sup foot_note=162502>3</sup> ہی ہے، اللہ غالب ہے حکمت واﻻ ہے۔"
    },
    {
      "resource_id": 54,
      "text": "نکل کھڑے ہو جاؤ ہلکے پھلکے ہو تو بھی<sup foot_note=162503>1</sup> اور بھاری بھر کم ہو تو بھی، اور راه رب میں اپنی مال وجان سے جہاد کرو، یہی تمہارے لئے بہتر ہے اگر تم میں علم ہو۔"
    },
    {
      "resource_id": 54,
      "text": "اگر جلد وصول ہونے واﻻ مال واسباب ہوتا<sup foot_note=162504>1</sup> اور ہلکا سفر ہوتا تو یہ ضرور آپ کے پیچھے ہو لیتے<sup foot_note=162505>2</sup> لیکن ان پر تو دوری اور دراز کی مشکل پڑ گئی۔ اب تو یہ اللہ کی قسمیں کھائیں گے کہ اگر ہم میں قوت وطاقت ہوتی تو ہم یقیناً آپ کے ساتھ نکلتے، یہ اپنی جانوں کو خود ہی ہلاکت میں ڈال رہے ہیں<sup foot_note=162506>3</sup> ان کے جھوٹا ہونے کا سچا علم اللہ کو ہے۔"
    },
    {
      "resource_id": 54,
      "text": "اللہ تجھے معاف فرما دے، تو نے انہیں کیوں اجازت دے دی؟ بغیر اس کے کہ تیرے سامنے سچے لوگ کھل جائیں اور تو جھوٹے لوگوں کو بھی جان لے۔<sup foot_note=162507>1</sup>"
    },
    {
      "resource_id": 54,
      "text": "اللہ پر اور قیامت کے دن پر ایمان ویقین رکھنے والے تو مالی اور جانی جہاد سے رک رہنے کی کبھی بھی تجھ سے اجازت طلب نہیں کریں گے<sup foot_note=162508>1</sup>، اور اللہ تعالیٰ پرہیزگاروں کو خوب جانتا ہے۔"
    },
    {
      "resource_id": 54,
      "text": "یہ اجازت تو تجھ سے وہی طلب کرتے ہیں جنہیں نہ اللہ پر ایمان ہے نہ آخرت کے دن کا یقین ہے جن کے دل شک میں پڑے ہوئے ہیں اور وه اپنے شک میں ہی سرگرداں ہیں۔<sup foot_note=162509>1</sup>"
    },
    {
      "resource_id": 54,
      "text": "اگر ان کا اراده جہاد کے لئے نکلنے کا ہوتا تو وه اس سفر کے لئے سامان کی تیاری کر رکھتے<sup foot_note=162510>1</sup> لیکن اللہ کو ان کا اٹھنا پسند ہی نہ تھا اس لئے انہیں حرکت سے ہی روک دیا<sup foot_note=162511>2</sup> اور کہہ دیا گیا کہ تم بیٹھنے والوں کے ساتھ بیٹھے ہی رہو۔<sup foot_note=162512>3</sup>"
    },
    {
      "resource_id": 54,
      "text": "اگر یہ تم میں مل کر نکلتے بھی تو تمہارے لئے سوائے فساد کے اور کوئی چیز نہ بڑھاتے<sup foot_note=162513>1</sup> بلکہ تمہارے درمیان خوب گھوڑے دوڑا دیتے اور تم میں فتنے ڈالنے کی تلاش میں رہتے<sup foot_note=162514>2</sup> ان کے ماننے والے خود تم میں موجود ہیں<sup foot_note=162515>3</sup>، اور اللہ ان ﻇالموں کو خوب جانتا ہے۔"
    },
    {
      "resource_id": 54,
      "text": "یہ تو اس سے پہلے بھی فتنے کی تلاش کرتے رہے ہیں اور تیرے لئے کاموں کو الٹ پلٹ کرتے رہے ہیں، یہاں تک کہ حق آپہنچا اور اللہ کا حکم غالب آگیا<sup foot_note=162516>1</sup> باوجودیکہ وه ناخوشی میں ہی رہے۔<sup foot_note=162517>2</sup>"
    },
    {
      "resource_id": 54,
      "text": "ان میں سے کوئی تو کہتا ہے مجھے اجازت دیجئے مجھے فتنے میں نہ ڈالیئے، آگاه رہو وه تو فتنے میں پڑ چکے ہیں اور یقیناً دوزخ کافروں کو گھیر لینے والی ہے۔<sup foot_note=162518>1</sup>"
    },
    {
      "resource_id": 54,
      "text": "آپ کو اگر کوئی بھلائی مل جائے تو انہیں برا لگتا ہے اور کوئی برائی پہنچ جائے تو یہ کہتے ہیں ہم نے تو اپنا معاملہ پہلے سے ہی درست کر لیا تھا، پھر تو بڑے ہی اتراتے ہوئے لوٹتے ہیں۔<sup foot_note=162519>1</sup>"
    },
    {
      "resource_id": 54,
      "text": "آپ کہہ دیجئے کہ ہمیں سوائے اللہ کے ہمارے حق میں لکھے ہوئے کہ کوئی چیز پہنچ ہی نہیں سکتی وه ہمارا کار ساز اور مولیٰ ہے۔ مومنوں کو تو اللہ کی ذات پاک پر ہی بھروسہ کرنا چاہئے۔<sup foot_note=162520>1</sup>"
    },
    {
      "resource_id": 54,
      "text": "کہہ دیجئے کہ تم ہمارے بارے میں جس چیز کا انتظار کر رہے ہو وه دو بھلائیوں میں سے ایک ہے<sup foot_note=162521>1</sup> اور ہم تمہارے حق میں اس کا انتظار کرتے ہیں کہ یا تو اللہ تعالیٰ اپنے پاس سے کوئی سزا تمہیں دے یا ہمارے ہاتھوں سے<sup foot_note=162522>2</sup>، پس ایک طرف تم منتظر رہو دوسری جانب تمہارے ساتھ ہم بھی منتظر ہیں۔"
    },
    {
      "resource_id": 54,
      "text": "کہہ دیجئے کہ تم خوشی یاناخوشی کسی طرح بھی خرچ کرو قبول تو ہرگز نہ کیا جائے گا<sup foot_note=162523>1</sup>، یقیناً تم فاسق لوگ ہو۔"
    },
    {
      "resource_id": 54,
      "text": "کوئی سبب ان کے خرچ کی قبولیت کے نہ ہونے کا اس کے سوا نہیں کہ یہ اللہ اور اس کے رسول کے منکر ہیں اور بڑی کاہلی سے ہی نماز کو آتے ہیں اور برے دل سے ہی خرچ کرتے ہیں۔<sup foot_note=162524>1</sup>"
    },
    {
      "resource_id": 54,
      "text": "پس آپ کو ان کے مال واوﻻد تعجب میں نہ ڈال دیں<sup foot_note=162525>1</sup>۔ اللہ کی چاہت یہی ہے کہ اس سے انہیں دنیا کی زندگی میں ہی سزا دے<sup foot_note=162526>2</sup> اور ان کے کفر ہی کی حالت میں ان کی جانیں نکل جائیں۔<sup foot_note=162527>3</sup>"
    },
    {
      "resource_id": 54,
      "text": "یہ اللہ کی قسم کھا کھا کر کہتے ہیں کہ یہ تمہاری جماعت کے لوگ ہیں، حاﻻنکہ وه دراصل تمہارے نہیں بات صرف اتنی ہے کہ یہ ڈرپوک لوگ ہیں۔<sup foot_note=162528>1</sup>"
    },
    {
      "resource_id": 54,
      "text": "اگر یہ کوئی بچاؤ کی جگہ یا کوئی غار یا کوئی بھی سر گھسانے کی جگہ پالیں تو ابھی اس طرح لگام توڑ کر الٹے بھاگ چھوٹیں۔<sup foot_note=162529>1</sup>"
    },
    {
      "resource_id": 54,
      "text": "ان میں وه بھی ہیں جو خیراتی مال کی تقسیم کے بارے میں آپ پر عیب رکھتے ہیں<sup foot_note=162530>1</sup>، اگر انہیں اس میں سے مل جائے تو خوش ہیں اور اگر اس میں سے نہ ملا تو فوراً بگڑ کھڑے ہوئے۔<sup foot_note=162531>2</sup>"
    },
    {
      "resource_id": 54,
      "text": "اگر یہ لوگ اللہ اور رسول کے دیئے ہوئے پر خوش رہتے اور کہہ دیتے کہ اللہ ہمیں کافی ہے اللہ ہمیں اپنے فضل سے دے گا اور اس کا رسول بھی، ہم تو اللہ کی ذات سے ہی توقع رکھنے والے ہیں۔"
    },
    {
      "resource_id": 54,
      "text": "صدقے صرف فقیروں<sup foot_note=162532>1</sup> کے لئے ہیں اور مسکینوں کے لئے اور ان کے وصول کرنے والوں کے لئے اور ان کے لئے جن کے دل پرچائے جاتے ہوں اور گردن چھڑانے میں اور قرض داروں کے لئے اور اللہ کی راه میں اور راہرو مسافروں کے لئے<sup foot_note=162533>2</sup>، فرض ہے اللہ کی طرف سے، اور اللہ علم وحکمت واﻻ ہے۔"
    },
    {
      "resource_id": 54,
      "text": "ان میں سے وه بھی ہیں جو پیغمبر کو ایذا دیتے ہیں اور کہتے ہیں کان کا کچا ہے، آپ کہہ دیجئے کہ وه کان تمہارے بھلے کے لئے ہے<sup foot_note=162534>1</sup> وه اللہ پر ایمان رکھتا ہے اور مسلمانوں کی بات کا یقین کرتا ہے اور تم میں سے جو اہل ایمان ہیں یہ ان کے لئے رحمت ہے، رسول اللہ ﴿صلی اللہ علیہ وسلم﴾ کو جو لوگ ایذا دیتے ہیں ان کے لئے دکھ کی مار ہے۔"
    },
    {
      "resource_id": 54,
      "text": "محض تمہیں خوش کرنے کے لئے تمہارے سامنے اللہ کی قسمیں کھا جاتے ہیں حاﻻنکہ اگر یہ ایمان دار ہوتے تو اللہ اور اس کا رسول رضامند کرنے کے زیاده مستحق تھے۔"
    },
    {
      "resource_id": 54,
      "text": "کیا یہ نہیں جانتے کہ جو بھی اللہ کی اور اس کے رسول کی مخالفت کرے گااس کے لئے یقیناً دوزخ کی آگ ہے جس میں وه ہمیشہ رہنے واﻻ ہے، یہ زبردست رسوائی ہے۔"
    },
    {
      "resource_id": 54,
      "text": "منافقوں کو ہر وقت اس بات کا کھٹکا لگارہتا ہے کہ کہیں مسلمانوں پر کوئی سورت نہ اترے جو ان کے دلوں کی باتیں انہیں بتلا دے۔ کہہ دیجئے کہ تم مذاق اڑاتے رہو۔ یقیناً اللہ تعالیٰ اسے ﻇاہر کرنے واﻻ ہے جس سے تم ڈر دبک رہے ہو۔"
    },
    {
      "resource_id": 54,
      "text": "اگر آپ ان سے پوچھیں تو صاف کہہ دیں گے کہ ہم تو یونہی آپس میں ہنس بول رہے تھے۔ کہہ دیجئے کہ اللہ، اس کی آیتیں اور اس کا رسول ہی تمہارے ہنسی مذاق کے لئے ره گئے ہیں؟<sup foot_note=162535>1</sup>"
    },
    {
      "resource_id": 54,
      "text": "تم بہانے نہ بناؤ یقیناً تم اپنے ایمان کے بعد بے ایمان ہوگئے<sup foot_note=162536>1</sup>، اگر ہم تم میں سے کچھ لوگوں سے درگزر بھی کر لیں<sup foot_note=162537>2</sup> تو کچھ لوگوں کو ان کے جرم کی سنگین سزا بھی دیں گے۔<sup foot_note=162538>3</sup>"
    },
    {
      "resource_id": 54,
      "text": "تمام منافق مرد وعورت آپس میں ایک ہی ہیں<sup foot_note=162539>1</sup>، یہ بری باتوں کا حکم دیتے ہیں اور بھلی باتوں سے روکتے ہیں اور اپنی مٹھی بند رکھتے ہیں<sup foot_note=162540>2</sup>، یہ اللہ کو بھول گئے اللہ نے انہیں بھلا دیا<sup foot_note=162541>3</sup>۔ بیشک منافق ہی فاسق وبدکردار ہیں۔"
    },
    {
      "resource_id": 54,
      "text": "اللہ تعالیٰ ان منافق مردوں، عورتوں اورکافروں سے جہنم کی آگ کا وعده کر چکا ہے جہاں یہ ہمیشہ رہنے والے ہیں، وہی انہیں کافی ہے ان پر اللہ کی پھٹکار ہے، اور ان ہی کے لئے دائمی عذاب ہے۔"
    },
    {
      "resource_id": 54,
      "text": "مثل ان لوگوں کے جو تم سے پہلے تھے<sup foot_note=162542>1</sup>، تم میں سے وه زیاده قوت والے تھے اور زیاده مال واوﻻد والے تھے پس وه اپنا دینی حصہ برت گئے پھر تم نے بھی اپنا حصہ برت لیا<sup foot_note=162543>2</sup> جیسے تم سے پہلے کے لوگ اپنے حصے سے فائده مند ہوئے تھے اور تم نے بھی اسی طرح مذاقانہ بحﺚ کی جیسے کہ انہوں نے کی تھی<sup foot_note=162544>3</sup>۔ ان کے اعمال دنیا اور آخرت میں غارت ہوگئے۔ یہی لوگ نقصان پانے والے ہیں۔<sup foot_note=162545>4</sup>"
    },
    {
      "resource_id": 54,
      "text": "کیا انہیں اپنے سے پہلے لوگوں کی خبریں نہیں پہنچیں، قوم نوح اور عاد اور ﺛمود اور قوم ابراہیم اور اہل مدین اور اہل مؤتفکات (الٹی ہوئی بستیوں کے رہنے والے) کی<sup foot_note=162546>1</sup>، ان کے پاس ان کے پیغمبر دلیلیں لے کر پہنچے<sup foot_note=162547>2</sup>، اللہ ایسا نہ تھا کہ ان پر ﻇلم کرے بلکہ انہوں نے خود ہی اپنے اوپر ﻇلم کیا۔<sup foot_note=162548>3</sup>"
    },
    {
      "resource_id": 54,
      "text": "مومن مرد وعورت آپس میں ایک دوسرے کے (مددگار ومعاون اور) دوست ہیں<sup foot_note=162549>1</sup>، وه بھلائیوں کا حکم دیتے ہیں اور برائیوں سے روکتے ہیں<sup foot_note=162550>2</sup>، نمازوں کو پابندی سے بجا ﻻتے ہیں زکوٰة ادا کرتے ہیں، اللہ کی اور اس کے رسول کی بات مانتے ہیں<sup foot_note=162551>3</sup>، یہی لوگ ہیں جن پر اللہ تعالیٰ بہت جلد رحم فرمائے گا بیشک اللہ غلبے واﻻ حکمت واﻻ ہے۔"
    },
    {
      "resource_id": 54,
      "text": "ان ایمان دار مردوں اور عورتوں سے اللہ نے ان جنتوں کا وعده فرمایا ہے جن کے نیچے نہریں لہریں لے رہی ہیں جہاں وه ہمیشہ ہمیشہ رہنے والے ہیں اور ان صاف ستھرے پاکیزه محلات<sup foot_note=162552>1</sup> کا جو ان ہمیشگی والی جنتوں میں ہیں، اور اللہ کی رضامندی سب سے بڑی چیز ہے<sup foot_note=162553>2</sup>، یہی زبردست کامیابی ہے۔"
    },
    {
      "resource_id": 54,
      "text": "اے نبی! کافروں اور منافقوں سے جہاد جاری رکھو<sup foot_note=162554>1</sup>، اور ان پر سخت ہو جاؤ<sup foot_note=162555>2</sup> ان کی اصلی جگہ دوزخ ہے، جو نہایت بدترین جگہ ہے۔<sup foot_note=162556>3</sup>"
    },
    {
      "resource_id": 54,
      "text": "یہ اللہ کی قسمیں کھا کر کہتے ہیں کہ انہوں نے نہیں کہا، حاﻻنکہ یقیناً کفر کا کلمہ ان کی زبان سے نکل چکا ہے اور یہ اپنے اسلام کے بعد کافر ہوگئے ہیں<sup foot_note=162557>1</sup> اور انہوں نے اس کام کا قصد بھی کیا جو پورا نہ کر سکے<sup foot_note=162558>2</sup>۔ یہ صرف اسی بات کا انتقام لے رہے ہیں کہ انہیں اللہ نے اپنے فضل سے اور اس کے رسول ﴿صلی اللہ علیہ وسلم﴾ نے دولت مند کردیا<sup foot_note=162559>3</sup>، اگر یہ اب بھی توبہ کر لیں تو یہ ان کے حق میں بہتر ہے، اور اگر منھ موڑے رہیں تو اللہ تعالیٰ انہیں دنیا وآخرت میں دردناک عذاب دے گا اور زمین بھر میں ان کا کوئی حمایتی اور مددگار نہ کھڑا ہوگا۔"
    },
    {
      "resource_id": 54,
      "text": "ان میں وه بھی ہیں جنہوں نے اللہ سے عہد کیا تھا کہ اگر وه ہمیں اپنے فضل سے مال دے گا تو ہم ضرور صدقہ وخیرات کریں گے اور پکی طرح نیکو کاروں میں ہو جائیں گے۔"
    },
    {
      "resource_id": 54,
      "text": "لیکن جب اللہ نے اپنے فضل سے انہیں دیا تو یہ اس میں بخیلی کرنے لگے اور ٹال مٹول کرکے منھ موڑ لیا۔<sup foot_note=162560>1</sup>"
    },
    {
      "resource_id": 54,
      "text": "پس اس کی سزا میں اللہ نے ان کے دلوں میں نفاق ڈال دیا اللہ سے ملنے کے دنوں تک، کیونکہ انہوں نے اللہ سے کئے ہوئے وعدے کا خلاف کیا اور کیوں کہ جھوٹ بولتے رہے۔"
    },
    {
      "resource_id": 54,
      "text": "کیا وه نہیں جانتے کہ اللہ تعالیٰ کو ان کے دل کا بھید اور ان کی سرگوشی سب معلوم ہے اور اللہ تعالیٰ غیب کی تمام باتوں سے خبردار ہے۔<sup foot_note=162561>1</sup>"
    },
    {
      "resource_id": 54,
      "text": "جولوگ ان مسلمانوں پر طعنہ زنی کرتے ہیں جو دل کھول کر خیرات کرتے ہیں اور ان لوگوں پر جنہیں سوائے اپنی محنت مزدوری کے اور کچھ میسر ہی نہیں، پس یہ ان کا مذاق اڑاتے ہیں<sup foot_note=162562>1</sup>، اللہ بھی ان سے تمسخر کرتا ہے<sup foot_note=162563>2</sup> انہی کے لئے دردناک عذاب ہے۔"
    },
    {
      "resource_id": 54,
      "text": "ان کے لئے تو استغفار کر یا نہ کر۔ اگر تو ستر مرتبہ بھی ان کے لئے استغفار کرے تو بھی اللہ انہیں ہرگز نہ بخشے گا<sup foot_note=162564>1</sup> یہ اس لئے کہ انہوں نے اللہ سے اور اس کے رسول سے کفر کیا<sup foot_note=162565>2</sup> ایسے فاسق لوگوں کو رب کریم ہدایت نہیں دیتا۔<sup foot_note=162566>3</sup>"
    },
    {
      "resource_id": 54,
      "text": "پیچھے ره جانے والے لوگ رسول اللہ ﴿صلی اللہ علیہ وسلم﴾ کے جانے کے بعد اپنے بیٹھے رہنے پر خوش ہیں<sup foot_note=162567>1</sup> انہوں نے اللہ کی راه میں اپنے مال اور اپنی جانوں سے جہاد کرنا ناپسند رکھا اور انہوں نے کہہ دیا کہ اس گرمی میں مت نکلو۔ کہہ دیجئے کہ دوزخ کی آگ بہت ہی سخت گرم ہے، کاش کہ وه سمجھتے ہوتے۔<sup foot_note=162568>2</sup>"
    },
    {
      "resource_id": 54,
      "text": "پس انہیں چاہئے کہ بہت کم ہنسیں اور بہت زیاده روئیں<sup foot_note=162569>1</sup> بدلے میں اس کے جو یہ کرتے تھے۔"
    },
    {
      "resource_id": 54,
      "text": "پس اگر اللہ تعالیٰ آپ کو ان کی کسی جماعت<sup foot_note=162570>1</sup> کی طرف لوٹا کر واپس لے آئے پھر یہ آپ سے میدان جنگ میں نکلنے کی اجازت طلب کریں<sup foot_note=162571>2</sup> تو آپ کہہ دیجئے کہ تم میرے ساتھ ہرگز چل نہیں سکتے اور نہ میرے ساتھ تم دشمنوں سے لڑائی کر سکتے ہو۔ تم نے پہلی مرتبہ ہی بیٹھ رہنے کو پسند کیا تھا<sup foot_note=162572>3</sup> پس تم پیچھے ره جانے والوں میں ہی بیٹھے رہو۔<sup foot_note=162573>4</sup>"
    },
    {
      "resource_id": 54,
      "text": "ان میں سے کوئی مر جائے تو آپ اس کے جنازے کی ہرگز نماز نہ پڑھیں اور نہ اس کی قبر پر کھڑے ہوں<sup foot_note=162574>1</sup>۔ یہ اللہ اور اس کے رسول کے منکر ہیں اور مرتے دم تک بدکار بے اطاعت رہے ہیں۔<sup foot_note=162575>2</sup>"
    },
    {
      "resource_id": 54,
      "text": "آپ کو ان کے مال واوﻻد کچھ بھی بھلے نہ لگیں! اللہ کی چاہت یہی ہے کہ انہیں ان چیزوں سے دنیوی سزا دے اور یہ اپنی جانیں نکلنے تک کافر ہی رہیں۔"
    },
    {
      "resource_id": 54,
      "text": "جب کوئی سورت اتاری جاتی ہے تو اللہ پر ایمان لاؤ اور اس کے رسول کے ساتھ مل کر جہاد کرو تو ان میں سے دولت مندوں کا ایک طبقہ آپ کے پاس آکر یہ کہہ کر رخصت لے لیتاہے کہ ہمیں تو بیٹھے رہنے والوں میں ہی چھوڑ دیجئے۔<sup foot_note=162576>1</sup>"
    },
    {
      "resource_id": 54,
      "text": "یہ تو خانہ نشین عورتوں کاساتھ دینے پر ریجھ گئے اور ان کے دلوں پر مہر لگا دی گئی اب وه کچھ سمجھ عقل نہیں رکھتے۔<sup foot_note=162577>1</sup>"
    },
    {
      "resource_id": 54,
      "text": "لیکن خود رسول اللہ اور اس کے ساتھ کے ایمان والے اپنے مالوں اور جانوں سے جہاد کرتے ہیں، یہی لوگ بھلائیوں والے ہیں اور یہی لوگ کامیابی حاصل کرنے والے ہیں۔"
    },
    {
      "resource_id": 54,
      "text": "ان کے لئے اللہ نے وه جنتیں تیار کی ہیں جن کے نیچے نہریں جاری ہیں جن میں یہ ہمیشہ رہنے والے ہیں۔ یہ بہت بڑی کامیابی ہے۔<sup foot_note=162578>1</sup>"
    },
    {
      "resource_id": 54,
      "text": "بادیہ نشینوں میں سے عذر والے لوگ حاضر ہوئے کہ انہیں رخصت دے دی جائے اور وه بیٹھ رہے جنہوں نے اللہ سے اور اس کے رسول سے جھوٹی باتیں بنائی تھیں۔ اب تو ان میں جتنے کفار ہیں انہیں دکھ دینے والی مار پہنچ کر رہے گی۔<sup foot_note=162579>1</sup>"
    },
    {
      "resource_id": 54,
      "text": "ضعیفوں پر اور بیماروں پر اور ان پر جن کے پاس خرچ کرنے کو کچھ بھی نہیں کوئی حرج نہیں بشرطیکہ وه اللہ اور اس کے رسول کی خیر خواہی کرتے رہیں۔ ایسے نیک کاروں پر الزام کی کوئی راه نہیں، اللہ تعالیٰ بڑی مغفرت ورحمت واﻻ ہے۔<sup foot_note=162580>1</sup>"
    },
    {
      "resource_id": 54,
      "text": "ہاں ان پر بھی کوئی حرج نہیں جو آپ کے پاس آتے ہیں کہ آپ انہیں سواری مہیا کر دیں تو آپ جواب دیتے ہیں کہ میں تو تمہاری سواری کے لئے کچھ بھی نہیں پاتا، تو وه رنج وغم سے اپنی آنکھوں سے آنسو بہاتے ہوئے لوٹ جاتے ہیں کہ انہیں خرچ کرنے کے لئے کچھ بھی میسر نہیں۔<sup foot_note=162581>1</sup>"
    },
    {
      "resource_id": 54,
      "text": "بیشک انہیں لوگوں پر راه الزام ہے جو باوجود دولتمند ہونے کے آپ سے اجازت طلب کرتے ہیں۔ یہ خانہ نشین عورتوں کا ساتھ دینے پر خوش ہیں اور ان کے دلوں پر مہر خداوندی لگ چکی ہے جس سے وه محض بے علم ہو گئے ہیں۔<sup foot_note=162582>1</sup>"
    },
    {
      "resource_id": 54,
      "text": "یہ لوگ تمہارے سامنے عذر پیش کریں گے جب تم ان کے پاس واپس جاؤ گے۔ آپ کہہ دیجئے کہ یہ عذر پیش مت کرو ہم کبھی تم کو سچا نہ سمجھیں گے، اللہ تعالیٰ ہم کو تمہاری خبر دے چکا ہے اور آئنده بھی اللہ اور اس کا رسول تمہاری کارگزاری دیکھ لیں گے پھر ایسے کے پاس لوٹائے جاؤ گے جو پوشیده اور ﻇاہر سب کا جاننے واﻻ ہے پھر وه تم کو بتادے گا جو کچھ تم کرتے تھے۔"
    },
    {
      "resource_id": 54,
      "text": "ہاں وه اب تمہارے سامنے اللہ کی قسمیں کھا جائیں گے جب تم ان کے پاس واپس جاؤ گے تاکہ تم ان کو ان کی حالت پر چھوڑ دو۔ سو تم ان کو ان کی حالت پر چھوڑ دو۔ وه لوگ بالکل گندے ہیں اور ان کا ٹھکانہ دوزخ ہے ان کاموں کے بدلے جنہیں وه کیا کرتے تھے۔"
    },
    {
      "resource_id": 54,
      "text": "یہ اس لیے قسمیں کھائیں گے کہ تم ان سے راضی ہوجاؤ۔ سو اگر تم ان سے راضی بھی ہوجاؤ تو اللہ تعالیٰ تو ایسے فاسق لوگوں سے راضی نہیں ہوتا۔<sup foot_note=162583>1</sup>"
    },
    {
      "resource_id": 54,
      "text": "دیہاتی لوگ کفر اور نفاق میں بہت ہی سخت ہیں<sup foot_note=162584>1</sup> اور ان کو ایسا ہونا ہی چاہئے کہ ان کو ان احکام کا علم نہ ہو جو اللہ تعالیٰ نے اپنے رسول پر نازل فرمائے<sup foot_note=162585>2</sup> ہیں اور اللہ بڑا علم واﻻ بڑی حکمت واﻻ ہے۔"
    },
    {
      "resource_id": 54,
      "text": "اور ان دیہاتیوں میں سے بعض<sup foot_note=162586>1</sup> ایسے ہیں کہ جو کچھ خرچ کرتے ہیں اس کو جرمانہ سمجھتے ہیں<sup foot_note=162587>2</sup> اور تم مسلمانوں کے واسطے برے وقت کے منتظر رہتے ہیں<sup foot_note=162588>3</sup>، برا وقت ان ہی پر پڑنے واﻻ ہے<sup foot_note=162589>4</sup> اور اللہ سننے واﻻ جاننے واﻻ ہے۔"
    },
    {
      "resource_id": 54,
      "text": "اور بعض اہل دیہات میں ایسے بھی ہیں جو اللہ تعالیٰ پر اور قیامت کے دن پر ایمان رکھتے ہیں اور جو کچھ خرچ کرتے ہیں اس کو عنداللہ قرب حاصل ہونے کا ذریعہ اور رسول کی دعا کا ذریعہ بناتے ہیں<sup foot_note=162590>1</sup>، یاد رکھو کہ ان کا یہ خرچ کرنا بیشک ان کے لیے موجب قربت ہے، ان کو اللہ تعالیٰ ضرور اپنی رحمت میں داخل کرے گا<sup foot_note=162591>2</sup>۔ اللہ تعالیٰ بڑی مغفرت واﻻ بڑی رحمت واﻻ ہے۔"
    },
    {
      "resource_id": 54,
      "text": "اور جو مہاجرین اور انصار سابق اور مقدم ہیں اور جتنے لوگ اخلاص کے ساتھ ان کے پیرو ہیں<sup foot_note=162592>1</sup> اللہ ان سب سے راضی ہوا اور وه سب اس سے راضی ہوئے اور اللہ نے ان کے لیے ایسے باغ مہیا کر رکھے ہیں جن کے نیچے نہریں جاری ہوں گی جن میں ہمیشہ رہیں گے<sup foot_note=162593>2</sup> یہ بڑی کامیابی ہے۔"
    },
    {
      "resource_id": 54,
      "text": "اور کچھ تمہارے گردوپیش والوں میں اور کچھ مدینے والوں میں ایسے منافق ہیں کہ نفاق پر اڑے<sup foot_note=162594>1</sup> ہوئے ہیں، آپ ان کو نہیں جانتے<sup foot_note=162595>2</sup>، ان کو ہم جانتے ہیں ہم ان کو دہری سزا دیں گے<sup foot_note=162596>3</sup>، پھر وه بڑے بھاری عذاب کی طرف بھیجے جائیں گے۔"
    },
    {
      "resource_id": 54,
      "text": "اور کچھ اور لوگ ہیں جو اپنی خطا کے اقراری ہیں<sup foot_note=162597>1</sup> جنہوں نے ملے جلے عمل کیے تھے، کچھ بھلے اور کچھ برے<sup foot_note=162598>2</sup>۔ اللہ سے امید ہے کہ ان کی توبہ قبول فرمائے<sup foot_note=162599>3</sup>۔ بلاشبہ اللہ تعالیٰ بڑی مغفرت واﻻ بڑی رحمت واﻻ ہے۔"
    },
    {
      "resource_id": 54,
      "text": "آپ ان کے مالوں میں سے صدقہ لے لیجئے، جس کے ذریعہ سے آپ ان کو پاک صاف کردیں اور ان کے لیے دعا کیجئے<sup foot_note=162600>1</sup>، بلاشبہ آپ کی دعا ان کے لیے موجب اطمینان ہے اور اللہ تعالیٰ خوب سنتا ہے خوب جانتا ہے۔"
    },
    {
      "resource_id": 54,
      "text": "کیا ان کو یہ خبر نہیں کہ اللہ ہی اپنے بندوں کی توبہ قبول کرتا ہے اور وہی صدقات کو قبول فرماتا ہے<sup foot_note=162601>1</sup> اور یہ کہ اللہ ہی توبہ قبول کرنے میں اور رحمت کرنے میں کامل ہے۔"
    },
    {
      "resource_id": 54,
      "text": "کہہ دیجئے کہ تم عمل کیے جاؤ تمہارے عمل اللہ خود دیکھ لے گا اور اس کا رسول اور ایمان والے (بھی دیکھ لیں گے) اور ضرور تم کو ایسے کے پاس جانا ہے جو تمام چھپی اور کھلی چیزوں کا جاننے واﻻ ہے۔ سو وه تم کو تمہارا سب کیا ہوا بتلا دے گا۔<sup foot_note=162602>1</sup>"
    },
    {
      "resource_id": 54,
      "text": "اور کچھ اور لوگ ہیں جن کا معاملہ اللہ کے حکم آنے تک ملتوی ہے<sup foot_note=162603>1</sup> ان کو سزا دے گا<sup foot_note=162604>2</sup> یا ان کی توبہ قبول کرلے گا<sup foot_note=162605>3</sup>، اور اللہ خوب جاننے واﻻ ہے بڑا حکمت واﻻ ہے۔"
    },
    {
      "resource_id": 54,
      "text": "اور بعض ایسے ہیں جنہوں نے ان اغراض کے لیے مسجد بنائی ہے کہ ضرر پہنچائیں اور کفر کی باتیں کریں اور ایمانداروں میں تفریق ڈالیں اور اس شخص کے قیام کا سامان کریں جو اس سے پہلے سے اللہ اور رسول کا مخالف ہے<sup foot_note=162606>1</sup>، اور قسمیں کھا جائیں گے کہ بجز بھلائی کے اور ہماری کچھ نیت نہیں، اور اللہ گواه ہے کہ وه بالکل جھوٹے ہیں۔<sup foot_note=162607>2</sup>"
    },
    {
      "resource_id": 54,
      "text": "آپ اس میں کبھی کھڑے نہ ہوں<sup foot_note=162608>1</sup>۔ البتہ جس مسجد کی بنیاد اول دن سے تقویٰ پر رکھی گئی ہے وه اس ﻻئق ہے کہ آپ اس میں کھڑے ہوں<sup foot_note=162609>2</sup>، اس میں ایسے آدمی ہیں کہ وه خوب پاک ہونے کو پسند کرتے ہیں<sup foot_note=162610>3</sup>، اور اللہ تعالیٰ خوب پاک ہونے والوں کو پسند کرتا ہے۔"
    },
    {
      "resource_id": 54,
      "text": "پھر آیا ایسا شخص بہتر ہے جس نے اپنی عمارت کی بنیاد اللہ سے ڈرنے پر اور اللہ کی خوشنودی پر رکھی ہو، یا وه شخص، کہ جس نے اپنی عمارت کی بنیاد کسی گھاٹی کے کنارے پر جو کہ گرنے ہی کو ہو، رکھی ہو، پھر وه اس کو لے کر آتش دوزخ میں گر پڑے<sup foot_note=162611>1</sup>، اور اللہ تعالیٰ ایسے ﻇالموں کو سمجھ ہی نہیں دیتا۔"
    },
    {
      "resource_id": 54,
      "text": "ان کی یہ عمارت جو انہوں نے بنائی ہے ہمیشہ ان کے دلوں میں شک کی بنیاد پر (کانٹا بن کر) کھٹکتی رہے گی، ہاں مگر ان کے دل ہی اگر پاش پاش ہوجائیں<sup foot_note=162612>1</sup> تو خیر، اور اللہ تعالیٰ بڑا علم واﻻ بڑی حکمت واﻻ ہے۔"
    },
    {
      "resource_id": 54,
      "text": "بلاشبہ اللہ تعالیٰ نے مسلمانوں سے ان کی جانوں کو اور ان کے مالوں کو اس بات کے عوض میں خرید لیا ہے کہ ان کو جنت ملے گی<sup foot_note=162613>1</sup>۔ وه لوگ اللہ کی راه میں لڑتے ہیں جس میں قتل کرتے ہیں اور قتل کیے جاتے ہیں، اس پر سچا وعده کیا گیا ہے تورات میں اور انجیل میں اور قرآن میں اور اللہ سے زیاده اپنے عہد کو کون پورا کرنے واﻻ ہے<sup foot_note=162614>2</sup>، تو تم لوگ اپنی اس بیع پر جس کا تم نے معاملہ ٹھہرایا ہے خوشی مناؤ<sup foot_note=162615>3</sup>،اور یہی بہت بڑی کامیابی ہے۔"
    },
    {
      "resource_id": 54,
      "text": "وه ایسے ہیں جو توبہ کرنے والے، عبادت کرنے والے، حمد کرنے والے، روزه رکھنے والے، (یا راه حق میں سفر کرنے والے) رکوع اور سجده کرنے والے، نیک باتوں کی تعلیم کرنے والے اور بری باتوں سے باز رکھنے والے اور اللہ کی حدوں کا خیال رکھنے والے ہیں<sup foot_note=162616>1</sup> اور ایسے مومنین کو آپ خوشخبری سنا دیجئے؟<sup foot_note=162617>2</sup>"
    },
    {
      "resource_id": 54,
      "text": "پیغمبر کو اور دوسرے مسلمانوں کو جائز نہیں کہ مشرکین کے لیے مغفرت کی دعا مانگیں اگرچہ وه رشتہدار ہی ہوں اس امر کے ﻇاہر ہوجانے کے بعد کہ یہ لوگ دوزخی ہیں۔<sup foot_note=162618>1</sup>"
    },
    {
      "resource_id": 54,
      "text": "اور ابراہیم (علیہ السلام) کا اپنے باپ کے لیے دعائے مغفرت مانگنا وه صرف وعده کے سبب سے تھا جو انہوں نے اس سے وعده کرلیا تھا۔ پھر جب ان پر یہ بات ﻇاہر ہوگئی کہ وه اللہ کا دشمن ہے تو وه اس سے محض بے تعلق ہوگئے<sup foot_note=162619>1</sup>، واقعی ابراہیم (علیہ السلام) بڑے نرم دل اور برد بار تھے۔<sup foot_note=162620>2</sup>"
    },
    {
      "resource_id": 54,
      "text": "اور اللہ ایسا نہیں کرتا کہ کسی قوم کو ہدایت کر کے بعد میں گمراه کر دے جب تک کہ ان چیزوں کو صاف صاف نہ بتلادے جن سے وه بچیں<sup foot_note=162621>1</sup> بیشک اللہ تعالیٰ ہر چیز کو خوب جانتا ہے۔"
    },
    {
      "resource_id": 54,
      "text": "بلاشبہ اللہ ہی کی سلطنت ہے آسمانوں اور زمین میں۔ وہی جلاتا اور مارتا ہے، اور تمہارا اللہ کے سوا نہ کوئی یار ہے اور نہ کوئی مدد گار ہے۔"
    },
    {
      "resource_id": 54,
      "text": "اللہ تعالیٰ نے پیغمبر کے حال پر توجہ فرمائی اور مہاجرین اور انصار کے حال پر بھی جنہوں نے ایسی تنگی کے وقت پیغمبر کا ساتھ دیا<sup foot_note=162622>1</sup>، اس کے بعد کہ ان میں سے ایک گروه کے دلوں میں کچھ تزلزل ہو چلا تھا<sup foot_note=162623>2</sup>۔ پھر اللہ نے ان کے حال پر توجہ فرمائی۔ بلاشبہ اللہ تعالیٰ ان سب پر بہت ہی شفیق مہربان ہے۔"
    },
    {
      "resource_id": 54,
      "text": "اور تین شخصوں کے حال پر بھی جن کا معاملہ ملتوی چھوڑ دیا گیا تھا<sup foot_note=162624>1</sup>۔ یہاں تک کہ جب زمین باوجود اپنی فراخی کے ان پر تنگ ہونے لگی اور وه خود اپنی جان سے تنگ آگئے<sup foot_note=162625>2</sup> اور انہوں نے سمجھ لیا کہ اللہ سے کہیں پناه نہیں مل سکتی بجز اس کے کہ اسی کی طرف رجوع کیا جائے پھر ان کے حال پر توجہ فرمائی تاکہ وه آئنده بھی توبہ کرسکیں<sup foot_note=162626>3</sup>۔ بیشک اللہ تعالیٰ بہت توبہ قبول کرنے واﻻ بڑا رحم واﻻ ہے۔"
    },
    {
      "resource_id": 54,
      "text": "اے ایمان والو! اللہ تعالیٰ سے ڈرو اور سچوں کے ساتھ رہو۔<sup foot_note=162627>1</sup>"
    },
    {
      "resource_id": 54,
      "text": "مدینہ کے رہنے والوں کو اور جو دیہاتی ان کے گردوپیش ہیں ان کو یہ زیبا نہ تھا کہ رسول اللہ کو چھوڑ کر پیچھے ره جائیں<sup foot_note=162628>1</sup> اور نہ یہ کہ اپنی جان کو ان کی جان سے عزیز سمجھیں<sup foot_note=162629>2</sup>، یہ اس سبب سے کہ<sup foot_note=162630>3</sup> ان کو اللہ کی راه میں جو پیاس لگی اور جو تکان پہنچی اور جو بھوک لگی اور جو کسی ایسی جگہ چلے جو کفار کے لیے موجب غیظ ہوا ہو<sup foot_note=162631>4</sup> اور دشمنوں کی جو کچھ خبر لی، ان سب پر ان کے نام (ایک ایک) نیک کام لکھا گیا۔ یقیناً اللہ تعالیٰ مخلصین کا اجر ضائع نہیں کرتا۔"
    },
    {
      "resource_id": 54,
      "text": "اور جو کچھ چھوٹا بڑا انہوں نے خرچ کیا اور جتنے میدان ان کو طے کرنے پڑے<sup foot_note=162632>1</sup>، یہ سب بھی ان کے نام لکھا گیا تاکہ اللہ تعالیٰ ان کے کاموں کا اچھے سے اچھا بدلہ دے۔"
    },
    {
      "resource_id": 54,
      "text": "اور مسلمانوں کو یہ نہ چاہئے کہ سب کے سب نکل کھڑے ہوں سو ایسا کیوں نہ کیا جائے کہ ان کی ہر بڑی جماعت میں سے ایک چھوٹی جماعت جایا کرے تاکہ وه دین کی سمجھ بوجھ حاصل کریں اور تاکہ یہ لوگ اپنی قوم کو جب کہ وه ان کے پاس آئیں، ڈرائیں تاکہ وه ڈر جائیں۔<sup foot_note=162633>1</sup>"
    },
    {
      "resource_id": 54,
      "text": "اے ایمان والو! ان کفار سے لڑو جو تمہارے آس پاس ہیں<sup foot_note=162634>1</sup> اور ان کو تمہارے اندر سختی پانا چاہئے<sup foot_note=162635>2</sup>۔ اور یقین رکھو کہ اللہ تعالیٰ متقی لوگوں کے ساتھ ہے۔"
    },
    {
      "resource_id": 54,
      "text": "اور جب کوئی سورت نازل کی جاتی ہے تو بعض منافقین کہتے ہیں کہ اس سورت نے تم میں سے کس کے ایمان کو زیاده کیا ہے<sup foot_note=162636>1</sup>، سو جو لوگ ایمان والے ہیں اس سورت نے ان کے ایمان کو زیاده کیا ہے اور وه خوش ہورہے ہیں۔<sup foot_note=162637>2</sup>"
    },
    {
      "resource_id": 54,
      "text": "اور جن کے دلوں میں روگ ہے اس سورت نے ان میں ان کی گندگی کے ساتھ اور گندگی بڑھا دی اور وه حالت کفر ہی میں مر گئے۔<sup foot_note=162638>1</sup>"
    },
    {
      "resource_id": 54,
      "text": "اور کیا ان کو نہیں دکھلائی دیتا کہ یہ لوگ ہر سال ایک بار یا دو بار کسی نہ کسی آفت میں پھنستے رہتے ہیں<sup foot_note=162639>1</sup> پھر بھی نہ توبہ کرتے اور نہ نصیحت قبول کرتے ہیں۔"
    },
    {
      "resource_id": 54,
      "text": "اور جب کوئی سورت نازل کی جاتی ہے تو ایک دوسرے کو دیکھنے لگتے ہیں کہ تم کو کوئی دیکھتا تو نہیں پھر چل دیتے ہیں<sup foot_note=162640>1</sup> اللہ تعالیٰ نے ان کا دل پھیر دیا ہے اس وجہ سے کہ وه بے سمجھ لوگ ہیں۔<sup foot_note=162641>2</sup>"
    },
    {
      "resource_id": 54,
      "text": "تمہارے پاس ایک ایسے پیغمبر تشریف ﻻئے ہیں جو تمہاری جنس سے ہیں<sup foot_note=162642>1</sup> جن کو تمہاری مضرت کی بات نہایت گراں گزرتی ہے<sup foot_note=162643>2</sup> جو تمہاری منفعت کے بڑے خواہش مند رہتے ہیں<sup foot_note=162644>3</sup> ایمان والوں کے ساتھ بڑے ہی شفیق اور مہربان ہیں۔<sup foot_note=162645>4</sup>"
    },
    {
      "resource_id": 54,
      "text": "پھر اگر رو گردانی کریں<sup foot_note=162646>1</sup> تو آپ کہہ دیجیئے کہ میرے لیے اللہ کافی ہے<sup foot_note=162647>2</sup>، اس کے سوا کوئی معبود نہیں۔ میں نے اسی پر بھروسہ کیا اور وه بڑے عرش کا مالک ہے۔<sup foot_note=162648>3</sup>"
    }
  ],
  "meta": {
    "translation_name": "Maulana Muhammad Junagarhi",
    "author_name": "Maulana Muhammad Junagarhi",
    "filters": { "resource_id": 54, "chapter_number": "9" }
  }
}
