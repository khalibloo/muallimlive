{
  "translations": [
    {
      "resource_id": 48,
      "text": "DE SOM framhärdar i att förneka sanningen, antingen de är efterföljare av äldre tiders uppenbarelser eller sådana som sätter gudar vid Guds sida, utestängdes inte [från Guds nåd] förrän det klara vittnesbördet hade nått dem -"
    },
    {
      "resource_id": 48,
      "text": "ett sändebud från Gud, som framförde rena, oförvanskade budskap"
    },
    { "resource_id": 48, "text": "med sanna, klara och evigt giltiga påbud." },
    {
      "resource_id": 48,
      "text": "De som i äldre tid fick ta emot uppenbarelser söndrades [i tron] först sedan de nåtts av detta klara vittnesbörd."
    },
    {
      "resource_id": 48,
      "text": "Men inga andra påbud gavs dem än att dyrka Gud med ren och uppriktig tro liksom de som i gångna tider sökte sanningen, och att förrätta bönen och att hjälpa de behövande. Detta är den sanna, i människans natur nedlagda religionens klara och evigt giltiga [påbud]."
    },
    {
      "resource_id": 48,
      "text": "På dem som [trots detta] framhärdar i att förneka sanningen, antingen de är efterföljare av äldre tiders uppenbarelser eller sådana som sätter gudar vid Guds sida, väntar helvetets eld, och där skall de förbli till evig tid; de är de uslaste av alla skapade varelser."
    },
    {
      "resource_id": 48,
      "text": "Men de som tror och lever ett rättskaffens liv, de är de bästa av alla skapade varelser."
    },
    {
      "resource_id": 48,
      "text": "Belöningen väntar hos deras Herre: Edens lustgårdar, vattnade av bäckar, där de skall förbli till evig tid. Gud är nöjd med dem och de är nöjda [där de njuter] Hans [gåvor]. Detta väntar dem som står i bävan inför sin Herre."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "98" }
  }
}
