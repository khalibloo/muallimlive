{
  "translations": [
    {
      "resource_id": 88,
      "text": "Ata që nuk besojnë prej ithtarëve të Librit dhe idhujtarëve, nuk do të largoheshin (nga mosbesimi i tyre), derisa t’u vinte Dëshmia e qartë:"
    },
    {
      "resource_id": 88,
      "text": "Një i Dërguar nga Allahu, i cili do t’u lexonte faqe të pastra (Kuranin),"
    },
    { "resource_id": 88, "text": "të cilat përmbanin rregulla të drejta." },
    {
      "resource_id": 88,
      "text": "Ata, që u ishte dhënë Libri, u përçanë vetëm atëherë, kur u erdhi Dëshmia e qartë."
    },
    {
      "resource_id": 88,
      "text": "E megjithatë, ata qenë urdhëruar vetëm që të adhuronin Allahun me përkushtim të sinqertë, duke qenë në fenë e pastër (të Ibrahimit), si dhe të falnin namazin e të jepnin zekatin. Kjo është feja e drejtë."
    },
    {
      "resource_id": 88,
      "text": "Në të vërtetë, ata që nuk besojnë prej ithtarëve të Librit dhe idhujtarëve, do të hyjnë në zjarrin e Xhehenemit, në të cilin do të mbeten përgjithmonë. Ata janë krijesat më të këqija."
    },
    {
      "resource_id": 88,
      "text": "Pa dyshim, ata që besojnë dhe punojnë vepra të mira - pikërisht ata janë krijesat më të mira."
    },
    {
      "resource_id": 88,
      "text": "Shpërblimi i tyre është te Zoti i tyre: kopshtet e Adnit, nëpër të cilat rrjedhin lumenj e ku do të banojnë përherë. Allahu është i kënaqur me ata, por dhe ata janë të kënaqur me Atë. Kjo është dhurata për ata që e kanë frikë Zotin e vet."
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "98" }
  }
}
