{
  "translations": [
    {
      "resource_id": 97,
      "text": "اے لوگوں جو ایمان لائے ہو، اللہ اور اس کےرسول کے آگے پیش قدمی نہ کرو<sup foot_note=\"187363\">1</sup> اور اللہ سے ڈرو، اللہ سب کچھ سننے اور جاننے والا ہے۔<sup foot_note=\"187364\">2</sup>"
    },
    {
      "resource_id": 97,
      "text": "اے لوگوں جو ایمان لائے ہو ، اپنی آواز  نبی کی آواز سے بلند نہ کرو، اور نہ نبی ؐ کے ساتھ اونچی آواز سے بات کیا کرو جس طرح تم آپس میں ایک دوسرے سے کرتے ہو،<sup foot_note=\"187365\">1</sup> کہیں ایسا نہ ہو کہ تمہارا کیا کرایا سب غارت ہو جائے اور تمہیں خبر بھی نہ ہو۔<sup foot_note=\"187366\">2</sup>"
    },
    {
      "resource_id": 97,
      "text": "جو لوگ رسولِ خدا کے حضور بات کرتے ہوئے اپنی آواز پست رکھتے ہیں وہ درحقیقت وہی لوگ ہیں جن کے دلوں کو اللہ نے تقوٰی کے لیے جانچ لیا ہے،<sup foot_note=\"187367\">1</sup> ان کے لیے مغفرت ہے اور اجرِعظیم"
    },
    {
      "resource_id": 97,
      "text": "اے نبیؐ، جو لوگ تمہیں حجروں کے باہر سے پکارتے ہیں ان میں سے اکثر بے عقل ہیں"
    },
    {
      "resource_id": 97,
      "text": "اگر وہ تمہارے برآمد ہونے تک صبر کرتے تو انہی کے لیے بہتر تھا،<sup foot_note=\"187368\">1</sup> اللہ درگزر کرنے والا اور رحیم ہے۔<sup foot_note=\"187369\">2</sup>"
    },
    {
      "resource_id": 97,
      "text": "اے لوگو جو ایمان لائے ہو، اگر کوئی فاسق تمہارے پاس  کوئی خبر لے کر آئے تو تحقیق کر لیا کرو، کہیں ایسا نہ ہو کہ تم کسی گروہ کو نادانستہ نقصان پہنچا بیٹھو اور پھر اپنے کیے پر پشیمان ہو۔<sup foot_note=\"187370\">1</sup>"
    },
    {
      "resource_id": 97,
      "text": "خوب جان رکھو کے تمہارے درمیان اللہ کا رسول موجود ہے۔ اگر وہ بہت سے معاملات میں تمہاری بات مان لیا کرے تو تم خود ہی مشکلات میں مبتلا ہو جاؤ۔<sup foot_note=\"187371\">1</sup> مگر اللہ نے تم کو ایمان کی محبت دی اور اس کو تمہارے لیے دل پسند بنا دیا، اور کفر وفسق اور نافرمانی سے تم کو متنفر کردیا"
    },
    {
      "resource_id": 97,
      "text": "ایسے ہی لوگ اللہ کے فضل و احسان سے راست رو ہیں<sup foot_note=\"187372\">1</sup> اور اللہ علیم و حکیم ہے۔<sup foot_note=\"187373\">2</sup>"
    },
    {
      "resource_id": 97,
      "text": "اور اگر اہل ایمان میں سے دو گروہ آپس میں لڑجائیں<sup foot_note=\"187374\">1</sup> تو ان کے درمیان صلح کراؤ۔<sup foot_note=\"187375\">2</sup> پھر اگر ان میں سے ایک گروہ دوسرے گروہ سے زیادتی کرے تو زیادتی کرنے والے سے لڑو<sup foot_note=\"187376\">3</sup> یہاں تک کہ وہ اللہ کے حکم کی طرف پلٹ آئے۔<sup foot_note=\"187377\">4</sup> پھر اگر وہ پلٹ آئے تو ان کے درمیان عدل کے ساتھ صلح کرادو۔<sup foot_note=\"187378\">5</sup> اور انصاف کرو کہ اللہ انصاف کرنے والوں کو پسند کرتا ہے۔<sup foot_note=\"187379\">6</sup>"
    },
    {
      "resource_id": 97,
      "text": "مومن تو ایک دوسرے کے بھائی ہیں، لہٰذا اپنے بھائیوں کے درمیان  تعلقات کو درست کرو<sup foot_note=\"187381\">1</sup> اور اللہ سے ڈرو، امید ہے کہ تم پر رحم کیا جائے گا"
    },
    {
      "resource_id": 97,
      "text": "<sup foot_note=\"171550\">1</sup>اے لوگو جو ایمان لائے  ہو ، نہ مرد دوسرے مردوں کا مذاق اڑائیں، ہوسکتا ہے کہ وہ ان سے بہتر ہوں، اور نہ عورتیں دوسری عورتوں کا مذاق اڑائیں ، ہوسکتا ہے کہ وہ ان سے بہتر ہوں۔<sup foot_note=\"171551\">2</sup> آپس میں ایک دوسرے پر طعن نہ کرو<sup foot_note=\"171552\">3</sup> اور نہ ایک دوسرے کو بُرے القاب سے یاد کرو۔<sup foot_note=\"171553\">4</sup> ایمان لانے کے بعد فسق میں نام پیدا کرنا بہت بری بات ہے۔<sup foot_note=\"171554\">5</sup> جو لوگ اس روش سے باز نہ آئیں وہی ظالم ہیں"
    },
    {
      "resource_id": 97,
      "text": "اے لوگوں جو ایمان لائے ہو ، بہت گمان کرنے سے پرہیز کرو کہ بعض گمان گناہ ہوتے ہیں۔<sup foot_note=\"187382\">1</sup> تجسُّس نہ کرو۔<sup foot_note=\"187383\">2</sup> اور تم میں سے کوئی کسی کی غیبت نہ کرے۔<sup foot_note=\"187384\">3</sup> کیا تمہارے اندر کوئی ایسا ہے جو اپنے مرے ہوئے بھائی کا گوشت کھانا پسند کرے گا؟<sup foot_note=\"187385\">4</sup> دیکھو، تم خود اس سے گِھن کھاتے ہو۔ اللہ سے ڈرو ، اللہ بڑا توبہ قبول کرنے والا اور رحیم ہے"
    },
    {
      "resource_id": 97,
      "text": "لوگو، ہم نے تم کو ایک مرد اور ایک عورت سے پیدا کیا اور پھر تمہاری قومیں اور برادریاں بنا دیں تاکہ تم ایک دوسرے کو پہچانو۔ درحقیقت اللہ کے نزدیک تم میں سب سے زیادہ عزّت والا وہ ہے جو تمہارے اندر سب سے زیادہ پرہیزگار ہے۔<sup foot_note=\"187386\">1</sup> یقیناً اللہ سب کچھ جاننے والا اور باخبر ہے"
    },
    {
      "resource_id": 97,
      "text": "<sup foot_note=\"171555\">1</sup> یہ بدوی کہتے ہیں کہ ”ہم ایمان لائے“۔<sup foot_note=\"171556\">2</sup> ان سے کہو، تم ایمان نہیں لائے، بلکہ یوں کہو کہ ”ہم مطیع ہوگئے“<sup foot_note=\"171557\">3</sup>۔ ایمان ابھی تمہارے دلوں میں داخل نہیں ہوا ہے۔ اگر تم اللہ اور اس کے رسول کی فرمانبرداری اختیار کر لو تو وہ تمہارے اعمال کے اجر میں کوئی کمی نہ کرے گا،یقیناً اللہ بڑا درگزر کرنے والا اور رحیم ہے"
    },
    {
      "resource_id": 97,
      "text": "حقیقت میں تو مومن وہ ہیں جو اللہ اور اُس کے رسول پر ایمان لائے پھر انہوں نے کوئی شک نہ کیا اور اپنی جانوں اور مالوں سے اللہ کی راہ میں جہاد کیا وہی سچے لوگ ہیں"
    },
    {
      "resource_id": 97,
      "text": "اے نبیؐ، اِن (مدعیان ایمان) سے کہو، کیا تم اللہ کو اپنے دین کی اطلاع دے رہے ہو؟ حالانکہ اللہ زمین اور آسمانوں کی ہر چیز کو جانتا ہے اور وہ ہر شے کا علم رکھتا ہے"
    },
    {
      "resource_id": 97,
      "text": "یہ لوگ تم پر احسان جتاتے ہیں کہ اِنہوں نے اسلام قبول کر لیا اِن سے کہو اپنے اسلام کا احسان مجھ پر نہ رکھو، بلکہ اللہ تم پر اپنا احسان رکھتا ہے کہ اس نے تمہیں ایمان کی ہدایت دی اگر تم واقعی اپنے دعوائے ایمان میں سچے ہو"
    },
    {
      "resource_id": 97,
      "text": "اللہ زمین اور آسمانوں کی ہر پوشیدہ چیز کا علم رکھتا ہے اور جو کچھ تم کرتے ہو وہ سب اس کی نگاہ میں ہے"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "49" }
  }
}
