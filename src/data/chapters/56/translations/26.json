{
  "translations": [
    { "resource_id": 26, "text": "Až dopadne událost nezvratná" },
    { "resource_id": 26, "text": "#NÁZEV?" },
    { "resource_id": 26, "text": "poníží, povýší." },
    { "resource_id": 26, "text": "Až země zatřese se záchvěvy" },
    { "resource_id": 26, "text": "a hory na padrť budou rozdrceny" },
    { "resource_id": 26, "text": "a jako prach rozptýleny," },
    { "resource_id": 26, "text": "rozdělíte se na tři skupiny:" },
    {
      "resource_id": 26,
      "text": "na skupinu lidí po pravici - a co bude s lidmi po pravici?"
    },
    {
      "resource_id": 26,
      "text": "a na skupinu lidí po levici - a co bude s lidmi po levici?"
    },
    { "resource_id": 26, "text": "a na předáky. Předáci," },
    { "resource_id": 26, "text": "to jsou ti, kdož (k Bohu) jsou přiblíženi," },
    { "resource_id": 26, "text": "v zahradách slastí usídleni" },
    { "resource_id": 26, "text": "#NÁZEV?" },
    { "resource_id": 26, "text": "a jen málo z posledních." },
    { "resource_id": 26, "text": "Na lehátkách, jež zlatem vypleteny jsou," },
    { "resource_id": 26, "text": "jeden proti druhému odpočívat budou:" },
    {
      "resource_id": 26,
      "text": "obcházet mezi nimi budou chlapci mládí věčného"
    },
    {
      "resource_id": 26,
      "text": "s číšemi, konvicemi a poháry nápoje čirého,"
    },
    {
      "resource_id": 26,
      "text": "z něhož je hlava nerozbolí ani jím vyčerpáni nebudou,"
    },
    { "resource_id": 26, "text": "a s ovocem, které si volně vyberou," },
    { "resource_id": 26, "text": "a s masem ptačím podle přání svých." },
    { "resource_id": 26, "text": "Tam budou i dívky velkých očí černých," },
    { "resource_id": 26, "text": "jež srovnat lze s perlami střeženými," },
    { "resource_id": 26, "text": "odměnou za to, co vykonali na zemi." },
    {
      "resource_id": 26,
      "text": "A neuslyší tam plané tlachání ani k hříchu svádění,"
    },
    { "resource_id": 26, "text": "nýbrž jen slova: \"Mír, mír s vámi!\"" },
    {
      "resource_id": 26,
      "text": "A lidé po pravici - co bude s lidmi po pravici?"
    },
    { "resource_id": 26, "text": "Ti budou mezi lotosovými stromy bezostnými" },
    { "resource_id": 26, "text": "a mimózami plody ověšenými," },
    { "resource_id": 26, "text": "pod stínem protaženým" },
    { "resource_id": 26, "text": "u vody tekoucí," },
    { "resource_id": 26, "text": "s ovocem v hojnosti" },
    { "resource_id": 26, "text": "nevyčerpatelným, nezakázaným," },
    { "resource_id": 26, "text": "na kobercích zdvižených." },
    { "resource_id": 26, "text": "Dívky ty jsme zvláštním stvořením stvořili" },
    { "resource_id": 26, "text": "a pannami jsme je učinili" },
    { "resource_id": 26, "text": "láskyplnými, věku stejného" },
    { "resource_id": 26, "text": "s lidmi po pravici -" },
    { "resource_id": 26, "text": "a to zástup je z prvních" },
    { "resource_id": 26, "text": "i zástup z posledních." },
    {
      "resource_id": 26,
      "text": "Však lidé po levici - a co bude s lidmi po levici?"
    },
    { "resource_id": 26, "text": "Ti budou ve větru žhavém a ve vodě vroucí," },
    { "resource_id": 26, "text": "ve stínu dýmu černého," },
    {
      "resource_id": 26,
      "text": "ani ochlazení, ani osvěžení nepřinášejícího."
    },
    { "resource_id": 26, "text": "A oni si předtím žili v přepychu," },
    { "resource_id": 26, "text": "setrvávajíce úporně ve velkém hříchu," },
    {
      "resource_id": 26,
      "text": "a hovořili: \"Zdaž až zemřeme a prachem a kostmi se staneme, budeme opravdu vzkříšeni,"
    },
    { "resource_id": 26, "text": "my sami a předkové naši dávní?\"" },
    { "resource_id": 26, "text": "Odpověz: \"Věru, první i poslední" },
    {
      "resource_id": 26,
      "text": "budou ke schůzce dne známého shromážděni!\""
    },
    {
      "resource_id": 26,
      "text": "A potom vskutku, vy zbloudilí, za lež prohlašující,"
    },
    { "resource_id": 26, "text": "ze stromu Zaqqúmu se najíte" },
    { "resource_id": 26, "text": "a břicha svá si naplníte" },
    { "resource_id": 26, "text": "a zapíjet to budete vodou vroucí" },
    {
      "resource_id": 26,
      "text": "a pít budete tak, jak chlemtají žízniví velbloudi."
    },
    { "resource_id": 26, "text": "Toto v den soudný budou jejich hody!" },
    {
      "resource_id": 26,
      "text": "Jsme to My, kdo vás stvořili, proč tedy pravdu nepřiznáte?"
    },
    { "resource_id": 26, "text": "Což jste neuvažovali o tom, co vyměšujete?" },
    {
      "resource_id": 26,
      "text": "Stvořili jste to snad vy, anebo jsme My toho stvořiteli?"
    },
    {
      "resource_id": 26,
      "text": "Jsme to My, kdo smrt mezi vámi ustanovili; a nikdo nás nemůže předejít,"
    },
    {
      "resource_id": 26,
      "text": "abychom vás nevystřídali vám podobnými a nestvořili vás něčím, o čem potuchy nemůžete mít."
    },
    {
      "resource_id": 26,
      "text": "Vždyť přece první stvoření znáte, proč si tedy nevzpomenete?"
    },
    { "resource_id": 26, "text": "Uvažovali jste někdy o tom, co obděláváte?" },
    {
      "resource_id": 26,
      "text": "Zaséváte to snad vy, anebo jsme My toho zasévateli?"
    },
    {
      "resource_id": 26,
      "text": "Kdybychom chtěli, v suchou trávu bychom to změnili, a vy byste se neustále divili:"
    },
    { "resource_id": 26, "text": "\"Jsme dluhy obtíženi," },
    { "resource_id": 26, "text": "ba víc, teď všeho jsme zbaveni!\"" },
    {
      "resource_id": 26,
      "text": "Uvažovali jste někdy o vodě, kterou pijete?"
    },
    {
      "resource_id": 26,
      "text": "Sesíláte ji snad vy z mraků, anebo jsme My těmi, kdož ji sesílají?"
    },
    {
      "resource_id": 26,
      "text": "Kdybychom chtěli, učinili bychom ji hořkou a slanou - což tedy vděčni nebudete?"
    },
    {
      "resource_id": 26,
      "text": "Uvažovali jste někdy o ohni, který vykřesáváte?"
    },
    {
      "resource_id": 26,
      "text": "Dali jste snad vy vyrůst stromu, který dřevo k tomu skýtá, anebo jsme mu My dali vyrůst?"
    },
    {
      "resource_id": 26,
      "text": "A učinili jsme jej připomenutím a užitkem pro ty, kteří v poušti jsou."
    },
    { "resource_id": 26, "text": "Oslavuj tedy jméno Pána svého mocného!" },
    { "resource_id": 26, "text": "Hle, přísahám při hvězd západech," },
    {
      "resource_id": 26,
      "text": "a to vskutku je přísaha - kdybyste věděli - nesmírná,"
    },
    { "resource_id": 26, "text": "že toto je věru Korán vznešený," },
    { "resource_id": 26, "text": "v písmu střeženém zapsaný," },
    { "resource_id": 26, "text": "ať dotýkají se ho jen očištění," },
    { "resource_id": 26, "text": "od Pána lidstva je to seslání!" },
    { "resource_id": 26, "text": "Tímto vyprávěním vy opovrhujete" },
    {
      "resource_id": 26,
      "text": "a vděčnost svou tím projevujete, že za lež je prohlašujete?"
    },
    {
      "resource_id": 26,
      "text": "Proč tedy, až duše dostoupí do hrdla, nezasáhnete,"
    },
    { "resource_id": 26, "text": "zatímco k tomu přihlížíte" },
    {
      "resource_id": 26,
      "text": "- a My k tomu jsme blíže než vy, vy však Nás nevidíte."
    },
    { "resource_id": 26, "text": "A nejste-li tedy dlužníky Našimi," },
    {
      "resource_id": 26,
      "text": "navraťte ji zpět do těla, jste-li pravdomluvnými!"
    },
    { "resource_id": 26, "text": "Jestliže byl z přiblížených k Bohu," },
    {
      "resource_id": 26,
      "text": "tedy mu odpočinek, vůně libá i zahrada slastí náleží,"
    },
    {
      "resource_id": 26,
      "text": "a jestliže z lidí po pravici byl, pak uslyší"
    },
    { "resource_id": 26, "text": "\"Mír s tebou\" od lidí po pravici." },
    {
      "resource_id": 26,
      "text": "Jestliže však byl mezi popírajícími, zbloudilými,"
    },
    { "resource_id": 26, "text": "ve vodě vroucí nalezne pohoštění" },
    { "resource_id": 26, "text": "a v ohni pekelném hoření." },
    { "resource_id": 26, "text": "A věru je toto skutečnost nepochybná." },
    { "resource_id": 26, "text": "Oslavuj tedy jméno Pána svého mocného!" }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "56" }
  }
}
