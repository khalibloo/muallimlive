{
  "translations": [
    { "resource_id": 798, "text": "Patichitendekwa chakutendekwa (Kiyama)." },
    { "resource_id": 798, "text": "Pangali jwakanila yakutendekwa kwakwe." },
    {
      "resource_id": 798,
      "text": "(Chalakwe ni) chakwaatulusya (achimakafili pakwajinjisya ku Moto) ni kwakwesya (Asilamu pakwajinjisya ku Mbepo)."
    },
    {
      "resource_id": 798,
      "text": "Ndema jalichitenganyika litaka kutenganyika kwamachili."
    },
    { "resource_id": 798, "text": "Matumbi ni kusyajidwa-syajidwa." },
    { "resource_id": 798, "text": "Ni kuŵa luwundu lyakuwululusyidwa." },
    {
      "resource_id": 798,
      "text": "Ni tinchiŵa jenumanja (pa Kiyama) mikutula jitatu."
    },
    {
      "resource_id": 798,
      "text": "Basi (pachiŵa pana) ŵandu ŵa kunkono wan’dyo, ana ŵandu ŵa kunkono wan’dyo ni ŵapi (uchimbichimbi wao uchiŵa uli)!"
    },
    {
      "resource_id": 798,
      "text": "Ni (pachiŵa pana soni) ŵandu ŵa kunkono wanchiji, ana ŵandu ŵa kunkono wanchiji ni ŵapi (kusakala kwao kuchiŵa uli)!"
    },
    {
      "resource_id": 798,
      "text": "Ni (pachiŵa pana soni) ŵaŵalongolele (pakutenda yambone ku duniya) ŵatachiŵa ŵakulongolela (ku Mbepo)."
    },
    {
      "resource_id": 798,
      "text": "Ŵanganyao ni ŵatachiŵa ŵakuŵandichisyidwa (kwa Allah)."
    },
    { "resource_id": 798, "text": "Tachiŵa m’Matimbe Gachindimba (ku Mbepo)." },
    {
      "resource_id": 798,
      "text": "Likuga lyejinji (lya akulongolela ku yambone) lichiŵa lyakutyochela mu ŵandu ŵandanda."
    },
    {
      "resource_id": 798,
      "text": "Sano (likuga) lyannono (lya akulongolela ku yambone) lichiŵa lyakutyochela mu ŵandu ŵakumalichisya."
    },
    {
      "resource_id": 798,
      "text": "Ali pa itengu yauchimbichimbi yeluche (ni golodi ni mitapo jine)."
    },
    { "resource_id": 798, "text": "Tachiyijegamaga mwakulolegana." },
    {
      "resource_id": 798,
      "text": "Tachasyungulaga (pa kwatumichila) achachanda ŵakutamilichika (pa uchanda)."
    },
    {
      "resource_id": 798,
      "text": "Ni migao kwisa soni mabilika (ga yakumwa), ni ipanda ya ukana wakuumila mu tutumule jwakujilimaga."
    },
    { "resource_id": 798, "text": "Ngasalwala nao ntwe namuno kutyoka lunda." },
    { "resource_id": 798, "text": "Ni isogosi iliyose yatakaisaguleje." },
    { "resource_id": 798, "text": "Ni nyama ja ijuni jatakajilaluchileje." },
    {
      "resource_id": 798,
      "text": "Ni achimmasyeto ŵameso gakulanguka soni gekulungwa mwakusalalila."
    },
    {
      "resource_id": 798,
      "text": "(Ŵakuswejela) nti chisawu ngalekale syesunjidwe."
    },
    { "resource_id": 798, "text": "Kuŵa malipilo pa yaŵaliji nkupanganya." },
    {
      "resource_id": 798,
      "text": "Ngaaja kupikana mwalakwemo maloŵe gangali mate, namuno gakutendekasya kupata sambi."
    },
    { "resource_id": 798, "text": "Ikaŵeje maloŵe ganti: Ntendele, ntendele." },
    {
      "resource_id": 798,
      "text": "Sano (pachiŵa pana) ŵandu ŵa kunkono wan’dyo, ana ŵandu ŵa kunkono wan’dyo ni ŵapi (uchimbichimbi wao uchiŵa uli)!"
    },
    {
      "resource_id": 798,
      "text": "(Tachiŵa) mu itela ya masaawu yetyosye miŵa."
    },
    {
      "resource_id": 798,
      "text": "Ni itela ya magombo yesogole magombo gakwe mwakusajikana chenene."
    },
    { "resource_id": 798, "text": "Ni miwulili jakwendelechela." },
    { "resource_id": 798, "text": "Ni mesi gakujilima ndaŵi ni katema." },
    { "resource_id": 798, "text": "Ni isogosi yejinji." },
    {
      "resource_id": 798,
      "text": "Yangakatichisya kasogole nambo soni yangasiŵiilidwa."
    },
    {
      "resource_id": 798,
      "text": "Ni yakutandika yenyakulidwe (pa itengu yauchimbichimbi)."
    },
    {
      "resource_id": 798,
      "text": "Chisimu Uwwe chitukaaguumbe ŵanganyao (achakongwe ŵakuumila ku duniya) kagumbidwe kane (kakusalala nnope kulekangana ni muŵaŵelele ku duniya)."
    },
    { "resource_id": 798, "text": "Basi chitukatende kuŵa ŵaali." },
    {
      "resource_id": 798,
      "text": "Ŵakulinonyelesya kwa achalume ŵao, ŵakulandana misingu."
    },
    {
      "resource_id": 798,
      "text": "(Tachiŵa) ŵa (achalume) ŵa kunkono wan’dyo."
    },
    {
      "resource_id": 798,
      "text": "Likuga lyejinji (lya ŵa kunkono wan’dyo) lichityochela mu ŵandu ŵandanda."
    },
    {
      "resource_id": 798,
      "text": "Nambo soni likuga lyejinji (lya ŵa kunkono wan’dyo) lichityochela mu ŵandu ŵakumalichisya."
    },
    {
      "resource_id": 798,
      "text": "Ni (pachiŵa pana) ŵandu ŵa kunkono wanchiji, ana ŵandu ŵa kunkono wanchiji ni ŵapi (kusakala kwao kuchiŵa uli)!"
    },
    {
      "resource_id": 798,
      "text": "(Tachiŵa) mu chimbunga chamoto, ni mesi gamasemule nnope."
    },
    { "resource_id": 798, "text": "Ni m’bulili wa lyosi lyepiliwu nnope." },
    { "resource_id": 798, "text": "Wangapeleka kusisimila namuno kutulalila." },
    {
      "resource_id": 798,
      "text": "Chisimu ŵanganyao nkaniyiŵe yalakweyi (ku duniya) ŵaliji nkutama umi wakusangalala (ni yakanyisyidwa)."
    },
    {
      "resource_id": 798,
      "text": "Ni ŵaliji nkwendelechela (kutenda) sambi syekulungwa."
    },
    {
      "resource_id": 798,
      "text": "Ni ŵaliji nkuŵecheta kuti: “Ana patuchiwapo ni kusyuka litaka ni maupa, nambo yakuona uwwe tuchiukulidwa (m’malembe)?”"
    },
    { "resource_id": 798, "text": "“Ni achatati ŵetu ŵakwe ŵandanda?”" },
    {
      "resource_id": 798,
      "text": "Jilani (mmwe Muhammadi ﷺ): “Chisimu ŵandanda ni ŵambesi ŵakwe.”"
    },
    {
      "resource_id": 798,
      "text": "“Tachisonganganyisyidwa wa kunsongangano wetomechedwe wa lisiku lyakumanyika.”"
    },
    {
      "resource_id": 798,
      "text": "“Kaneka chisimu ŵanganyammwe, E jenumanja ŵalupuso, (soni) ŵakanila!”"
    },
    { "resource_id": 798, "text": "“Tinkalye kwene chitela cha Zakkum.”" },
    { "resource_id": 798, "text": "“Ni tinkachigumbasyeje ndumbo (syenu).”" },
    {
      "resource_id": 798,
      "text": "“Ni tinkachimweleje mesi gamasemule nnope.”"
    },
    {
      "resource_id": 798,
      "text": "“Ni tinkamweje mwasikumwelaga ngamiya syanjota nnope.”"
    },
    { "resource_id": 798, "text": "Aji ni mbiiko jao Lisiku Lyamalipilo." },
    {
      "resource_id": 798,
      "text": "Uwwe twan’gumbile jenumanja, nambi ligongo chichi ngankukulupilila (ya kwimuka m’malembe panyuma pakuwa)?"
    },
    {
      "resource_id": 798,
      "text": "Ana nkuliona uli lindondwa lya ulume lyankudondechesyaga (m’chiŵelechelo)?"
    },
    {
      "resource_id": 798,
      "text": "Ana jenumanja niŵankuligumbaga (kuti liŵe mundu), kapena Uwwe niŵatukuligumbaga?"
    },
    {
      "resource_id": 798,
      "text": "Uwwe tupimiile chilikati chenu chiwa (kuti jwalijose mwa jenumanja tachiwa), ni nganituŵa Uwwe ŵakulepela,"
    },
    {
      "resource_id": 798,
      "text": "Kuti chitun’galawusye kagumbidwe kenu (lisiku lya Kiyama), nikun’gumba mu kaŵe kangankukamanyilila."
    },
    {
      "resource_id": 798,
      "text": "Soni chisimu chene pamasile pankumanyi gumba kwandanda (kuti Allah ni juŵagumbile), nambi uli ngankukumbuchila (yanti Jwalakwe mpaka jukombole gumba kwaŵili)?"
    },
    { "resource_id": 798, "text": "Ana nkujiona uli mbeju jankupandaga?" },
    {
      "resource_id": 798,
      "text": "Ana jenumanja niŵankujimesyaga, kapena Uwwe niŵatukumesyaga?"
    },
    {
      "resource_id": 798,
      "text": "Tungasache tungajitesile kuŵa jakuteketuka, ni nkaliji ŵakusimonga (chachintendesye kuti jiteketuche)."
    },
    {
      "resource_id": 798,
      "text": "(Ni nkatiji): “Chisimu uwwe tugambile kwasa chipanje chetu.”"
    },
    { "resource_id": 798, "text": "“Nambo uwwe tujimidwe.”" },
    { "resource_id": 798, "text": "Ana nkugaona uli mesi gankumwaga?" },
    {
      "resource_id": 798,
      "text": "Ana jenumanja ni ŵan’gatulwisye kuumila kumawunde gawula, kapena Uwwe ni Akutulsya?"
    },
    {
      "resource_id": 798,
      "text": "Tungasache tungagatesile kuŵa gachijete nnope, nambi ligongo chichi ngankutogolela?"
    },
    { "resource_id": 798, "text": "Ana nkuuwona uli moto wankukolesyaga?" },
    {
      "resource_id": 798,
      "text": "Ana jenumanja ni ŵamwagumbile itela yakwe, kapena Uwwe ni Akugumba?"
    },
    {
      "resource_id": 798,
      "text": "Uwwe tuwutesile walakwe (motowo) kuŵa chikumbusyo (cha Moto wa ku Akhera), ni wakwakamuchisya ŵa paulendo."
    },
    {
      "resource_id": 798,
      "text": "Basi liswejesyani lina lya Ambuje ŵenu Ŵakulungwa nnope (Allah)."
    },
    {
      "resource_id": 798,
      "text": "Ngumulumbila mwagwila ndondwa (mwakutiŵilila mwakwe kwinani)."
    },
    {
      "resource_id": 798,
      "text": "Soni chisimu chalakwechi ni chilumbilo chekulungwa nnope ingaŵe mwamanyililaga."
    },
    {
      "resource_id": 798,
      "text": "Chisimu jalakweji ni Qur’an jakuchimbichika."
    },
    {
      "resource_id": 798,
      "text": "Jili m’Chitabu chesunjidwe chenene (Al-Lauh Al- Mahfȗz)."
    },
    { "resource_id": 798, "text": "Ngakuchikwayaga ikaŵeje ŵaswejesyedwe." },
    {
      "resource_id": 798,
      "text": "Chakutulusyidwa kuumila kwa M’mbuje jwa iwumbe yosope."
    },
    {
      "resource_id": 798,
      "text": "Ana aji abaliji (Qur’an) jenumanja (achimakafili) nkujikaanila?"
    },
    {
      "resource_id": 798,
      "text": "Sano kanila kwenu (lisiki lyampele Allah) nikwankukutenda kuŵa kutogolela kwenu."
    },
    {
      "resource_id": 798,
      "text": "Nambi uli ntima uli uyiche pekolongo (ndema jakuwa jumo jwenu ngankuuwuchisyaga m’chilu mwakwe)?"
    },
    {
      "resource_id": 798,
      "text": "Kutendaga jenumanja jele ndemajo nkasaŵaga n’di nkulola."
    },
    {
      "resource_id": 798,
      "text": "Soni Uwwe (Achimalaika ŵakutyosya ntima) tukuŵaga dusi kwa jwalakwe kumpunda jenumanja, nambo ngankutuonaga."
    },
    {
      "resource_id": 798,
      "text": "Nambi uli naga nganim’ba ŵanti nikuja kulipidwa (itendo yenu, soni ngasin’jimuka m’malembe),"
    },
    {
      "resource_id": 798,
      "text": "(Uli) ngankuuwuchisyaga (ntimao m’chilu mwakwe kuti akawa mundujo), naga jenumanja nkuŵecheta yakuona (kuti kwangali kwimuka m’malembe, ngati nichiwa chakwe chikapagwa)!"
    },
    {
      "resource_id": 798,
      "text": "Sano naga juli (nkuwajo) mwa akuŵandichisyidwa (kwa Allah)."
    },
    {
      "resource_id": 798,
      "text": "Basi jukasapata ntendele ni lisiki lyakununjila, kwisa soni Litimbe Lyachindimba lya ku Mbepo."
    },
    {
      "resource_id": 798,
      "text": "Sano naga juli (nkuwajo) mwa ŵandu ŵakunkono wan’dyo."
    },
    {
      "resource_id": 798,
      "text": "Basi (jukasasalilidwaga kuti): “Ntendele uli kukwenu, (ligongo lyakuŵa kwenu) mu ŵandu ŵakunkono wan’dyo.”"
    },
    {
      "resource_id": 798,
      "text": "Nambo naga juli (nkuwajo) mwa akukanila, ŵakupotela."
    },
    {
      "resource_id": 798,
      "text": "Mbiiko jakwe jikasaŵa mesi gamasemule nnope."
    },
    { "resource_id": 798, "text": "Ni kupya m’Moto Waukali." },
    {
      "resource_id": 798,
      "text": "Chisimu ayi (yatunsimbile mmwe Muhammadi ﷺ) ni yakuona yakusimichika."
    },
    {
      "resource_id": 798,
      "text": "Basi liswejesyani lina lya Ambuje ŵenu Ŵakulungwa nnope (Allah)."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "56" }
  }
}
