{
  "translations": [
    { "resource_id": 237, "text": "Когато Събитието настъпи," },
    { "resource_id": 237, "text": "никой не ще възпре неговото настъпване -" },
    { "resource_id": 237, "text": "принизяващо и въздигащо." },
    { "resource_id": 237, "text": "Когато земята се разтърси в трус" },
    { "resource_id": 237, "text": "и планините се разломят на отломки," },
    { "resource_id": 237, "text": "и станат разпиляна прах," },
    { "resource_id": 237, "text": "вие ще станете на три групи:" },
    {
      "resource_id": 237,
      "text": "едни - отдясно, - какво ще е за тези отдясно?;"
    },
    {
      "resource_id": 237,
      "text": "и други - отляво, - какво ще е за тези отляво?;"
    },
    {
      "resource_id": 237,
      "text": "и първенците [в богобоязливостта], - те са първенците [в Рая]"
    },
    { "resource_id": 237, "text": "тези са приближените [на Аллах]" },
    { "resource_id": 237, "text": "в Градините на блаженството" },
    { "resource_id": 237, "text": "повечето са от предците" },
    { "resource_id": 237, "text": "и малцина от сетните" },
    { "resource_id": 237, "text": "на украсени престоли," },
    { "resource_id": 237, "text": "облегнати там един срещу друг." },
    { "resource_id": 237, "text": "Вечномлади юноши им поднасят" },
    { "resource_id": 237, "text": "бокали и кани, и чаши [вино] от извор." },
    {
      "resource_id": 237,
      "text": "Не ще ги боли глава от това и не ще губят ум."
    },
    { "resource_id": 237, "text": "И плод, какъвто изберат," },
    { "resource_id": 237, "text": "и птиче месо, каквото обичат." },
    { "resource_id": 237, "text": "И ще имат хубавици с големи очи," },
    { "resource_id": 237, "text": "подобни на скрити бисери -" },
    { "resource_id": 237, "text": "въздаяние за делата им." },
    {
      "resource_id": 237,
      "text": "Не ще слушат там нито празнословие, нито подбуда към грях,"
    },
    { "resource_id": 237, "text": "а само словото: “Мир! Мир!”." },
    {
      "resource_id": 237,
      "text": "А онези отдясно... Какво ще е за онези отдясно?"
    },
    { "resource_id": 237, "text": "Сред лотоси без бодли" },
    { "resource_id": 237, "text": "и натежали бананови дървета," },
    { "resource_id": 237, "text": "и просторна сянка," },
    { "resource_id": 237, "text": "и лееща се вода," },
    { "resource_id": 237, "text": "и обилен плод," },
    { "resource_id": 237, "text": "несекващ и невъзбранен," },
    { "resource_id": 237, "text": "и въздигнати постели." },
    {
      "resource_id": 237,
      "text": "Сътворихме ги Ние с [прекрасно] сътворяване"
    },
    { "resource_id": 237, "text": "и отредихме да са девици" },
    { "resource_id": 237, "text": "любещи, връстнички -" },
    { "resource_id": 237, "text": "за онези отдясно -" },
    { "resource_id": 237, "text": "група от предците" },
    { "resource_id": 237, "text": "и група от сетните." },
    {
      "resource_id": 237,
      "text": "А онези отляво... Какво ще е за онези отляво?"
    },
    { "resource_id": 237, "text": "Сред изгарящ вятър и вряща вода," },
    { "resource_id": 237, "text": "и сянка от черен дим," },
    { "resource_id": 237, "text": "нито прохладна, нито приятна." },
    { "resource_id": 237, "text": "Те живееха сред разкош преди това." },
    { "resource_id": 237, "text": "И упорстваха в огромния грях." },
    {
      "resource_id": 237,
      "text": "И казваха: “Нима като умрем и станем пръст и кости, нима наистина ще бъдем възкресени?"
    },
    { "resource_id": 237, "text": "А нима и древните ни предци?”" },
    {
      "resource_id": 237,
      "text": "Кажи [о, Мухаммад]: “И древните, и сетните"
    },
    {
      "resource_id": 237,
      "text": "наистина ще бъдат събрани по време на знайния Ден.”"
    },
    { "resource_id": 237, "text": "После, о, вие, заблудените, отричащите," },
    { "resource_id": 237, "text": "наистина ще ядете от дървото Зокум" },
    { "resource_id": 237, "text": "и ще си пълните от него стомасите," },
    { "resource_id": 237, "text": "и ще пиете след това от врящата вода." },
    { "resource_id": 237, "text": "Ще пиете, както пият прежаднелите камили." },
    { "resource_id": 237, "text": "Това е угощението им в Съдния ден." },
    {
      "resource_id": 237,
      "text": "Ние ви сътворихме. Защо тогава не повярвате?"
    },
    { "resource_id": 237, "text": "Не виждате ли семето, което изливате?" },
    {
      "resource_id": 237,
      "text": "Вие ли го сътворявате, или Ние сме Твореца?"
    },
    {
      "resource_id": 237,
      "text": "Ние отредихме смъртта за вас и не ще бъдем възпрени"
    },
    {
      "resource_id": 237,
      "text": "да променим такива като вас и да ви пресъздадем в нещо, което не ви е познато."
    },
    {
      "resource_id": 237,
      "text": "И узнахте вече първото сътворяване. Не ще ли се поучите?"
    },
    { "resource_id": 237, "text": "И не виждате ли какво сеете?" },
    {
      "resource_id": 237,
      "text": "Вие ли го карате да расте, или Ние го караме?"
    },
    {
      "resource_id": 237,
      "text": "Ако пожелаехме, бихме го сторили на сухи съчки и щяхте да останете слисани:"
    },
    { "resource_id": 237, "text": "“Наистина сме задлъжнели." },
    { "resource_id": 237, "text": "Да, и сме лишени [от прехрана].”" },
    { "resource_id": 237, "text": "И не виждате ли водата, която пиете?" },
    {
      "resource_id": 237,
      "text": "Вие ли я изсипвате от облака или Ние я изсипваме?"
    },
    {
      "resource_id": 237,
      "text": "Ако пожелаехме, бихме я сторили солена, защо тогава не сте признателни?"
    },
    { "resource_id": 237, "text": "Не виждате ли огъня, който разпалвате?" },
    {
      "resource_id": 237,
      "text": "Вие ли създавате дървото за него, или Ние сме Създателя?"
    },
    {
      "resource_id": 237,
      "text": "Ние го сторихме за поучение и за ползване от онези, които се нуждаят."
    },
    {
      "resource_id": 237,
      "text": "Затова прославяй името на твоя Господ, Превеликия!"
    },
    { "resource_id": 237, "text": "Но не, кълна се в залезите на звездите -" },
    { "resource_id": 237, "text": "а това е клетва - ако знаете - велика," },
    { "resource_id": 237, "text": "това наистина е свещен Коран" },
    { "resource_id": 237, "text": "в съхранената Книга [-майка]." },
    { "resource_id": 237, "text": "Докосват го само пречистените." },
    { "resource_id": 237, "text": "Низпослание от Господа на световете." },
    { "resource_id": 237, "text": "Нима това Слово пренебрегвате?" },
    {
      "resource_id": 237,
      "text": "И [вместо благодарност] за препитанието вие го взимате за лъжа?"
    },
    {
      "resource_id": 237,
      "text": "И когато [душата на умиращия] стигне гърлото,"
    },
    { "resource_id": 237, "text": "тогава вие само гледате," },
    {
      "resource_id": 237,
      "text": "а Ние сме по-близо до него от вас, ала не виждате -"
    },
    { "resource_id": 237, "text": "и защо, ако не ще бъдете съдени," },
    {
      "resource_id": 237,
      "text": "не я върнете обратно, ако говорите истината?"
    },
    {
      "resource_id": 237,
      "text": "И ако [умиращият] е от приближените [на Аллах],"
    },
    {
      "resource_id": 237,
      "text": "тогава - покой и удовлетворение, и Градината на блаженството."
    },
    { "resource_id": 237, "text": "А ако е от онези отдясно," },
    {
      "resource_id": 237,
      "text": "тогава [ще му се каже]: “Мир на теб, защото си от онези отдясно!”"
    },
    { "resource_id": 237, "text": "А ако е от отричащите, заблудените," },
    { "resource_id": 237, "text": "тогава - угощение от вряща вода" },
    { "resource_id": 237, "text": "и изгаряне в Огъня." },
    { "resource_id": 237, "text": "Това е достоверната истина." },
    {
      "resource_id": 237,
      "text": "Затова прославяй името на твоя Господ, Превеликия!"
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "56" }
  }
}
