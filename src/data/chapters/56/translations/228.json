{
  "translations": [
    {
      "resource_id": 228,
      "text": "සිදු වන දෑ (එනම් නැගිටවනු දිනය) සිදු වූ විට,"
    },
    { "resource_id": 228, "text": "එම සිදුවීම බොරුවක් නොවෙයි." },
    {
      "resource_id": 228,
      "text": "(එය අපරාධකරුවන්) පහත් කරවන්නකි. (දැහැමියන්) උසස් කරවන්නකි."
    },
    { "resource_id": 228, "text": "මහපොළොව කම්පනයකින් කම්පනය කරනු ලැබූ විට," },
    {
      "resource_id": 228,
      "text": "තවද කඳු සුනු විසුනු කිරීමෙන් සුනු විසුනු කරනු ලැබූ විට,"
    },
    { "resource_id": 228, "text": "එවිට එය විසිරුණු දූවිලි බවට පත් වනු ඇත." },
    { "resource_id": 228, "text": "එවිට නුඹලා වර්ග තුනක් වන්නෙහුය." },
    {
      "resource_id": 228,
      "text": "එනම් දකුණු පසට වූ ජනයා. එම දකුණු පසට වූ ජනයා යනු කවරෙක් ද?"
    },
    {
      "resource_id": 228,
      "text": "තවද වම් පසට වූ ජනයා. එම වම් පසට වූ ජනයා යනු කවරෙක් ද?"
    },
    { "resource_id": 228, "text": "පෙරටුගාමීහු පෙරටු ගාමීහුය." },
    { "resource_id": 228, "text": "ඔවුහු (අල්ලාහ්ට) සමීපතයෝ වෙති." },
    { "resource_id": 228, "text": "(ඔවුන්) සැපවත් උයන්හි සිටිති." },
    { "resource_id": 228, "text": "මුල් අයගෙන් වූ පිරිසකි." },
    { "resource_id": 228, "text": "තවද පසු පැවත එන්නන්ගෙන් වූ ස්වල්පයකි." },
    { "resource_id": 228, "text": "(ඔවුන්) අලංකාර කරන ලද ඇඳන් මත සිටිති." },
    {
      "resource_id": 228,
      "text": "ඒ මත එකිනෙකාට මුහුණලමින් හාන්සිවන්නන් ලෙස සිටිති."
    },
    {
      "resource_id": 228,
      "text": "ළමා විය සදාතනික වූ ළමුන් ( සංග්‍රහ කිරීම සඳහා) ඔවුන් වටා යති."
    },
    {
      "resource_id": 228,
      "text": "දිය දහරාවෙන් පුරවනු ලැබූ ගුරු ලේත්තු, කේතල් හා කුසලාන සමග (ඔවුන් වටා යති.)"
    },
    {
      "resource_id": 228,
      "text": "එයින් ඔවුනට හිසේ රුදාව ඇති නොවේ. තවද ඔවුන් මත් නොවෙති."
    },
    { "resource_id": 228, "text": "ඔවුන් තෝරා ගන්නා පරිදි පලතුරු සමග" },
    { "resource_id": 228, "text": "ඔවුන් ආශා කරන පරිදි කුරුලු මාංශ සමග" },
    { "resource_id": 228, "text": "තවද දැකුම්කලු කන්‍යා කුමරියෝ ද වෙති." },
    { "resource_id": 228, "text": "(ඔවුන්) සඟවා තබන ලද මුතු වලට සමානය" },
    {
      "resource_id": 228,
      "text": "ඔවුන් (මොලොවෙහි) සිදු කරමින් සිටි දෑ සඳහා ප්‍රතිඵලයක් වශයෙනි."
    },
    {
      "resource_id": 228,
      "text": "ඔවුහු එහි පුහු දැයකට හෝ පාපය ඇති කරන කතාවකට හෝ සවන් නොදෙති."
    },
    {
      "resource_id": 228,
      "text": "ශාන්තියයි ශාන්තියයි යනුවෙන් පවසනු ලැබීම මිස. (වෙන කිසිවකට සවන් නොදෙති.)"
    },
    {
      "resource_id": 228,
      "text": "දකුණු පස ජනයා, දකුණු පස ජනයා යනු කවරෙක් ද?"
    },
    { "resource_id": 228, "text": "(ඔවුන්) කටු නොමැති මසන් ගස් අතරෙහිය." },
    { "resource_id": 228, "text": "තවද කැන් එල්ලෙන කෙසෙල් ගස් අතරය." },
    { "resource_id": 228, "text": "දිගු කරනු ලැබූ සෙවණැලි අතරය." },
    { "resource_id": 228, "text": "ගලා යවනු ලබන ජලය අතරය." },
    { "resource_id": 228, "text": "බොහෝ පලතුරු අතරය." },
    {
      "resource_id": 228,
      "text": "කිසිදු කප්පාදුවක් නැත. එමෙන්ම කිසිදු තහනම් කිරීමක් ද නැත."
    },
    { "resource_id": 228, "text": "උස් ව තබන ලද ඇතිරිලි අතරය." },
    {
      "resource_id": 228,
      "text": "නියත වශයෙන්ම අපි ඔවුන් (අලංකාර) නිර්මාණයකින් නිර්මාණය කළෙමු."
    },
    { "resource_id": 228, "text": "අපි ඔවුන්  කන්‍යා කුමරියන් බවට පත් කළෙමු." },
    { "resource_id": 228, "text": "පෙම්බර සම වයසැති," },
    {
      "resource_id": 228,
      "text": "දකුණු පස ජනයා සඳහා (මේවා සූදානම් කර තිබේ.)"
    },
    { "resource_id": 228, "text": "(ඔවුන්) මුල් අයගෙන් වූ පිරිසකි." },
    { "resource_id": 228, "text": "තවද පසු පැවත එන්නන්ගෙන් වූ පිරිසකි." },
    {
      "resource_id": 228,
      "text": "තවද වම් පස ජනයා. වම් පස ජනයා යනු කවරෙක් ද?"
    },
    { "resource_id": 228, "text": "(ඔවුන්) ලෝ දිය හා ගිනි දැලි සුළං අතරය." },
    { "resource_id": 228, "text": "කළු දුමාරයෙන් යුත් හෙවණ අතරය." },
    {
      "resource_id": 228,
      "text": "තවද (එහි) කිසිදු සිසිලක් හෝ අලංකාර දර්ශනයක් හෝ නැත."
    },
    {
      "resource_id": 228,
      "text": "නියත වශයෙන්ම ඔවුහු එයට පෙර (මෙලොවෙහි) සැප විඳින්නන් ලෙස සිටියහ."
    },
    {
      "resource_id": 228,
      "text": "තවද ඔවුහු මහත් පාපයන් මත හිතුවක්කාර ලෙස රැඳී සිටින්නන් වූහ."
    },
    {
      "resource_id": 228,
      "text": "තවද “අපි මිය ගොස් පස් හා අස්ථි බවට පත් වූ පසු නියත වශයෙන්ම අපි නැවත නැගිටුවනු ලබන්නෝ වෙමු දැ” යි ඔවුහු පවසමින් සිටියහ."
    },
    {
      "resource_id": 228,
      "text": "“අපගේ මූලාරම්භක මුතුන් මිත්තන් ද?” (යනුවෙන් ද පැවසූහ.)"
    },
    {
      "resource_id": 228,
      "text": "“නියත වශයෙන්ම මූලාරම්භකයින් හා පසු පැවත එන්නන් (යන සියල්ලන්හට) (නබිවරය) නුඹ පවසනු."
    },
    {
      "resource_id": 228,
      "text": "නියමිත දිනක නියමිත වේලාවක එක් රැස් කරනු ලබන්නෝ වෙති."
    },
    {
      "resource_id": 228,
      "text": "ඉන් පසු: අහෝ බොරුකාරයන් වූ නොමග ගියවුනි! නිසකවම නුඹලාමය,"
    },
    {
      "resource_id": 228,
      "text": "නියත වශයෙන්ම නුඹලා zසක්කූම් ගසින් අනුභව කරන්නෝ වෙති."
    },
    { "resource_id": 228, "text": "එවිට එයින් කුසවල් පුරවා ගන්නෝ වෙති." },
    { "resource_id": 228, "text": "ඒ මත ලෝ දියෙන් පානය කරන්නෝ වෙති." },
    {
      "resource_id": 228,
      "text": "පිපාසිත ඔටුවන් පානය කරන්නාක් මෙන් පානය කරන්නෝ වෙති."
    },
    { "resource_id": 228, "text": "මෙය විනිශ්චය දිනයේ ඔවුන්ගේ සංග්‍රහය වේ." },
    {
      "resource_id": 228,
      "text": "අපය නුඹලා ව මැව්වේ. එහෙයින් ( නුඹලාව නැවත නැගිටුවන්නෙමු යනුවෙන්)  නුඹලා සත්‍යය කළ යුතු නොවේ ද?"
    },
    {
      "resource_id": 228,
      "text": "නුඹලා ශුක්‍රාණු ලෙස පිට කරන දෑ ගැන නුඹලා සිතා බැලුවෙහු ද?"
    },
    {
      "resource_id": 228,
      "text": "එය මැව්වේ නුඹලා ද එසේ නැතහොත් (එහි) මැවුම්කරුවෝ වන්නේ අප ද?"
    },
    {
      "resource_id": 228,
      "text": "නුඹලා අතර මරණය නිර්ණය කළේ අපය. අපව අභිබවා යාමට (කිසිවෙකුට) නොහැක.."
    },
    {
      "resource_id": 228,
      "text": "නුඹලාගේ හැඩරුව වෙනස් කිරීමටත් නුඹලා නොදන්නා ස්වරූපයක නුඹලා ව (යළි) බිහි කිරීමටත් (අපි ශක්තිය ලද්දෝ වෙමු)."
    },
    {
      "resource_id": 228,
      "text": "තවද මුල් මැවීම ගැන සැබැවින්ම නුඹලා දන්නෙහුය. එහෙයින් නුඹලා මෙනෙහි කළ යුතු නොවේ ද?"
    },
    { "resource_id": 228, "text": "නුඹලා වපුරන දෑ ගැන නුඹලා සිතා බැලුවෙහු ද?" },
    {
      "resource_id": 228,
      "text": "එය වගා කරනුයේ නුඹලා ද? එසේ නැතහොත් (එහි) වගාකරුවෝ අප ද?"
    },
    {
      "resource_id": 228,
      "text": "අපි අභිමත කරන්නේ නම් එය වියැළුණු ඉපැණිලි බවට පත් කරන්නට තිබුණි. එවිට නුඹලා පුදුමයට පත් වනු ඇත."
    },
    { "resource_id": 228, "text": "“නියත වශයෙන්ම අපි ණය කාරයෝ වෙමු.”" },
    {
      "resource_id": 228,
      "text": "“එසේ නොව අපි වළක්වනු ලැබූවෝ වෙමු.” යැයි පවසමින් (නුඹලා පුදුමයට පත් වනු ඇත.)"
    },
    {
      "resource_id": 228,
      "text": "නුඹලා පානය කරන ජලය දෙස නුඹලා නිරීක්ෂා කොට බැලුවෙහු ද?"
    },
    {
      "resource_id": 228,
      "text": "එය වලාකුළෙන් පහළ කළේ නුඹලා ද? එසේ නැතහොත් (එය) පහළ කරන්නෝ අපද?"
    },
    {
      "resource_id": 228,
      "text": "අපි අභිමත කර ඇත්නම් එය ලුණු බවට පත් කරන්නට තිබුණි. එහෙයින් නුඹලා ගුණගරුක විය යුතු නොවේ ද?"
    },
    { "resource_id": 228, "text": "නුඹලා දල්වන ගින්න විමසිල්ලෙන් බැලුවෙහු ද?" },
    {
      "resource_id": 228,
      "text": "(එම ගින්න නිපද වන) ගස නිර්මාණය කළේ නුඹලා ද? එසේ නැතහොත් (එහි) නිර්මාණකරුවෝ අප ද?"
    },
    {
      "resource_id": 228,
      "text": "අපි එය මෙනෙහි කිරීමක් ලෙසින් හා මගීන්ට (ප්‍රයෝජනවත්) භාණ්ඩයක් ලෙසින් පත් කළෙමු."
    },
    {
      "resource_id": 228,
      "text": "එහෙයින් නුඹගේ අති මහත් පරමාධිපතියාණන්ගේ නාමයෙන් නුඹ සුවිශුද්ධ කරනු."
    },
    { "resource_id": 228, "text": "එහෙයින් තාරකා රැඳෙන තැන් මත මම දිවුරමි." },
    {
      "resource_id": 228,
      "text": "තවද නුඹලා දන්නෙහු නම් නියත වශයෙන්ම එය ඉමහත් දිවුරුමකි."
    },
    { "resource_id": 228, "text": "නියත වශයෙන්ම එය ගෞරවනීය කුර්ආනයකි." },
    { "resource_id": 228, "text": "ආරක්ෂා කරනු ලැබූ ලේඛනයෙහිය." },
    {
      "resource_id": 228,
      "text": "එය පිවිතුරු අය හැර වෙනත් කිසිවකු ස්පර්ශ නොකරති."
    },
    { "resource_id": 228, "text": "ලෝවැසියන්ගේ පරමාධිපතිගෙන් වූ පහළ කිරීමකි." },
    {
      "resource_id": 228,
      "text": "නුඹලා මෙම ප්‍රකාශය ගැන ද නොසලකා හරින්නන් ලෙස සිටිනුයේ එහෙයින් ද?"
    },
    {
      "resource_id": 228,
      "text": "තවද නුඹලාගේ පෝෂණය සඳහා (කෘතගුණ සලකන්නක් වශයෙන්) නියත වශයෙන්ම නුඹලා බොරු කිරීම (තෝරා) ගන්නෙහු ද?"
    },
    {
      "resource_id": 228,
      "text": "(කෙනෙකුගේ ප්‍රාණය) උගුරු දණ්ඩට ළඟා වූ විට,"
    },
    { "resource_id": 228, "text": "නුඹලා එම අවස්ථාවේ බලමින් සිටින්නෙහුය." },
    {
      "resource_id": 228,
      "text": "තවද ඔහු වෙත අපි නුඹලාට වඩා සමීපයෙන් වෙමු. නමුත් නුඹලා නොදකිනු ඇත."
    },
    {
      "resource_id": 228,
      "text": "එහෙයින් නුඹලා වගකිව යුත්තන් නොවන්නෙහු නම්,"
    },
    {
      "resource_id": 228,
      "text": "(නුඹලා සිතන පරිදි) නුඹලා සත්‍යවාදීන් නම් නුඹලා එය නැවත ගෙන එනු."
    },
    {
      "resource_id": 228,
      "text": "එහෙයින් ඔහු (අල්ලාහ්ට) සමීපතයින් අතුරින් වූයේ නම්,"
    },
    {
      "resource_id": 228,
      "text": "සැනසුම ද ප්‍රණීත ආහාර ද සැපවත් (ස්වර්ග) උයන් ද ඇත."
    },
    {
      "resource_id": 228,
      "text": "ඔහු දකුණු පස ජනයා අතුරින් වූ කෙනෙකු වූයේ නම්,"
    },
    {
      "resource_id": 228,
      "text": "එසේ නම් දකුණු පස ජනයා අතුරින් වූ ඔබට ශාන්තියයි."
    },
    {
      "resource_id": 228,
      "text": "ඔහු නොමග ගිය බොරු කරන්නන් අතුරින් වූයේ නම්,"
    },
    { "resource_id": 228, "text": "එවිට ලෝ දියෙන් වූ නවාතැනකි." },
    { "resource_id": 228, "text": "තවද නිරා ගින්නෙහි දැවීමකි." },
    { "resource_id": 228, "text": "ස්ථීර සත්‍යය වනුයේ නියත වශයෙන්ම මෙයමය." },
    {
      "resource_id": 228,
      "text": "එහෙයින් නුඹගේ අතිමහත් වූ පරමාධිපතිගේ නාමයෙන් සුවිශුද්ධ කරනු."
    }
  ],
  "meta": {
    "translation_name": "Ruwwad Center",
    "author_name": "Translation Pioneers Center",
    "filters": { "resource_id": 228, "chapter_number": "56" }
  }
}
