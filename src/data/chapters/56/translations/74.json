{
  "translations": [
    { "resource_id": 74, "text": "Чун қиёмат воқеъ шавад," },
    { "resource_id": 74, "text": "ки дар воқеъ шуданаш ҳеҷ дурӯғ нест," },
    {
      "resource_id": 74,
      "text": "гурӯҳеро пасткунанда аст ва гурӯрҳеро баландкунанда."
    },
    { "resource_id": 74, "text": "Он гоҳ, ки замин ба сахтӣ биларзад" },
    { "resource_id": 74, "text": "ва кӯҳҳо ба тамом реза-реза шаванд" },
    { "resource_id": 74, "text": "ва чун ғуборе пароканда гарданд," },
    { "resource_id": 74, "text": "шумо се гурӯҳ бошед:" },
    {
      "resource_id": 74,
      "text": "яке аҳли саъодат. Аҳли саъодат чӣ ҳол доранд?"
    },
    {
      "resource_id": 74,
      "text": "Дигар аҳли шақоват (бадбахт). Аҳли шақоват чӣ ҳол доранд?"
    },
    {
      "resource_id": 74,
      "text": "Севумини онҳо, ки пешқадаму пешдаст буданд ва инак пеш раводанд (дар ҷаннат)."
    },
    { "resource_id": 74, "text": "Инҳо муқаррабонанд (наздиккардашудагонанд)" },
    { "resource_id": 74, "text": "дар биҳиштҳои пурнеъмат." },
    { "resource_id": 74, "text": "Гурӯҳе аз пешиниён" },
    { "resource_id": 74, "text": "ва андаке аз онҳо, ки аз пас омадаанд" },
    { "resource_id": 74, "text": "бар тахтҳои мурассаъ (зарбофт)" },
    { "resource_id": 74, "text": "рӯбарӯи ҳам бар онҳо такя задаанд." },
    { "resource_id": 74, "text": "Писароне ҳамеша ҷавон гирдашон мечарханд" },
    {
      "resource_id": 74,
      "text": "бо қадаҳҳову кӯзаҳо ва ҷомҳое аз шаробе, ки дар ҷӯйҳо ҷорист,"
    },
    {
      "resource_id": 74,
      "text": "аз нушиданаш на сардард гиранд ва на беҳуш шаванд."
    },
    { "resource_id": 74, "text": "Ва меваҳое, ки худ интихоб мекунанд." },
    { "resource_id": 74, "text": "Ва гӯшти парранда, аз ҳар чӣ бихоҳанд," },
    { "resource_id": 74, "text": "Ва ҳурони дуруштчашм" },
    { "resource_id": 74, "text": "ҳамонанди марворидҳое дар садаф." },
    { "resource_id": 74, "text": "Ҳама ба мукофоти корҳое, ки мекардаанд." },
    {
      "resource_id": 74,
      "text": "Дар он ҷо на сухани беҳуда шунаванд ва на гуноҳолуд"
    },
    { "resource_id": 74, "text": "ҷуз як сухан: «Салом, салом!»" },
    {
      "resource_id": 74,
      "text": "Аммо аҳли саъодат, аҳли саъодат чӣ ҳол доранд?"
    },
    { "resource_id": 74, "text": "Дар зери дарахти сидри бехор" },
    {
      "resource_id": 74,
      "text": "ва дарахти музе (банан), ки мевааш бар якдигар чида шуда"
    },
    { "resource_id": 74, "text": "ва сояе доим" },
    { "resource_id": 74, "text": "ва обе ҷорӣ" },
    { "resource_id": 74, "text": "ва мевае бисёр," },
    { "resource_id": 74, "text": "ки бепоён ва касро аз он бознадоранд." },
    { "resource_id": 74, "text": "Ва фаршҳои баланд" },
    { "resource_id": 74, "text": "Он занонро Мо биёфаридем, офариданӣ" },
    { "resource_id": 74, "text": "ва душизагон сохтем." },
    { "resource_id": 74, "text": "Маъшуқи ҳамсарони худанд," },
    { "resource_id": 74, "text": "барои аҳли саъодат," },
    { "resource_id": 74, "text": "гурӯҳе аз пешиниён" },
    { "resource_id": 74, "text": "ва гурӯҳе, ки аз пас омадаанд." },
    {
      "resource_id": 74,
      "text": "Аммо аҳли шақоват, аҳли шақоват (бадбахт) чӣ ҳол доранд?"
    },
    { "resource_id": 74, "text": "Дар боди гарм ва оби ҷӯшонанд" },
    { "resource_id": 74, "text": "дар сояе аз дуди сиёҳ" },
    { "resource_id": 74, "text": "на сарду на хуш." },
    { "resource_id": 74, "text": "\"Инҳо пеш аз ин дар нозу неъмат буданд." },
    {
      "resource_id": 74,
      "text": "ва бар гуноҳони бузург исрор (давом) мекарданд"
    },
    {
      "resource_id": 74,
      "text": "ва мегуфтанд: «Оё замоне, ки мо мурдему хоку устухон шудем, боз ҳам моро зинда мекунанд"
    },
    { "resource_id": 74, "text": "ё ниёгони моро?»" },
    {
      "resource_id": 74,
      "text": "Бигӯ: «Ҳамаро, онон, ки аз ин пеш буданд ва онҳо, ки аз паяшон омада буданд,"
    },
    {
      "resource_id": 74,
      "text": "ҳама дар ваъдагоҳи он рӯзи муъайян хоҳанд буд."
    },
    { "resource_id": 74, "text": "Он гоҳ шумо, эй гумроҳони дурӯғбароранда," },
    { "resource_id": 74, "text": "аз дарахтони заққум хоҳед хурд" },
    { "resource_id": 74, "text": "ва шикамҳои худро аз он пур хоҳед кард" },
    { "resource_id": 74, "text": "ва бар болои он оби ҷӯшон хоҳед нушид," },
    {
      "resource_id": 74,
      "text": "чунон менушед, ки шутури ташн, а об менӯшад."
    },
    { "resource_id": 74, "text": "Ин аст меҳмондориашон дар рӯзи ҷазо." },
    {
      "resource_id": 74,
      "text": "Мо шуморо офаридаем, пас чаро тасдиқ намекунед?"
    },
    { "resource_id": 74, "text": "Оё он маниро, ки мерезед, дидаед?" },
    { "resource_id": 74, "text": "Оё шумо ӯро меофаринед ё Мо офаринандаем?" },
    {
      "resource_id": 74,
      "text": "Мо маргро бар шумо, муайян сохтем ва нотавон аз он нестом, ки"
    },
    {
      "resource_id": 74,
      "text": "ба ҷои шумо қавме монанди шумо биёварем ва шуморо ба сурате, ки аз он бехабаред, аз нав биёфаринем."
    },
    {
      "resource_id": 74,
      "text": "Шумо ай офариниши нахуст огоҳед, чаро ба ёдаш наёваред?"
    },
    { "resource_id": 74, "text": "Оё чизеро, ки мекоред, дидаед?" },
    { "resource_id": 74, "text": "Оё шумо мерӯёнедаш ё Мо рӯёнандаем?" },
    {
      "resource_id": 74,
      "text": "Агар мехостем, хошокаш месохтем, то дар ҳайрат бимонед."
    },
    { "resource_id": 74, "text": "Гӯянд: «Мо зиён кардагонем," },
    { "resource_id": 74, "text": "мо бенасиб мондагонем»." },
    { "resource_id": 74, "text": "Оё оберо, ки менӯшед, дидаед?" },
    {
      "resource_id": 74,
      "text": "Оё шумо онро аз абр фурӯд меоред ё Мо фурӯд орандагонем?."
    },
    {
      "resource_id": 74,
      "text": "Агар мехостем онро талх мегардонидем. Пас чаро шукр намегӯед?"
    },
    { "resource_id": 74, "text": "Оё он оташро, ки меафрузед дидаед?" },
    {
      "resource_id": 74,
      "text": "Оё дарахташро шумо офаридаед ё Мо офаринандаем?"
    },
    {
      "resource_id": 74,
      "text": "Мо онро хушдоре (аз дӯзах) ва барои мусофирони роҳнавард матоъе сохтем."
    },
    {
      "resource_id": 74,
      "text": "Ба номи Парвардигори бузурги худ тасбеҳ гӯй!"
    },
    { "resource_id": 74, "text": "Пас савганд ба ғурубгоҳи ситорагон!" },
    {
      "resource_id": 74,
      "text": "Ва ин савгандест, — агар бидонед, — бузург."
    },
    { "resource_id": 74, "text": "Албатта ин Қуръонест гиромиқадр" },
    { "resource_id": 74, "text": "дар китобе макнун," },
    { "resource_id": 74, "text": "ки ҷуз покон даст бар он назананд." },
    {
      "resource_id": 74,
      "text": "Нозилшуда аз ҷониби Парвардигори ҷаҳониён аст."
    },
    { "resource_id": 74, "text": "Оё ин суханро дурӯғ меҳисобед?" },
    {
      "resource_id": 74,
      "text": "Ва насиби худро дар дурӯғ ҳисобидани он қарор медиҳед?"
    },
    { "resource_id": 74, "text": "Пас чаро он гоҳ ки ҷон ба гулӯ расад" },
    { "resource_id": 74, "text": "ва шумо дар ин ҳангом менигаред?" },
    {
      "resource_id": 74,
      "text": "Мо аз шумо ба ӯ наздиктарем, вале шумо намебинед."
    },
    { "resource_id": 74, "text": "Агар қиёматро бовар надоред," },
    {
      "resource_id": 74,
      "text": "агар рост мегӯед, бозаш гардонед! (рӯҳро бар ҷасад)"
    },
    {
      "resource_id": 74,
      "text": "Аммо агар аз муқаррабон (наздикшудагон) бошад."
    },
    {
      "resource_id": 74,
      "text": "барои ӯст осоишу рӯзӣ ва биҳишти пурнеъмат."
    },
    { "resource_id": 74, "text": "Ва аммо агар аз аҳли саъодат бошад," },
    { "resource_id": 74, "text": "пас туро аз аҳли саъодат салом аст." },
    {
      "resource_id": 74,
      "text": "Ва аммо агар, аз такзибкунандагони (дурӯғ барорандагони) гумроҳ бошад,"
    },
    { "resource_id": 74, "text": "ба оби ҷӯшон меҳмонаш кунанд" },
    { "resource_id": 74, "text": "ва ба дӯзахаш дароваранд." },
    { "resource_id": 74, "text": "Ин сухан сухане росту яқин аст!" },
    {
      "resource_id": 74,
      "text": "Пас ба номи Парвардигори бузургат тасбеҳ гӯй!"
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "56" }
  }
}
