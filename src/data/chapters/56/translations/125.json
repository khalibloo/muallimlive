{
  "translations": [
    { "resource_id": 125, "text": "Nígbà tí Ìṣẹ̀lẹ̀ (Àjíǹde) bá ṣẹlẹ̀," },
    { "resource_id": 125, "text": "- kò sí irọ́ kan nípa ìṣẹ̀lẹ̀ rẹ̀-" },
    {
      "resource_id": 125,
      "text": "ó máa mú (àwọn kan) wálẹ̀ (sínú Iná), ó sì máa gbé (àwọn kan) sókè (nínú Ọgbà Ìdẹ̀ra)."
    },
    { "resource_id": 125, "text": "Nígbà tí wọ́n bá mi ilẹ̀ tìtì ní mímìtìtì," },
    {
      "resource_id": 125,
      "text": "àti nígbà tí Wọ́n bá fọ́ àwọn àpáta ní fífọ́ wómúwómú,"
    },
    { "resource_id": 125, "text": "- wọ́n sì máa di eruku àfẹ́dànù -" },
    {
      "resource_id": 125,
      "text": "ẹ̀yin sì máa jẹ́ oríṣi mẹ́ta.1 <sup foot_note=147987>1</sup>"
    },
    {
      "resource_id": 125,
      "text": "Àwọn èrò ọwọ́ ọ̀tún, kí ni (ó máa ti dára tó fún) àwọn èrò ọwọ́ ọ̀tún?"
    },
    {
      "resource_id": 125,
      "text": "Àwọn èrò ọwọ́ òsì, kí ni (ó máa ti burú tó fún) àwọn èrò ọwọ́ òsì?"
    },
    { "resource_id": 125, "text": "Àwọn aṣíwájú sì ni àwọn aṣíwájú." },
    { "resource_id": 125, "text": "Àwọn wọ̀nyẹn ni alásùn-únmọ́ (Allāhu)" },
    { "resource_id": 125, "text": "nínú Ọgbà Ìdẹ̀ra." },
    { "resource_id": 125, "text": "Wọ́n pọ̀ nínú àwọn ẹni àkọ́kọ́." },
    { "resource_id": 125, "text": "Wọ́n sì kéré nínú àwọn ẹni Ìkẹ́yìn." },
    {
      "resource_id": 125,
      "text": "(Wọn yóò wà) lórí ìtẹ́ tí wọ́n fi góòlù hun."
    },
    {
      "resource_id": 125,
      "text": "Wọn yóò rọ̀gbọ̀kú sórí rẹ̀, wọn sì máa dojú kọra wọn."
    },
    {
      "resource_id": 125,
      "text": "Àwọn ọ̀dọ́kùnrin tí kò níí darúgbó yó sì máa lọ bọ̀ láààrin wọn"
    },
    {
      "resource_id": 125,
      "text": "pẹ̀lú àwọn ife omi, ohun ìrọmi fẹ̀ǹfẹ̀ àti ife ọtí aládùn láti inú odò kan tó ń ṣàn (káà kiri ọ̀dọ̀ wọn)."
    },
    {
      "resource_id": 125,
      "text": "Kò níí fọ́ wọn lórí; kò sì níí mú wọn húnrìrà."
    },
    {
      "resource_id": 125,
      "text": "Èso tí wọn yóò máa ṣẹ̀ṣà nínú rẹ̀ (tún wà fún wọn)."
    },
    {
      "resource_id": 125,
      "text": "Àti ẹran ẹyẹ, èyí tí wọ́n ń fẹ́ (yó wà fún wọn)."
    },
    {
      "resource_id": 125,
      "text": "Àwọn obìnrin ẹlẹ́yinjú ẹgẹ́ (tún wà fún wọn)."
    },
    {
      "resource_id": 125,
      "text": "Wọ́n dà bí àlúùúlù (òkúta olówó-iye-bíye) tí wọ́n fi pamọ́ sínú apó rẹ̀."
    },
    {
      "resource_id": 125,
      "text": "(Ìwọ̀nyí ni) ẹ̀san fún ohun tí wọ́n ń ṣe níṣẹ́."
    },
    {
      "resource_id": 125,
      "text": "Wọn kò níí gbọ́ ìsọkúsọ àti ọ̀rọ̀ ẹ̀ṣẹ̀ nínú Ọgbà Ìdẹ̀ra."
    },
    { "resource_id": 125, "text": "Àyàfi ọ̀rọ̀ àlàáfíà, àlàáfíà." },
    {
      "resource_id": 125,
      "text": "Àwọn èrò ọwọ́ ọtún, kí ni (ó máa ti dára tó fún) àwọn èrò ọwọ́ ọtún?"
    },
    { "resource_id": 125, "text": "(Wọn yóò wà) ní ìdí igi tí kò ní ẹ̀gún," },
    { "resource_id": 125, "text": "àti ọ̀gẹ̀dẹ̀ tó so jìgbìnnì," },
    { "resource_id": 125, "text": "àti ibòji tó gbòòrò," },
    { "resource_id": 125, "text": "àti omi tó ń ṣàn láì dáwọ́ dúró," },
    { "resource_id": 125, "text": "àti ọ̀pọ̀lọ́pọ̀ èso," },
    {
      "resource_id": 125,
      "text": "tí kò níí já (ní ọ̀dọ̀ wọn), kò sì níí dèèwọ̀ (fún wọn)."
    },
    { "resource_id": 125, "text": "(Wọ́n máa wà lórí) ìtẹ́ tí wọ́n gbé sókè." },
    {
      "resource_id": 125,
      "text": "Dájúdájú Àwa dá (àwọn obìnrin Ọgbà Ìdẹ̀ra) ní ẹ̀dá kan (tó yàtọ̀ sí tayé)."
    },
    { "resource_id": 125, "text": "A sì ṣe wọ́n ní wúńdíá," },
    { "resource_id": 125, "text": "olólùfẹ́ ọkọ. Wọ́n sì dọ́gba ní ọjọ́ orí." },
    { "resource_id": 125, "text": "(Wọ́n wà) fún àwọn èrò ọwọ́ ọ̀tún." },
    { "resource_id": 125, "text": "Wọ́n pọ̀ nínú àwọn ẹni àkọ́kọ́." },
    {
      "resource_id": 125,
      "text": "Wọ́n tún pọ̀ nínú àwọn ẹni Ìkẹ́yìn.1 <sup foot_note=147988>1</sup>"
    },
    {
      "resource_id": 125,
      "text": "Àwọn èrò ọwọ́ òsì, kí ni (ó máa ti burú tó fún) àwọn èrò ọwọ́ òsì?"
    },
    {
      "resource_id": 125,
      "text": "(Wọn yóò wà) nínú atẹ́gùn gbígbóná (iná) àti omi tó gbóná parí,"
    },
    { "resource_id": 125, "text": "àti ní abẹ́ ibòji eléèéfín dúdú," },
    { "resource_id": 125, "text": "kò tutù, kò sì dára." },
    {
      "resource_id": 125,
      "text": "Dájúdájú wọ́n ti jẹ́ onígbẹdẹmukẹ ṣíwájú ìyẹn."
    },
    { "resource_id": 125, "text": "Wọ́n sì máa ń ṣoríkunkun lórí ẹ̀ṣẹ̀ ńlá." },
    {
      "resource_id": 125,
      "text": "Wọ́n sì máa ń wí pé: “Ṣé nígbà tí a bá di òkú, tí a sì di erùpẹ̀ àti egungun, ǹjẹ́ Wọn yóò tún gbé wa dìde ni?"
    },
    { "resource_id": 125, "text": "Ṣé àti àwọn bàbá wa, àwọn ẹni àkọ́kọ́?”" },
    {
      "resource_id": 125,
      "text": "Sọ pé: “Dájúdájú àwọn ẹni àkọ́kọ́ àti àwọn ẹni Ìkẹ́yìn,"
    },
    {
      "resource_id": 125,
      "text": "dájúdájú A óò kó wọn jọ papọ̀ ní àkókò ọjọ́ kan tí A ti mọ̀.”"
    },
    {
      "resource_id": 125,
      "text": "Lẹ́yìn náà, dájúdájú ẹ̀yin olùṣìnà, olùpe-òdodo-nírọ́,"
    },
    {
      "resource_id": 125,
      "text": "dájúdájú ẹ̀yin máa jẹ nínú igi zaƙƙūm (igi iwọ)."
    },
    {
      "resource_id": 125,
      "text": "Ikùn yín sì máa kún bámúbámú fún (jíjẹ) igi náà."
    },
    {
      "resource_id": 125,
      "text": "Ẹ̀yin yó sì máa mu omi tó gbóná parí lé e lórí."
    },
    {
      "resource_id": 125,
      "text": "Ẹ̀yin yóò máa mu ún ní ìmumi ràkúnmí tí òǹgbẹ ń gbẹ."
    },
    { "resource_id": 125, "text": "Èyí ni n̄ǹkan àlejò wọn ní Ọjọ́ ẹ̀san." },
    {
      "resource_id": 125,
      "text": "Àwa l’A ṣẹ̀dá yín. Kí ni kò jẹ́ kí ẹ gbàgbọ́ ní òdodo!"
    },
    {
      "resource_id": 125,
      "text": "Ẹ sọ fún Mi nípa àtọ̀ tí ẹ̀ ń dà jáde (sínú àpòlùkẹ́),"
    },
    {
      "resource_id": 125,
      "text": "ṣé ẹ̀yin lẹ ṣẹ̀dá rẹ̀ ni tàbí Àwa l’A ṣẹ̀dá rẹ̀?"
    },
    {
      "resource_id": 125,
      "text": "Àwa l’A yan kádàrá (ọjọ́) ikú fún gbogbo yín. Àwa kò sì lè kágara"
    },
    {
      "resource_id": 125,
      "text": "láti yí irú yín padà (láti erùpẹ̀ sí alààyè), kí á sì tun yín dá (ní ọ̀tun) sínú ohun tí ẹ kò mọ̀."
    },
    {
      "resource_id": 125,
      "text": "Ẹ kúkú mọ ìṣẹ̀dá àkọ́kọ́ (pé láti ibi àìsí ni ẹ ti di alààyè), ẹ kò ṣe lo ìrántí?"
    },
    {
      "resource_id": 125,
      "text": "Ẹ sọ fún Mi nípa n̄ǹkan tí ẹ̀ ń gbìn sínú ilẹ̀,"
    },
    {
      "resource_id": 125,
      "text": "ṣé ẹ̀yin l’ẹ̀ ń jẹ́ kí ó hù jáde tàbí Àwa l’À ń jẹ́ kí ó hù jáde?"
    },
    {
      "resource_id": 125,
      "text": "Tí A bá fẹ́ ni, Àwa ìbá sọ ọ́ di gbígbẹ, ẹ̀yin yó sì máa ṣèèmọ̀ (tí ẹ óò máa ká àbámọ̀)."
    },
    {
      "resource_id": 125,
      "text": "(Ẹ̀yin yó sì wí pé:) “Dájúdájú àwa ti di onígbèsè.”"
    },
    {
      "resource_id": 125,
      "text": "(Àwọn mìíràn yó sì wí pé:) “Rárá o! Wọ́n ṣe ìkórè oko ní èèwọ̀ fún wa ni.”"
    },
    { "resource_id": 125, "text": "Ẹ sọ fún mi nípa omi tí ẹ̀ ń mu," },
    {
      "resource_id": 125,
      "text": "ṣé ẹ̀yin l’ẹ̀ ń sọ̀ ọ́ kalẹ̀ láti inú ẹ̀ṣújò ni tàbí Àwa l’À ń sọ̀ ọ́ kalẹ̀?"
    },
    {
      "resource_id": 125,
      "text": "Tí A bá fẹ́ ni, Àwa ìbá ṣe é ní omi tó móró. Ẹ ò ṣe máa dúpẹ́?"
    },
    { "resource_id": 125, "text": "Ẹ sọ fún Mi nípa iná tí ẹ̀ ń dá," },
    {
      "resource_id": 125,
      "text": "ṣé ẹ̀yin l’ẹ ṣẹ̀dá igi rẹ̀ ni tàbí Àwa ni Aṣẹ̀dá?"
    },
    {
      "resource_id": 125,
      "text": "Àwa ṣe iná ayé ní ìrántí (fún Iná ọ̀run) àti n̄ǹkan èlò fún àwọn onírìn-àjò."
    },
    {
      "resource_id": 125,
      "text": "Nítorí náà, ṣàfọ̀mọ́ fún orúkọ Olúwa rẹ, Atóbi."
    },
    {
      "resource_id": 125,
      "text": "Nítorí náà, Mò ń fi àwọn àyè tí ìkọ̀ọ̀kan gbólóhùn al-Ƙur’ān wà nínú sánmọ̀ búra.1 <sup foot_note=147989>1</sup>"
    },
    { "resource_id": 125, "text": "Dájúdájú ìbúra ńlá ni, tí ẹ bá mọ̀." },
    {
      "resource_id": 125,
      "text": "Dájúdájú (al-Ƙur’ān) ni n̄ǹkan kíké alápọ̀n-ọ́nlé."
    },
    {
      "resource_id": 125,
      "text": "Ó wà nínú Tírà kan tí wọ́n ń fi ààbò bò (ìyẹn Laohul-Mahfūṭḥ)."
    },
    {
      "resource_id": 125,
      "text": "Kò sí ẹni tó lè fọwọ́ kàn án (ní ọ̀dọ̀ Allāhu) àfi àwọn ẹni mímọ́ (ìyẹn, àwọn mọlāika)."
    },
    {
      "resource_id": 125,
      "text": "Wọ́n sọ al-Ƙur’ān kalẹ̀ láti ọ̀dọ̀ Olúwa gbogbo ẹ̀dá."
    },
    {
      "resource_id": 125,
      "text": "Nítorí náà, ṣé ọ̀rọ̀ (al-Ƙur’ān) yìí l’ẹ̀ ń pè ní irọ́?"
    },
    {
      "resource_id": 125,
      "text": "Ẹ sì ń sọ ìdúpẹ́ arísìkí yín di pé dájúdájú ẹ̀ ń pe òdodo ní irọ́.1 <sup foot_note=147990>1</sup>"
    },
    {
      "resource_id": 125,
      "text": "Kí ni ó máa ti rí (fún yín) nígbà tí ẹ̀mí (yín) bá dé ọ̀nà ọ̀fun,"
    },
    { "resource_id": 125, "text": "tí ẹ̀yin yó sì máa wò bọ̀ọ̀ nígbà yẹn?" },
    {
      "resource_id": 125,
      "text": "Àwa sì súnmọ́ ọn ju ẹ̀yin lọ, ṣùgbọ́n ẹ̀yin kò ríran.1 <sup foot_note=147991>1</sup>"
    },
    {
      "resource_id": 125,
      "text": "Ẹ̀yin kò ṣe jẹ́ ẹni tí A ò níí gbẹ̀san lára rẹ̀,"
    },
    {
      "resource_id": 125,
      "text": "kí ẹ sì dá (ẹ̀mí tí ó fẹ́ bọ́) padà, tí ẹ bá jẹ́ olódodo."
    },
    {
      "resource_id": 125,
      "text": "Ní ti ẹni tí ó bá wà nínú àwọn alásùn-únmọ́ (Wa),"
    },
    {
      "resource_id": 125,
      "text": "ìsinmi, èsè tó dára àti Ọgbà Ìdẹ̀ra (ni tirẹ̀)."
    },
    {
      "resource_id": 125,
      "text": "Ní ti ẹni tí ó bá wà nínú àwọn èrò ọwọ́ ọ̀tún,"
    },
    {
      "resource_id": 125,
      "text": "àlàáfíà ni fún ọ láààrin àwọn èrò ọwọ́ ọ̀tún."
    },
    {
      "resource_id": 125,
      "text": "Ní ti ẹni tí ó bá wà nínú àwọn olùpe-òdodo-nírọ́, àwọn olùṣìnà,"
    },
    { "resource_id": 125, "text": "n̄ǹkan àlejò (wọn) ni omi tó gbóná parí" },
    { "resource_id": 125, "text": "àti wíwọ inú iná Jẹhīm." },
    { "resource_id": 125, "text": "Dájúdájú èyí, òhun ni òdodo tó dájú." },
    {
      "resource_id": 125,
      "text": "Nítorí náà, ṣàfọ̀mọ́ fún orúkọ Olúwa rẹ, Atóbi."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "56" }
  }
}
