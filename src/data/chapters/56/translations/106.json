{
  "translations": [
    {
      "resource_id": 106,
      "text": "Ша хилаза ца долург<sup foot_note=114141>1</sup>хилча‚"
    },
    { "resource_id": 106, "text": "И хилар харцдеш цхьа а /са/ ма дац." },
    {
      "resource_id": 106,
      "text": "/Дукханаш/ цо охьатаIор бу‚ /дукханаш/ хьалабохур<sup foot_note=114142>1</sup> ма бу."
    },
    { "resource_id": 106, "text": "Латта ластийча, ласторца‚" },
    { "resource_id": 106, "text": "Лаьмнаш даржича, даржорца‚" },
    { "resource_id": 106, "text": "/Царах/ хилча дIасхьаяьржина чан." },
    { "resource_id": 106, "text": "Шу а хилча кхаа декъе декъаделла:" },
    {
      "resource_id": 106,
      "text": "Аьтту куьйган<sup foot_note=114143>1</sup>дай −муьлш бу и аьтту куьйган дай?"
    },
    {
      "resource_id": 106,
      "text": "Аьрру куьйган дай −муьлш бу и аьрру куьйган<sup foot_note=114144>1</sup>дай?"
    },
    {
      "resource_id": 106,
      "text": "/Ийманца дуьненахь/ хьалхабевлла хилларш −хир бу /ял шайна яларца къематдийнахь/ хьалхабевлла берш."
    },
    { "resource_id": 106, "text": "Уьш хир бу /Далла/ гергахь" },
    { "resource_id": 106, "text": "НиIматийн бошмашкахь." },
    { "resource_id": 106, "text": "Хьалхарчарах цхьа тоба‚" },
    { "resource_id": 106, "text": "ТIаьхьарчарах цхьа кIеззиг берш" },
    {
      "resource_id": 106,
      "text": "/Деших‚ жовхIарех/ тегначу маьнганий тIехь хир бу."
    },
    {
      "resource_id": 106,
      "text": "Царна тIетевжина‚ вовшашна дуьхьалбирзина."
    },
    {
      "resource_id": 106,
      "text": "Царна /гIуллакх деш/ тIехьийзар бу гуттар къона кегирхой"
    },
    {
      "resource_id": 106,
      "text": "Стаькнашца‚ кIудалшца‚ /чагIаран/ шовдан кадаца −"
    },
    {
      "resource_id": 106,
      "text": "Кортош лезар дац церан цунах‚ бехар а бац уьш."
    },
    { "resource_id": 106, "text": "Стоьмаш хир бу царна шаьш хаьржинчух‚" },
    {
      "resource_id": 106,
      "text": "Хьозан жижиг хир ду царна шайна дукхадезачух‚"
    },
    {
      "resource_id": 106,
      "text": "Iаьржа‚ бакхий (хаза) бIаьргаш болу мехкарий а хир бу‚"
    },
    { "resource_id": 106, "text": "Нуьцкъала Iалашдечу луълуъах тера болу −" },
    { "resource_id": 106, "text": "Цара деш хиллачун бекхаман дуьхьа ду иза." },
    {
      "resource_id": 106,
      "text": "Царна хозур дац цу чохь (ялсаманехь) даьсса хабарш а‚ къинош дина, бохуш, бехкаш а −"
    },
    { "resource_id": 106, "text": "Деккъа \"Салам!\" \"Салам!\" олу дош бен." },
    {
      "resource_id": 106,
      "text": "Аьтту куьйган дай −муьлш бу и аьтту куьйган дай?"
    },
    {
      "resource_id": 106,
      "text": "КIохцалш доцчу лотос диттийн юккъехь хир бу /уьш/‚"
    },
    {
      "resource_id": 106,
      "text": "ТIетта стоьмех дуьзначу тIалхь<sup foot_note=114145>1</sup>диттий юккъехь /хир бу/‚"
    },
    { "resource_id": 106, "text": "Дехха даьржинчу IиндагIехь хир бу‚" },
    { "resource_id": 106, "text": "Гуттар оьхачу хина юккъехь хир бу‚" },
    { "resource_id": 106, "text": "Дуккха стоьмий юккъехь хир бу‚" },
    { "resource_id": 106, "text": "Шаьш царах хадор боцчу‚ духатухур боцчу‚" },
    { "resource_id": 106, "text": "Хьалаайбинчу маьнганий тIехь." },
    {
      "resource_id": 106,
      "text": "Баккъалла а, Оха кхиина уьш<sup foot_note=114146>1</sup>кхиорца‚"
    },
    {
      "resource_id": 106,
      "text": "Оха хилийти уьш йоI-цIена<sup foot_note=114147>1</sup>"
    },
    {
      "resource_id": 106,
      "text": "Шайн марош дукхабезаш‚ царца цхьанахенара‚"
    },
    { "resource_id": 106, "text": "Аьттачу куьйган дайшна /хир бу уьш/‚" },
    { "resource_id": 106, "text": "/Уьш бу/: хьалхарчарах цхьа тоба‚" },
    { "resource_id": 106, "text": "Кхечарах цхьа тоба." },
    {
      "resource_id": 106,
      "text": "Аьрру куъйган дай −муьлш бу и аьрру куьйган дай?"
    },
    {
      "resource_id": 106,
      "text": "Уьш хир бу цIе еттачу махехь‚ цIийдинчу хичахь‚"
    },
    { "resource_id": 106, "text": "Сов Iаьржачу дохкан IиндагIехь‚" },
    {
      "resource_id": 106,
      "text": "Ша шила доцчу‚ ша /дегIана/ там беш доцчу."
    },
    {
      "resource_id": 106,
      "text": "Баккъалла а, уьш ма бара оцул хьалха /дуьненахь/ зовкх хьоьгуш."
    },
    {
      "resource_id": 106,
      "text": "Уьш бара къар ца луш доккха къа<sup foot_note=114148>1</sup>деш."
    },
    {
      "resource_id": 106,
      "text": "Уьш бара олуш: “Тхо делча‚ тхох топпар (поппар) а‚ т1ехкаш (даьIахкаш) а хилча, тхо юха дендийр ду?<sup foot_note=114149>1</sup>"
    },
    { "resource_id": 106, "text": "Я тхан хьалхалера дай /денбийр бу/?”" },
    {
      "resource_id": 106,
      "text": "Ахь āла: “Баккъалла а, хьалхалераш а‚ тIаьхьарнаш а,"
    },
    {
      "resource_id": 106,
      "text": "Гулбийр ма бу билгалчу /къемат/ дийнан тоьхначу ханна."
    },
    {
      "resource_id": 106,
      "text": "ТIаккха баккъалла а, аш‚ хIай тиладелларш‚/бакъдерг/ харцдийнарш‚"
    },
    {
      "resource_id": 106,
      "text": "Дуур ма ду заккъум<sup foot_note=114150>1</sup>диттах /стоьмаш/‚"
    },
    { "resource_id": 106, "text": "Юзор ма цунах /шайн/ гайш‚" },
    { "resource_id": 106, "text": "Цунна тIе /аш/ молур ма ду цIийдинчу хих‚" },
    {
      "resource_id": 106,
      "text": "/Аш/ молур ма ду хьогъеллачу эмкалан малар.”"
    },
    { "resource_id": 106, "text": "Иза ду царна кечдийнарг бекхаман дийнахь." },
    {
      "resource_id": 106,
      "text": "Оха кхоьллина шу‚ аш хIунда бакъ ца до /юхадендар къематдийнахь/?"
    },
    {
      "resource_id": 106,
      "text": "Шуна ца го шаьш хIу тосуш<sup foot_note=114151>1</sup>?"
    },
    {
      "resource_id": 106,
      "text": "Аш кхуллуш ду иза /адам/ я Тхо ду кхуллурш?"
    },
    {
      "resource_id": 106,
      "text": "Оха билгалдаьккхира шуна юккъехь валар‚ Тхо тIаьхьадуьсур дац"
    },
    {
      "resource_id": 106,
      "text": "Шу хийцо шух терачарах‚ шу кхио шуна ца хуучу кепара."
    },
    {
      "resource_id": 106,
      "text": "Шуна девзира-май дуьххьарлера кхоллар‚ аш ойла хIунда ца йо?"
    },
    { "resource_id": 106, "text": "Шаьш дуьйш дерг (ялта) гой шуна?" },
    {
      "resource_id": 106,
      "text": "Шу ду и /лаьттах/ кхуьуьйтуш я Тхо ду и кхуьуьйтурш?"
    },
    {
      "resource_id": 106,
      "text": "Тхуна лиънехьара‚ Оха екъа яр хуьлуьйтур яра цунах‚ шу цецдевлла дуьсур ма дара‚ /олуш/:"
    },
    {
      "resource_id": 106,
      "text": "\"Баккъалла а, тхо декхар кIел<sup foot_note=114152>1</sup>ма диси."
    },
    { "resource_id": 106, "text": "ХIаъ‚ тхо хIумма доцуш ма диси\"." },
    { "resource_id": 106, "text": "Шуна гой шаьш молуш долу хи?" },
    {
      "resource_id": 106,
      "text": "Аш даийтина иза мархий юккъера я Тхо ду и доуьйтурш?"
    },
    {
      "resource_id": 106,
      "text": "Тхуна лиънехьара, Оха и дуьра холуьйтур дара /шуна мала ца луш/‚ баркалла хIунда ца олу аш?"
    },
    { "resource_id": 106, "text": "Шуна гой цIе‚ шаьш латаеш йолу?" },
    {
      "resource_id": 106,
      "text": "Аш кхиина цуьнан дитт<sup foot_note=114153>1</sup>я Тхо ду и кхиош дерш?"
    },
    {
      "resource_id": 106,
      "text": "Оха хилийтина иза /жоьжахатин цIе/ дагайойтург а‚ яьссачу арахь болчарна пайда оьцу хIума а хилла (царна нах 1еш болу меттиг йовзуьйтуш)."
    },
    {
      "resource_id": 106,
      "text": "Хьан сийлахь-воккха волчу Кхиош-кхобучун цIе хастае (И массо а вочу х1уманах ц1анвеш)!"
    },
    {
      "resource_id": 106,
      "text": "ТIаккха Ас дуй боу седарчий дIадузучу меттигах."
    },
    {
      "resource_id": 106,
      "text": "Баккъалла а, и дуй‚ шуна хаахьара‚ беза-боккха ма бу!"
    },
    { "resource_id": 106, "text": "Баккъалла а, иза сийлахь Къуръан ма ду" },
    {
      "resource_id": 106,
      "text": "Iалашдинчу жайна<sup foot_note=114154>1</sup>чохь."
    },
    {
      "resource_id": 106,
      "text": "Цунах хьакха ца ло цIена<sup foot_note=114155>1</sup>берш бен."
    },
    { "resource_id": 106, "text": "Охьадоьссина ду иза Iаламийн Дегара." },
    { "resource_id": 106, "text": "И хабар а ца лоруш ду шу?" },
    {
      "resource_id": 106,
      "text": "Шайна рицкъ даларна  /Далла шукур дар/ шаьш /цуьнан/ ни1мат (дин) харцдар хуьлуьйту аш?"
    },
    { "resource_id": 106, "text": "И (са арадолуш) къанкъаркъе кхаьчча‚" },
    {
      "resource_id": 106,
      "text": "Цу хенахь  шу хьоьжуш долуш, /шуна и юха чудерзо могур ма дацара/,"
    },
    {
      "resource_id": 106,
      "text": "Тхо вуно гергахь ду цунна шул‚ делахь а, шуна ца го."
    },
    {
      "resource_id": 106,
      "text": "Шу ца хиллехьара /къематдийнахь/ шайгара бекхам оьцуш‚"
    },
    {
      "resource_id": 106,
      "text": "Аш духадерзор дара и /са/, шаьш бакъ луьйш хиллехь?"
    },
    { "resource_id": 106, "text": "Амма иза хиллехь /Далла/ гергарчарах‚−" },
    {
      "resource_id": 106,
      "text": "/ТIаккха цунна/ ду садаIар‚ дог парг1атдалар а‚ ниIматийн бошмаш а."
    },
    { "resource_id": 106, "text": "Амма иза хиллехь аьтту куьйган дех −" },
    {
      "resource_id": 106,
      "text": "ТIаккха салам ду хьуна аьтту куьйган дайшкара."
    },
    {
      "resource_id": 106,
      "text": "Амма иза хиллехь /дин/ харцдиначарах‚ тилабеллачарах −"
    },
    {
      "resource_id": 106,
      "text": "Цунна ду хьошалгIа тIелацар цIийделлачу хих‚"
    },
    { "resource_id": 106, "text": "Жоьжатехь вагар а." },
    { "resource_id": 106, "text": "Баккъалла а, иза хьакъ-бакъдерг ду-кх!" },
    {
      "resource_id": 106,
      "text": "Ахь хастае хьан сийлахь-воккхачу Кхиош-кхобучун цIе (И массо а вочу х1уманах ц1анвеш)!"
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "56" }
  }
}
