{
  "translations": [
    {
      "resource_id": 32,
      "text": "Lalle ne labãrin (¡iyãma) mai rufe mutãne da tsoronta yã zo maka?"
    },
    { "resource_id": 32, "text": "Wasu huskõki a rãnar nan ƙasƙantattu ne." },
    { "resource_id": 32, "text": "Mãsu aikin wahala ne, mãsu gajiya." },
    { "resource_id": 32, "text": "Zã su shiga wata wuta mai zãfi." },
    {
      "resource_id": 32,
      "text": "Ana shãyar da su daga wani marmaro mai zãfin ruwa."
    },
    { "resource_id": 32, "text": "Ba su da wani abinci fãce dai daga danyi." },
    {
      "resource_id": 32,
      "text": "Bã ya sanya ƙiba, kuma bã zai wadãtar daga yunwa ba."
    },
    { "resource_id": 32, "text": "Wasu huskõki a rãnar nan mãsu ni'ima ne." },
    { "resource_id": 32, "text": "Game da aikinsu, masu yarda ne." },
    { "resource_id": 32, "text": "(Suna) a cikin Aljanna maɗaukakiya." },
    { "resource_id": 32, "text": "Bã zã su ji yãsassar magana ba, a cikinta." },
    { "resource_id": 32, "text": "A cikinta akwai marmaro mai gudãna." },
    { "resource_id": 32, "text": "A cikinta akwai gadãje maɗaukaka." },
    { "resource_id": 32, "text": "Da kõfuna ar'aje." },
    { "resource_id": 32, "text": "Da filõli jẽre," },
    { "resource_id": 32, "text": "Da katifu shimfiɗe." },
    {
      "resource_id": 32,
      "text": "Ashe to bã zã su dũbãwa ba ga rãƙumã yadda aka halitta su?"
    },
    { "resource_id": 32, "text": "Da zuwa ga sama yadda aka ɗaukaka ta?" },
    { "resource_id": 32, "text": "Da zuwa ga duwãtsu yadda aka kafa su?" },
    { "resource_id": 32, "text": "Da zuwa ga ƙasa yadda aka shimfiɗã ta?" },
    {
      "resource_id": 32,
      "text": "sabõda haka, ka yi wa'azi, kai mai yin wa'azi ne kawai."
    },
    { "resource_id": 32, "text": "Ba ka zama mai ĩkon tanƙwasãwa a kansu ba." },
    {
      "resource_id": 32,
      "text": "Fãce dai duk wanda ya jũya bãya, kuma ya kãfirta."
    },
    {
      "resource_id": 32,
      "text": "To, Allah zai yi masa azãba, azãbar nan da take mafi girma."
    },
    { "resource_id": 32, "text": "Lalle ne, zuwa gare Mu kõmõwarsu take." },
    {
      "resource_id": 32,
      "text": "Sa'an nan lalle ne aikinMu ne Mu yi musu hisãbi."
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "88" }
  }
}
