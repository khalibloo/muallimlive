{
  "translations": [
    {
      "resource_id": 798,
      "text": "Ana jinyyiche abali ja chakuunichila (ŵandu ni yogoyo yakwe, jajili Kiyama)?"
    },
    {
      "resource_id": 798,
      "text": "Ngope sine lyele lisikulyo sichiŵa syakunyosyeka."
    },
    {
      "resource_id": 798,
      "text": "Syasyapanganyisye masengo (gasambi ku duniya), syakupela (nikwaluka ku Akhera)."
    },
    { "resource_id": 798, "text": "Sichijinjila ku Moto Wakupoteka nnope." },
    {
      "resource_id": 798,
      "text": "Sichimwesyedwa mu tutumule jwansemule kusyene."
    },
    {
      "resource_id": 798,
      "text": "Ngasakola ŵanganyao yakulya ikaŵeje miŵa janchongwe."
    },
    {
      "resource_id": 798,
      "text": "Jangajimbasya soni jangakamuchisya ku sala."
    },
    {
      "resource_id": 798,
      "text": "Ngope sine lyele lisikulyo sichiŵa m’chindimba."
    },
    {
      "resource_id": 798,
      "text": "Ligongo lya masengo gakwe (gambone) sichiŵa syakusengwa."
    },
    { "resource_id": 798, "text": "Ku Mbepo Japenani." },
    {
      "resource_id": 798,
      "text": "Ngasisija kupikana kwalakweko yangali mate."
    },
    { "resource_id": 798, "text": "Kweleko kwana tutumule jwakujilimaga." },
    {
      "resource_id": 798,
      "text": "Kweleko kwana itengu yauchimbichimbi yenyakulidwe."
    },
    { "resource_id": 798, "text": "Ni migawo jeŵichidwe (chilepe)." },
    { "resource_id": 798, "text": "Ni misago jejalidwe mu ntungo wambone." },
    {
      "resource_id": 798,
      "text": "Ni yakutandika yaofuofu yetandichidwe posepose."
    },
    {
      "resource_id": 798,
      "text": "Ana ngakujiona ngamiya yajatite kagumbidwe?"
    },
    { "resource_id": 798, "text": "Ni liwunde yalyatite kanyakulidwe?" },
    { "resource_id": 798, "text": "Ni matumbi yagatite kasimichidwe?" },
    { "resource_id": 798, "text": "Ni litaka yalyatite katandichidwe?" },
    {
      "resource_id": 798,
      "text": "Basi kumbusyani, chisimu mmwejo ni nkukumbusya."
    },
    {
      "resource_id": 798,
      "text": "Nganim'batu mmwe ŵakwakanganichisya ŵanganyao (chikulupi)."
    },
    {
      "resource_id": 798,
      "text": "Ikaŵeje jwatagalauche (kuleka masengo gambone) ni kufulu (kuleka Usilamu),"
    },
    {
      "resource_id": 798,
      "text": "Basi Allah tachinnagasya ni ilagasyo yekulungwa nnope."
    },
    { "resource_id": 798, "text": "Chisimu Kukwetu pe ni kwakuujila kwao." },
    { "resource_id": 798, "text": "Soni chisimu kuŵalanjidwa kwao kuli Nowe." }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "88" }
  }
}
