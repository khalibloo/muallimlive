{
  "translations": [
    {
      "resource_id": 80,
      "text": "ആവരണം ചെയ്യുന്ന മഹാവിപത്തിന്റെ വാര്‍ത്ത നിനക്കു വന്നെത്തിയോ?"
    },
    {
      "resource_id": 80,
      "text": "അന്ന് ചില മുഖങ്ങള്‍ പേടിച്ചരണ്ടവയായിരിക്കും."
    },
    { "resource_id": 80, "text": "അധ്വാനിച്ച് തളര്‍ന്നവയും." },
    { "resource_id": 80, "text": "ചുട്ടെരിയും നരകത്തിലവര്‍ ചെന്നെത്തും." },
    {
      "resource_id": 80,
      "text": "തിളച്ചു മറിയുന്ന ഉറവയില്‍നിന്നാണവര്‍ക്ക് കുടിക്കാന്‍ കിട്ടുക."
    },
    {
      "resource_id": 80,
      "text": "കയ്പുള്ള മുള്‍ചെടിയില്‍ നിന്നല്ലാതെ അവര്‍ക്കൊരാഹാരവുമില്ല."
    },
    {
      "resource_id": 80,
      "text": "അത് ശരീരത്തെ പോഷിപ്പിക്കില്ല. വിശപ്പിനു ശമനമേകുകയുമില്ല."
    },
    {
      "resource_id": 80,
      "text": "എന്നാല്‍ മറ്റു ചില മുഖങ്ങള്‍ അന്ന് പ്രസന്നങ്ങളായിരിക്കും."
    },
    { "resource_id": 80, "text": "തങ്ങളുടെ കര്‍മങ്ങളെക്കുറിച്ച് സംതൃപ്തരും." },
    {
      "resource_id": 80,
      "text": "അവര്‍ അത്യുന്നതമായ സ്വര്‍ഗീയാരാമത്തിലായിരിക്കും."
    },
    { "resource_id": 80, "text": "വിടുവാക്കുകള്‍ അവിടെ കേള്‍ക്കുകയില്ല." },
    { "resource_id": 80, "text": "അവിടെ ഒഴുകുന്ന അരുവിയുണ്ട്." },
    { "resource_id": 80, "text": "ഉയര്‍ത്തിയൊരുക്കിയ മഞ്ചങ്ങളും." },
    { "resource_id": 80, "text": "തയ്യാറാക്കിവെച്ച പാനപാത്രങ്ങളും." },
    { "resource_id": 80, "text": "നിരത്തിവെച്ച തലയണകളും." },
    { "resource_id": 80, "text": "പരത്തിവെച്ച പരവതാനികളും." },
    {
      "resource_id": 80,
      "text": "അവര്‍ നോക്കുന്നില്ലേ? ഒട്ടകത്തെ; അതിനെ എങ്ങനെ സൃഷ്ടിച്ചുവെന്ന്?"
    },
    { "resource_id": 80, "text": "ആകാശത്തെ; അതിനെ എവ്വിധം ഉയര്‍ത്തിയെന്ന്?" },
    { "resource_id": 80, "text": "പര്‍വതങ്ങളെ, അവയെ എങ്ങനെ സ്ഥാപിച്ചുവെന്ന്?" },
    { "resource_id": 80, "text": "ഭൂമിയെ, അതിനെ എങ്ങനെ വിശാലമാക്കിയെന്ന്?" },
    {
      "resource_id": 80,
      "text": "അതിനാല്‍ നീ ഉദ്ബോധിപ്പിക്കുക. നീ ഒരുദ്ബോധകന്‍ മാത്രമാണ്."
    },
    {
      "resource_id": 80,
      "text": "നീ അവരുടെ മേല്‍ നിര്‍ബന്ധം ചെലുത്തുന്നവനല്ല."
    },
    {
      "resource_id": 80,
      "text": "ആര്‍ പിന്തിരിയുകയും സത്യത്തെ തള്ളിപ്പറയുകയും ചെയ്യുന്നുവോ,"
    },
    { "resource_id": 80, "text": "അവനെ അല്ലാഹു കഠിനമായി ശിക്ഷിക്കും." },
    {
      "resource_id": 80,
      "text": "നിശ്ചയമായും നമ്മുടെ അടുത്തേക്കാണ് അവരുടെ മടക്കം."
    },
    { "resource_id": 80, "text": "പിന്നെ അവരുടെ വിചാരണയും നമ്മുടെ ചുമതലയിലാണ്" }
  ],
  "meta": {
    "translation_name": "Muhammad Karakunnu and Vanidas Elayavoor",
    "author_name": "Muhammad Karakunnu and Vanidas Elayavoor",
    "filters": { "resource_id": 80, "chapter_number": "88" }
  }
}
