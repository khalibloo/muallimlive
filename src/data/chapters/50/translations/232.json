{
  "translations": [
    {
      "resource_id": 232,
      "text": "Kaaf, ndayidde Kur’ani eyekitiibwa (mazima ggwe Muhammad oli mubaka wa Katonda era olunaku lw’enkomerero lwa kubaawo)."
    },
    {
      "resource_id": 232,
      "text": "Wabula bewunya okuba nti omutiisa (Nabbi Muhammad) yabajjira nga ava mu bo olwo nno abakaafiiri nebagamba nti kino kintu kya kitalo."
    },
    {
      "resource_id": 232,
      "text": "(Nebagamba nti) abaffe bwetufa netufuuka ettaka (ate tuli bakuzzibwa!), bwekiba bwekityo okwo kudda okuli ewala ennyo."
    },
    {
      "resource_id": 232,
      "text": "(Ekyo kibalemera bwereere okukkiriza anti) mazima tumanyi ekyo ettaka kye libakendezaako (nga lirya emibiri gyabwe) era tulina eggwanika erikuuma (buli kintu)."
    },
    {
      "resource_id": 232,
      "text": "Wabula (tebakoma kwekyo era) baalimbisa amazima bwe gabajjira olwo nno bo baali mu mbeera ey’ekigambo ekitali kinywevu, (olumu bagamba bati olulala ne bagamba kirala)."
    },
    {
      "resource_id": 232,
      "text": "Abaffe tebatunula ku ggulu waggulu waabwe (ne balaba) nga bwe twalizimba era netulinyiriza nga teririna bituli."
    },
    {
      "resource_id": 232,
      "text": "Ne nsi twagiseeteeza era netugissaamu ensozi ennywevu, netumeza mu yo mu buli mutindo oguwa essanyu."
    },
    {
      "resource_id": 232,
      "text": "Bibe ekizibula amaaso era ekyokubuulirira buli muddu adda eri Katonda."
    },
    {
      "resource_id": 232,
      "text": "Era tussa amazzi okuva waggulu agoomukisa, olwo nno netumeza nago amalimiro n'empeke ebikungulwa."
    },
    {
      "resource_id": 232,
      "text": "N’emitende emitumbiivu egirina ebirimba ebyeberese ku binnabyo."
    },
    {
      "resource_id": 232,
      "text": "Nga byakulya bya baddu, era tulamusa nago (amazzi) ettaka effu eriba likaze, nabwekutyo okuzuukira bwe kuliba."
    },
    {
      "resource_id": 232,
      "text": "Oluberyeberye lwabwe (abantu be Makkah) abantu ba Nuhu baalimbisa, n’abantu ababbika Nabbi wabwe mu luzzi, n’abekika kya Thamud."
    },
    {
      "resource_id": 232,
      "text": "Nabekika kya Aadi ne Firaawo ne baganda ba Luutu."
    },
    {
      "resource_id": 232,
      "text": "N’abantu be nsi y’ebibira, n’abantu ba Tubbai, bonna baalimbisa ababaka, olwo nno nebikakata (ebibonerezo) byange bye nalagaanyisa."
    },
    {
      "resource_id": 232,
      "text": "Abaffe twakoowa olwokutonda okwasooka (tube nga tweganya okubazzaawo)! nedda bo bali mu kutabulwa ku bikwata ku kutonda okupya."
    },
    {
      "resource_id": 232,
      "text": "Ng’ate ddala twatonda omuntu era tumanyi ekyo omwoyogwe kye gumulabankanya nakyo naye nga ffe tuli okumpi naye okusinga omusuwa (gwe) ogwobulamu."
    },
    {
      "resource_id": 232,
      "text": "Mu kiseera we bamugyirako  ebimukwatako (ba Malayika) abakwatibwako ensonga ababiri, nga bakikola ku mukono ogwa ddyo, n’ogwa kkono nga buli omu atudde ku ludda lwe."
    },
    {
      "resource_id": 232,
      "text": "Olwo nno (omuntu) tayatula kigambo kyonna okugyako ng’aliko omulondoozi amubeerako buli kiseera."
    },
    {
      "resource_id": 232,
      "text": "Olwo nno obukambwe bwokufa nebujja mu mazima (nagambibwa nti) kino bulijjo kyobadde weewala."
    },
    {
      "resource_id": 232,
      "text": "Era engombe nefuuyibwa olwo lwe luliba olunaku olwalagaanyisibwa."
    },
    {
      "resource_id": 232,
      "text": "Buli muntu alijja nga aliko (Malayika) amugoba n’omujulizi."
    },
    {
      "resource_id": 232,
      "text": "(Omukozi weebibi aligambwa nti) mazima wali mu bulagajjavu ku nsonga eno, kakano tukuggyeko ekibikka olwo nno eriiso lyo olwaleero lyogi nnyo."
    },
    {
      "resource_id": 232,
      "text": "Munne (Malayika eyamuberangako) aligamba nti, bino bye nnina ebimuwaako obujulizi binywevu nnyo."
    },
    {
      "resource_id": 232,
      "text": "(Katonda aliragira Malayika alijja amugoba n'alimuwaako obujulizi nti) mukasuke mu muliro Jahannama buli mukafiiri omuwalaza we mpaka."
    },
    {
      "resource_id": 232,
      "text": "Eyekiikanga mu kkubo lyo bulungi, eyabukanga ebikomo (bya mateeka ga Katonda) omubusabuusa."
    },
    {
      "resource_id": 232,
      "text": "Oyo eyassa ku Katonda ekisinzibwa ekirala, kale nno mumukasuke mu bibonerezo ebikambwe."
    },
    {
      "resource_id": 232,
      "text": "(Sitane) munywanyiwe aligamba nti, ayi Mukama omulabirizi waffe simubuzanga, wabula (ye yennyini) yali mu bubuze obwewala."
    },
    {
      "resource_id": 232,
      "text": "(Katonda) aligamba nti temukayanira mu maaso gange nabawa dda okulabula (kwange nga mukyali ku nsi)."
    },
    {
      "resource_id": 232,
      "text": "Ekigambo tekikyusibwa gyendi (kasita mala okusalawo) era nze siyinza kuba mulyazamanyi eri abaddu."
    },
    {
      "resource_id": 232,
      "text": "(Mutye) olunaku lwe tuligamba omuliro Jahannama nti abaffe ojjudde, negugamba nti abaffe waliyo enyongeza?."
    },
    {
      "resource_id": 232,
      "text": "E jjana erisembezebwa eri abo abatya Katonda, nga tekyali wala."
    },
    {
      "resource_id": 232,
      "text": "Nebagambibwa nti, ekyo kye mwalaganyisibwa nga kya kufunwa oyo yenna eyadda ewa Katonda, n'akuma butiribiri (amateekage)."
    },
    {
      "resource_id": 232,
      "text": "(Yye yooyo) eyatya Katonda omusaasizi ennyo awamu nokuba nga tamulabako, era najja (olwaleero ku lunaku lw’enkomerero) n’omutima ogwemalira ku Katonda."
    },
    {
      "resource_id": 232,
      "text": "(Baligambibwa nti) mugiyingire (e jjana) mu mirembe, olwo lwe lunaku olulitandika obulamu obwolubeerera."
    },
    {
      "resource_id": 232,
      "text": "Balifuna byonna bye baagala nga bali mu yo (e jjana), era tulina ebyo kubongeza."
    },
    {
      "resource_id": 232,
      "text": "Era emirembe emeka gye twazikiriza oluberyeberye lwabwe (bano abakuwakanya ggwe Nabbi Muhammad), nga bo baali bamaanyi okubasinga, nebetoloola ensi (nga bakola buli kye bagala), abaffe waliwo obuwonero."
    },
    {
      "resource_id": 232,
      "text": "Mazima mwekyo mulimu okubuulirira eri oyo alina omutima oba atega amatu era nga yenna waali (awuliriza)."
    },
    {
      "resource_id": 232,
      "text": "Era mazima twatonda eggulu omusanvu ne nsi neebiri wakati wa byombi mu nnaku mukaaga era tetwatukwako kukoowa kwonna."
    },
    {
      "resource_id": 232,
      "text": "Kale gumikiriza ebyo bye bagamba, otendereze ebitendo bya Mukama omulabirizi wo nga enjuba tennavaayo, ne nga tennagwa."
    },
    {
      "resource_id": 232,
      "text": "Era omutendereze ekiro nabuli luvannyuma lwa kuvunnama (okusaala e sswala ezalaalikibwa)."
    },
    {
      "resource_id": 232,
      "text": "Era wuliriza (ng’olinda) olunaku omukowooze lwalikowoola nga asinziira mu kifo kyo kumpi."
    },
    {
      "resource_id": 232,
      "text": "Olunaku lwe bali wulira okubwatuka okwa mazima, olwo nno lwe luliba olunaku lwokufuluma (okuzuukira okuva mu ntaana)."
    },
    {
      "resource_id": 232,
      "text": "Mazima ffe, ffe tuwa obulamu era netutta, era gye tuli yokka yeeri obuddo."
    },
    {
      "resource_id": 232,
      "text": "Ku lunaku ettaka lweriyatika neribavaako (nga bazuukira) nebajja misinde (gye tuli), okwo kwe kukungaanya era kuliba kwangu ku ffe."
    },
    {
      "resource_id": 232,
      "text": "Ffe tusinga okumanya bye bagamba, era ggwe toli ku bo asobola kubawaliriza, n’olwekyo buulirira nga okozesa Kur’ani, oyo yenna atya ebitiisa byange."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "50" }
  }
}
