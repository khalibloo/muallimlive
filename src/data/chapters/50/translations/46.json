{
  "translations": [
    {
      "resource_id": 46,
      "text": "Eebe wuxuu ku dhaartay Quraanka sharafta leh (in dadka la soo bixin)."
    },
    {
      "resource_id": 46,
      "text": "Waxayse La yaabeen inuu u yimid dige ka mid ah oy markaas dheheen gaaladii kan waa wax la yaab leh."
    },
    {
      "resource_id": 46,
      "text": "Ma markaan dhimanno oon carro noqonno yaa nala soo celin, taas waa soo celin fog."
    },
    {
      "resource_id": 46,
      "text": "Waan ognahay waxa dhulku ka cunay jidhkooda, agtannadana waxaa yaallaa Kitaab koobay wax walba, oo ilaashan."
    },
    {
      "resource_id": 46,
      "text": "Waxaybase beeniyeen xaqii markuu u yimid, waxayna ku suganyihiin xaal qasan."
    },
    {
      "resource_id": 46,
      "text": "Miyayna eegin Samada korkooda ah sidaan u dhisnay una qurxinay ayna duleella u lahayn."
    },
    {
      "resource_id": 46,
      "text": "Dhulkana waan waasicinnay waxaana ku sugnay Buuro, waxaana ka soo bixinnay dhexdiisa nooc kasta oo quruxsan."
    },
    {
      "resource_id": 46,
      "text": "Inay aragti iyo waano u noqoto Ruux kasta oo Addoon Eebe oo toobad keen badan ah."
    },
    {
      "resource_id": 46,
      "text": "Waxaan ka soo dajinnay samada Biyo barakaysan oon ku soo bixinnay Beero iyo Midho la goosta,"
    },
    {
      "resource_id": 46,
      "text": "Iyo timir dheer oo fidsan oo leh fiido wax ka soo dhashaan oo is dul saaran."
    },
    {
      "resource_id": 46,
      "text": "Si Addoommada Eebe loogu irsaaqo, Biyahaana waxaan ku noolaynay Magaalo dhimatay, saasayna soo bixintu tahay."
    },
    {
      "resource_id": 46,
      "text": "Kuwa Reer Makaad hortooda waxaa xaqii beeniyay Qoomkii (Nabi) Nuux iyo Rasi dadkeedii iyo thamuud."
    },
    {
      "resource_id": 46,
      "text": "Iyo Ree Caad iyo Fircoon iyo (Nabi) Luudh walaalihiis (qoomkiisii)."
    },
    {
      "resource_id": 46,
      "text": "Iyo kayntii dadkeedii (Nabi Shucayb qoomkiisii) iyo Qoomkii Tubbac, dhammantood waxay beeniyeen Rasuulladdi, waxaana ku dhacay wixii Eebe ugu goodiyay (ciqaabtii)."
    },
    {
      "resource_id": 46,
      "text": "Ma waxaan ka noognay abuuriddi hore, waxayse shakisan yihiin abuuridda cusub (soo bixinta)."
    },
    {
      "resource_id": 46,
      "text": "Dhab ahaan yaan u abuurray Insaanka (dadka) waana ognahay waxay naftiisu ku waswaasin Annagaana ugsa dhaw xididka dhuunta."
    },
    {
      "resource_id": 46,
      "text": "Markay kulmi malaa'igta ilaalinaysa oo Midigta iyo bidixda ka fadhida."
    },
    {
      "resource_id": 46,
      "text": "Wax kastoo lugu hadlo waxaa la jooga Raqiib iyo Catiid (oo qori)."
    },
    {
      "resource_id": 46,
      "text": "Waxaa u yimid sakaraadkii geerida si dhab ah wanataas geeridaad ka cararaysay."
    },
    {
      "resource_id": 46,
      "text": "Suurkii (Qiyaamana) waa la afuufi waana Maalin laysu yaboohay (oo sugan)."
    },
    {
      "resource_id": 46,
      "text": "Naf walba way iman iyadoo malag hoggaamin midna ku marag furi."
    },
    {
      "resource_id": 46,
      "text": "Waxaana loo odhan waad halmaansanaydeen arintan (Qiyaamada) waxaana kaafaydnay daboolkii araggaaguna Maanta waa xoog badan yahay."
    },
    {
      "resource_id": 46,
      "text": "Malaggi la xidhiidhayna wuxuu dhihi waa kan waana darbanyahay, (kiilayxilsaaray)."
    },
    {
      "resource_id": 46,
      "text": "Markaasaa lugu dhihi ku tuura Naarta Jahannamo Gaalnimo badane madax adag dhammaantiis."
    },
    {
      "resource_id": 46,
      "text": "Oo khayrka reebidbadan gardarraloowna ah shakiilowna ah."
    },
    {
      "resource_id": 46,
      "text": "Ee Eebe miciisa Ilaah kale yeelay, ku tuura caddibaad daran."
    },
    {
      "resource_id": 46,
      "text": "Saaxiibkiisii (shaydaankiisii) wuxuu dhihi Eeboow anigu ma dhuminnin laakiin isagaa baadi fog ku sugnaa."
    },
    {
      "resource_id": 46,
      "text": "Eebe wuxuu dhihi ha ku murmina agtayda waan idiin hormariyay gooddigii."
    },
    {
      "resource_id": 46,
      "text": "Hadalla agtayda laguma baddalo, mana dulmiyo addoomada."
    },
    {
      "resource_id": 46,
      "text": "Xusuusta Maalinta u dhahayno Naarta Jahannama Ma buuxsantay, oo markaa ay dhihi wax ma la ii siyaadin."
    },
    {
      "resource_id": 46,
      "text": "Jannadiina loo so dhaweeyo kuwii dhawrsaday iyadoon ka fogayn."
    },
    {
      "resource_id": 46,
      "text": "Waxaasina waa wixii loo yaboohay Ruux kasta oo tawbadkeen badan oo dhawrid badan (ballaanka)."
    },
    {
      "resource_id": 46,
      "text": "Ruuxii Eebaha Raxmaan ah ka yaaba isagoon arkaynin, oo la yimaada Qalbi toobadkeen badan."
    },
    {
      "resource_id": 46,
      "text": "Waxaa lugu dhihi ku gala Jannada Nabadgalyo waana Maalintii waariddee."
    },
    {
      "resource_id": 46,
      "text": "Jannada waxay ka heliwaxay doonaan, agtannadana waxaa ah siyaado."
    },
    {
      "resource_id": 46,
      "text": "Imisa Qarniyaan halaagnay Reer Makaad ka hor oo kana xoogbadan iyagoo dhulka ku gagaddoomay, meel Eebe looga cararana ma jirto."
    },
    {
      "resource_id": 46,
      "text": "Waxaasina waa waanada ruuxii qalbi leh ama wax dhagaysan isagoo Qalbigiisu joogo."
    },
    {
      "resource_id": 46,
      "text": "Dhabahaan annagaa Samaawaadka iyo Dhulka iyo waxa u dhaxeeya ku abuura lix maalmood, wax daal ahna nama taabanin."
    },
    {
      "resource_id": 46,
      "text": "Ku samir (Nabiyow) waxay sheegayaan, Eebana u tasbiixso adigoo ku mahadin qorrax soo bax ka hor iyo dhicidda ka hor."
    },
    {
      "resource_id": 46,
      "text": "Habeenkana qaar u tasbiixso iyo sujuudda dabadeed."
    },
    {
      "resource_id": 46,
      "text": "Dhagayso Maalinta uu ka dhawaaqi mid dhawaaqa meel dhaw."
    },
    {
      "resource_id": 46,
      "text": "Waa ay maqli qaylada oo dhab ah, waana Maalinta soo bixidda."
    },
    {
      "resource_id": 46,
      "text": "Annagaa waxna noolaynna waxna dilla, xaggannagaana loo soo ahaan."
    },
    {
      "resource_id": 46,
      "text": "Maalinta Dhulka ka dillaaci iyagoo dagdagi, taasina waa soo kulmin noo fudud."
    },
    {
      "resource_id": 46,
      "text": "Annagaa og waxay dhihi, aduguna matihid mid xoogi korkooda, ee ku waani Quraanka Ruuxii Eebe waciidkiisa (goodigiisa) ka yaabi."
    }
  ],
  "meta": {
    "translation_name": "Mahmud Muhammad Abduh",
    "author_name": "Mahmud Muhammad Abduh",
    "filters": { "resource_id": 46, "chapter_number": "50" }
  }
}
