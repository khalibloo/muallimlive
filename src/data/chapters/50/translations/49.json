{
  "translations": [
    { "resource_id": 49, "text": "Qaaf. Naapa kwa Qur'ani tukufu!" },
    {
      "resource_id": 49,
      "text": "Bali wanastaajabu kwamba amewafikia mwonyaji kutoka miongoni mwao, na wakasema makafiri: Hili ni jambo la ajabu!"
    },
    {
      "resource_id": 49,
      "text": "Ati tukifa na tukawa udongo...? Kurejea huko kuko mbali!"
    },
    {
      "resource_id": 49,
      "text": "Hakika Sisi tunajua kiasi cha kila kinacho punguzwa na ardhi kutokana nao. Na kwetu kipo Kitabu kinacho hifadhi yote."
    },
    {
      "resource_id": 49,
      "text": "Lakini waliikanusha Haki ilipo wajia; kwa hivyo wamo katika mambo ya mkorogo."
    },
    {
      "resource_id": 49,
      "text": "Je! Hawaangalii mbingu zilizo juu yao! Vipi tulivyo zijenga, na tukazipamba. Wala hazina nyufa."
    },
    {
      "resource_id": 49,
      "text": "Na ardhi tumeitandaza na tukaiwekea milima, na tukaiotesha mimea mizuri ya kila namna."
    },
    {
      "resource_id": 49,
      "text": "Yawe haya ni kifumbua macho na ukumbusho kwa kila mja mwenye kuelekea."
    },
    {
      "resource_id": 49,
      "text": "Na tumeteremsha kutoka mbinguni maji yaliyo barikiwa, na kwa hayo tukaotesha mabustani na nafaka za kuvunwa."
    },
    {
      "resource_id": 49,
      "text": "Na mitende mirefu yenye makole yaliyo zaa kwa wingi,"
    },
    {
      "resource_id": 49,
      "text": "Ili iwe ni riziki kwa waja wangu. Na tukaifufua kwa maji nchi iliyo kuwa imekufa. Kama hivyo ndivyo utakavyo kuwa ufufuaji."
    },
    {
      "resource_id": 49,
      "text": "Kabla yao walikadhibisha kaumu ya Nuhu na wakaazi wa Rassi na Thamudi."
    },
    { "resource_id": 49, "text": "Na A'di na Firauni na kaumu ya Lut'i." },
    {
      "resource_id": 49,
      "text": "Na wakaazi wa Machakani, na watu wa Tubbaa'. Wote hao waliwakanusha Mitume, kwa hivyo onyo likathibitika juu yao."
    },
    {
      "resource_id": 49,
      "text": "Kwani tulichoka kwa kuumba mara ya kwanza. Bali wao wamo katika shaka tu juu ya umbo jipya."
    },
    {
      "resource_id": 49,
      "text": "Na hakika tumemuumba mtu, nasi tunayajua yanayo mpitikia katika nafsi yake. Na Sisi tuko karibu naye kuliko mshipa wa shingoni mwake."
    },
    {
      "resource_id": 49,
      "text": "Wanapo pokea wapokeaji wawili, wanao kaa kuliani na kushotoni."
    },
    {
      "resource_id": 49,
      "text": "Hatamki neno ila karibu yake yupo mwangalizi tayari."
    },
    {
      "resource_id": 49,
      "text": "Na uchungu wa kutoka roho utamjia kwa haki. Hayo ndiyo uliyo kuwa ukiyakimbia."
    },
    {
      "resource_id": 49,
      "text": "Na litapulizwa baragumu. Hiyo ndiyo Siku ya Miadi."
    },
    {
      "resource_id": 49,
      "text": "Na kila nafsi itakuja na pamoja nayo mchungaji na shahidi."
    },
    {
      "resource_id": 49,
      "text": "(Aambiwe): Kwa hakika ulikuwa umeghafilika na haya; basi leo tumekuondolea pazia lako, na kwa hivyo kuona kwako leo ni kukali."
    },
    {
      "resource_id": 49,
      "text": "Na mwenzake atasema: Huyu niliye naye mimi kesha tayarishwa."
    },
    {
      "resource_id": 49,
      "text": "Mtupeni katika Jahannamu kila kafiri mwenye inda,"
    },
    {
      "resource_id": 49,
      "text": "Akatazaye kheri, arukaye mipaka, mwenye kutia shaka,"
    },
    {
      "resource_id": 49,
      "text": "Aliye weka mungu mwengine pamoja na Mwenyezi Mungu. Basi mtupeni katika adhabu kali."
    },
    {
      "resource_id": 49,
      "text": "Mwenzake aseme: Ee Mola wetu Mlezi! Sikumpoteza mimi, bali yeye mwenyewe alikuwa katika upotovu wa mbali."
    },
    {
      "resource_id": 49,
      "text": "(Mwenyezi Mungu) aseme: Msigombane mbele yangu. Nilikuleteeni mbele onyo langu."
    },
    {
      "resource_id": 49,
      "text": "Mbele yangu haibadilishwi kauli, wala Mimi siwadhulumu waja wangu."
    },
    {
      "resource_id": 49,
      "text": "Siku tutapo iambia Jahannamu: Je! Umejaa? Nayo itasema: Je! Kuna ziada?"
    },
    {
      "resource_id": 49,
      "text": "Na Pepo italetwa karibu kwa ajili ya wachamngu, haitakuwa mbali."
    },
    {
      "resource_id": 49,
      "text": "Haya ndiyo mnayo ahidiwa kwa kila mwenye kurejea kwa Mwenyezi Mungu na akajilinda."
    },
    {
      "resource_id": 49,
      "text": "Mwenye kumwogopa Mwingi wa Rehema hali kuwa hamwoni, na akaja kwa moyo ulio elekea-"
    },
    {
      "resource_id": 49,
      "text": "(Ataambiwa) ingieni kwa salama. Hiyo ndiyo siku ya daima dawamu."
    },
    {
      "resource_id": 49,
      "text": "Humo watapata wakitakacho, na kwetu yako ya ziada."
    },
    {
      "resource_id": 49,
      "text": "Na kaumu ngapi tuliziangamiza kabla yao walio kuwa na nguvu zaidi kuliko hawa! Nao walitanga tanga katika nchi nyingi. Je! Walipata pa kukimbilia?"
    },
    {
      "resource_id": 49,
      "text": "Hakika katika hayo upo ukumbusho kwa mwenye moyo au akatega sikio naye yupo anashuhudia."
    },
    {
      "resource_id": 49,
      "text": "Na bila ya shaka Sisi tumeziumba mbingu na ardhi na vilio baina yao mnamo siku sita; na wala hayakutugusa machofu."
    },
    {
      "resource_id": 49,
      "text": "Basi vumilia kwa hayo wasemayo, na mtakase kwa kumsifu Mola wako Mlezi kabla ya kuchomoza jua na kabla ya kuchwa."
    },
    {
      "resource_id": 49,
      "text": "Na katika usiku pia mtakase, na baada ya kusujudu."
    },
    {
      "resource_id": 49,
      "text": "Na sikiliza siku atapo nadi mwenye kunadi kutoka pahala karibu."
    },
    {
      "resource_id": 49,
      "text": "Siku watakapo sikia ukelele wa haki. Hiyo ndiyo siku ya kufufuka."
    },
    {
      "resource_id": 49,
      "text": "Hakika Sisi tunahuisha na tunafisha, na kwetu Sisi ndio marejeo."
    },
    {
      "resource_id": 49,
      "text": "Siku itapo wapasukia ardhi mbio mbio! Mkusanyo huo kwetu ni mwepesi."
    },
    {
      "resource_id": 49,
      "text": "Sisi tunajua kabisa wayasemayo. Wala wewe si mwenye kuwatawalia kwa ujabari. Basi mkumbushe kwa Qur'ani anaye liogopa onyo."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "50" }
  }
}
