{
  "translations": [
    { "resource_id": 74, "text": "Қоф. Қасам ба ин Қуръони арҷманд!" },
    {
      "resource_id": 74,
      "text": "Ки дар тааҷҷуб шуданд, аз ин ки аз миёни худашон бимдиҳандае сӯяшон омад, ва кофирон гуфтанд: «Ин чизе аҷиб аст."
    },
    {
      "resource_id": 74,
      "text": "Оё замоне, ки мурдему хок шудем, дигар бор зинда мешавем? Ин бозгаште мухол (номумкин) аст!»"
    },
    {
      "resource_id": 74,
      "text": "Мо медонем, ки хок чӣ гуна аз (ҷасадҳои) онҳо кам мекунад. Ва китобе, ки ҳама чиз дар он нигаҳдорӣ шуда, назди Мост."
    },
    {
      "resource_id": 74,
      "text": "Оре, онҳо сухани ростеро, ки бар онҳо омада буд, дурӯғ шумурданд. Пас дар коре шӯрида афтоданд."
    },
    {
      "resource_id": 74,
      "text": "Оё ба ин осмон бар болои сарашон назар намекунашд, ки чӣ гуна онро бино кардаем ва оростаем ва ҳеҷ шикофе дар он нест?"
    },
    {
      "resource_id": 74,
      "text": "Ва заминро густурдем ва дар он кӯҳҳои баланд афкандем ва аз ҳар гуна набототи хушманзар дар он рӯёнидем."
    },
    {
      "resource_id": 74,
      "text": "Бинише ва пандест барои ҳар бандае, ки ба Худо бозгардад."
    },
    {
      "resource_id": 74,
      "text": "Ва аз осмои обе пурбаракат фиристодем ва бо он боғҳову донаҳои даравшуданӣ рӯёнидем"
    },
    { "resource_id": 74, "text": "ва нахлҳои баланд бо хушаҳои барҳам чида," },
    {
      "resource_id": 74,
      "text": "то ризқи баидагон бошад ва бо он об сарзамини мурдаро зинда кардем. Баромадан аз гӯр низ чунин аст."
    },
    {
      "resource_id": 74,
      "text": "Пеш аз онҳо қавми Нӯҳ ва асҳоби Рас ва Самуд такзиб карда (дурӯғ бароварда) буданд"
    },
    { "resource_id": 74, "text": "ва қавми Оду Фиръавн ва қавми Лут" },
    {
      "resource_id": 74,
      "text": "ва асҳоби Айка ва қавми Туббаъ ҳама паёмбаронро дурӯғ шумурданд ва сазовори ваъдаи азоби Ман шуданд."
    },
    {
      "resource_id": 74,
      "text": "Оё аз офариниши нахустин оҷиз шуда будем? На онҳо дар офариниши тоза дар шакканд."
    },
    {
      "resource_id": 74,
      "text": "Мо одамиро офаридаем ва аз васвасаҳои нафси ӯ огоҳ ҳастем, зеро аз раги гарданаш ба ӯ наздиктарем."
    },
    {
      "resource_id": 74,
      "text": "Ҳангоме ки он ду фариштаи фарогиранда дар ҷониби росту ҷониби чапи ӯ нишастаанд, ҳар чизро фаро мегиранд."
    },
    {
      "resource_id": 74,
      "text": "Ҳар каломе ки мегӯяд, албатта дар канори ӯ нозиру нависандае ҳозир аст."
    },
    {
      "resource_id": 74,
      "text": "Ба ростӣ, ки беҳушии марг фаро мерасад. Ин аст он чӣ аз он мегурехтӣ."
    },
    {
      "resource_id": 74,
      "text": "Ва дар сур дамида мешавад, Ин аст, рӯзи ваъдаҳои азоб!"
    },
    {
      "resource_id": 74,
      "text": "Ҳар касе меояд ва бо ӯ касест, ки меронадаш ва касест, ки барояш шоҳидӣ медиҳад."
    },
    {
      "resource_id": 74,
      "text": "Ту аз ин ғофил будӣ. Мо парда аз баробарат бардоштем ва имрӯз чашмонат тезбин шудааст."
    },
    {
      "resource_id": 74,
      "text": "Фариштаи (муваккали) ӯ гӯяд: «Ин аст он чӣ ман омода кардаам»."
    },
    {
      "resource_id": 74,
      "text": "Ҳар ношукри саркашро ба ҷаҳаннам бияндозед:"
    },
    {
      "resource_id": 74,
      "text": "он ки аз бахшиш бахилӣ кард ва таҷовузкор буд ва шак меовард,"
    },
    {
      "resource_id": 74,
      "text": "он ки бо Худои як то худои дигаре қарор дод. Пас ба азоби сахташ бипартоед!"
    },
    {
      "resource_id": 74,
      "text": "Ҳамнишини ӯ гӯяд: «Эй Парвардигори мо, ман ӯро ба саркашӣ водор накардам, балки ӯ худ, сахт дар гумроҳӣ буд»."
    },
    {
      "resource_id": 74,
      "text": "Мегӯяд: «Назди Ман муҷодала накунед. Ман пеш аз ин бо шумо сухан аз азоб гуфта будам."
    },
    {
      "resource_id": 74,
      "text": "Ваъдаи Ман дигаргун намешавад ва Ман ба бандагон зулм намекунам»."
    },
    {
      "resource_id": 74,
      "text": "Рӯзе, ки ҷаҳаннамро мегӯем: «Оё пур шудаӣ?» Мегӯяд: «Оё ҳеҷ зиёдатӣ ҳаст?»"
    },
    {
      "resource_id": 74,
      "text": "Ва биҳиштро барои парҳезгорон наздик биёваранд, то аз он дур набошанд."
    },
    {
      "resource_id": 74,
      "text": "Ин ҳамон чизест, ки ба ҳар тавбакунащдаи парҳезгоре ваъдааш дода буданд."
    },
    {
      "resource_id": 74,
      "text": "Онҳоеро, ки дар ниҳон аз Худои раҳмон метарсанд ва бо диле тавбакор омадаанд."
    },
    {
      "resource_id": 74,
      "text": "Гӯянд: «Дар амон аз ҳар азобе ба биҳишт дохил шавед. Ин рӯз рӯзи ҷовидонист»."
    },
    {
      "resource_id": 74,
      "text": "Дар он ҷо ҳар чӣ бихоҳанд, ҳаст ва бештар аз он назди Мо ҳаст."
    },
    {
      "resource_id": 74,
      "text": "Пеш аз онҳо чӣ бисёр мардумеро, ки боқувваттар буданд ва дар шаҳрҳо сайру ҷустуҷӯ мекарданд, ба ҳалокат овардаем. Оё роҳи гурезе ҳаст?"
    },
    {
      "resource_id": 74,
      "text": "Дар ин сухан барои соҳибдилон ё онон, ки бо ҳузур гӯш меандозанд, андарзест (пандест)."
    },
    {
      "resource_id": 74,
      "text": "Мо осмонҳову замин, ва он чиро миёни онҳост, дар шаш рӯз офаридем ва ҳеҷ хастагӣ ба Мо нарасид."
    },
    {
      "resource_id": 74,
      "text": "Дар баробари он чӣ мегӯянд, пойдорӣ кун ва дар ситоиши Парвардигорат пеш аз баромадани офтоб ва пеш аз фаромадани он тасбеҳ гӯй."
    },
    {
      "resource_id": 74,
      "text": "Ва низ дар порае аз шаб ва баъд аз ҳар саҷда ӯро тасбеҳ гӯй."
    },
    {
      "resource_id": 74,
      "text": "Ва он гоҳ ки мунодӣ (нидокунанда, Исрофил) аз маконе наздик нидо медиҳад, гӯш фаро дор."
    },
    {
      "resource_id": 74,
      "text": "Рӯзе, ки он овози сахтро ба ҳақ мешунаванд, он рӯз рӯзи берун шудан аз гӯр аст."
    },
    {
      "resource_id": 74,
      "text": "Мо зинда мекунем ва мемиронем ва бозгашт назди Мост."
    },
    {
      "resource_id": 74,
      "text": "Рӯзе, ки замин бишкофад ва онҳо ба шитоб берун оянд ва ин ҷамъоварӣ барои Мо осон аст."
    },
    {
      "resource_id": 74,
      "text": "Мо ба он чӣ мегӯянд, донотарем ва ту ба онҳо зӯр намегӯӣ. Пас ҳар киро аз ваъдаи азоби Ман метарсад, ба Қуръон панд деҳ!"
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "50" }
  }
}
