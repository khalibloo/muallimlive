{
  "translations": [
    {
      "resource_id": 106,
      "text": "Къāф<sup foot_note=114054>1</sup>. Сийлахь долчу Къуръанора /хьо Делан элча ма ву/."
    },
    {
      "resource_id": 106,
      "text": "ХIаъ‚ ма цецбевли уьш шайга шайн юккъера кхерамча варах‚ керстанаша элира: \"ХIара тамаше хIума ду:"
    },
    {
      "resource_id": 106,
      "text": "Вай делча‚ вайх топпар<sup foot_note=114055>1</sup>хилча‚ /вай дендийр ду бохург/ − иза дукха генара духадерзар ду\"."
    },
    {
      "resource_id": 106,
      "text": "Тхуна хиира мел лаьтто царах дIахьош бу<sup foot_note=114056>1</sup>− Тхоьгахь Iалашдеш долу жайна<sup foot_note=114057>2</sup>ма ду."
    },
    {
      "resource_id": 106,
      "text": "Цара харцдира бакъдерг (Къуръан) иза шайга деъначул тIаьхьа‚ тIаккха уьш дукха кегаделлачу гIуллакхехь бу-кх."
    },
    {
      "resource_id": 106,
      "text": "Уьш ца хьовсу шайна тIехула /лаьттачу/ стигале‚ муха хIоттийна Оха иза /цхьа а бIогIам а боцуш‚ муха/ хазйина‚ цуьнан цхьа а Iуьрг а ма дац."
    },
    {
      "resource_id": 106,
      "text": "Латта а даржина Оха‚ цу чохь дихкина Оха лаьмнаш‚ цу чохь ялийтина Оха массо а хазчу шиннах<sup foot_note=114058>1</sup>/ораматаш/."
    },
    {
      "resource_id": 106,
      "text": "Гар а‚ хьехам а хилла /хилийтина Оха уьш/ массо а /Тхуна тōбанца/ т1евоьрзачу лена<sup foot_note=114059>1</sup>."
    },
    {
      "resource_id": 106,
      "text": "Оха доссийра стиглара беркате хилла долу хи‚ цуьнца Оха ялийтина бошмаш а‚ ялтан буьртиг а."
    },
    {
      "resource_id": 106,
      "text": "Деха (лекха) хурманан дитташ‚ шайн тIеттIа  (мог1аршца) стоьм а болуш."
    },
    {
      "resource_id": 106,
      "text": "/Делан/ лешна рицкъ а хилла. Цуьнца (догIица) Оха денбина белла болу мохк. Иштта /хир/ ду /шун кешний чуьра/ арадовлар а."
    },
    {
      "resource_id": 106,
      "text": "Харцдира /бакъдолу дин/ царал хьалха Нухьан къомо а‚ Рассан<sup foot_note=114060>1</sup>дайша а‚ Самудаша<sup foot_note=114061>2</sup>а‚"
    },
    {
      "resource_id": 106,
      "text": "Iадаша<sup foot_note=114062>1</sup>а‚ ФирIавно а‚ ЛутIан вежарша а‚"
    },
    {
      "resource_id": 106,
      "text": "Айкатан<sup foot_note=114063>1</sup>дайша а‚ ТуббаIан<sup foot_note=114064>2</sup>къомо а /Цара/ массара а харцбира элчанаш − бакъ хилира Сан / царна кхерам тасарца / йина ва1да."
    },
    {
      "resource_id": 106,
      "text": "Ницкъ ца кхочуш дисира Тхо хьалха кхолларехь /стигланаш а‚ латта а/? ХIаъ‚ уьш шеконехь бу керлачу кхолларах (денбарх)."
    },
    {
      "resource_id": 106,
      "text": "Оха кхоьллира адам‚ Тхуна хаьа цуьнан сино кхуьссу васвасалла. Тхо герга ду цунна /шен/ лаган пхал а."
    },
    {
      "resource_id": 106,
      "text": "ТIеоьцу /стаго дийриг/ шино тIеоьцучу /малико/, аьтту агIорахь а, аьрру агIорахь а, /шаьш/ хевжина долуш<sup foot_note=114065>1</sup>."
    },
    {
      "resource_id": 106,
      "text": "Цхьа а дош олуш ма дац цо шена гергахь кийча волу тергал деш верг волуш бен (дIаяздеш малик)."
    },
    {
      "resource_id": 106,
      "text": "Валаран вахор<sup foot_note=114066>1</sup>деара /эхартан гIуллакх/ бакъ хиларца. Иза дара хьо шех водуш (кхоьруш) верг."
    },
    {
      "resource_id": 106,
      "text": "Сур лекхира − иза ду ша /Дала керстанашна Iазап дийр ду аьлла/ ваIда йина де."
    },
    {
      "resource_id": 106,
      "text": "Деара массо а са шеца дIалоллург а‚ теш а волуш (шеца маликаш а долуш)."
    },
    {
      "resource_id": 106,
      "text": "Хьо хиллера хьокхунах гIовпал волуш /тидаме ца оьцуш/ − Оха айдира хьан /бIаьргий/ тIера кирхьа − тахана хьан бIаьрса ира хилира<sup foot_note=114067>1</sup>."
    },
    {
      "resource_id": 106,
      "text": "Элира цуьнан накъосто (цунна тIе хIоттинчу малико): \"ХIара ду соьгахь /хьуна/ кечдинарг\" − /жоьжахатин Iазап/."
    },
    {
      "resource_id": 106,
      "text": "/Омра хир ду/: \"Аш шиммо (тIехIоьттинчу маликаша) кхосса жоьжахати чу массо а нуьцкъала /дуьхьал/ волу керста."
    },
    {
      "resource_id": 106,
      "text": "Диканах /нах/ духатухуш хилла волу‚ дозанах ваьлла хилла волу‚ /динехь нахе/ шеко йойтуш хилла волу."
    },
    {
      "resource_id": 106,
      "text": "Иза ву ша Делаца кхин дела хилийтинарг‚ аш шиммо (омра шина малике ду) кхосса иза чIогIачу Iазапа чу\"."
    },
    {
      "resource_id": 106,
      "text": "Цуьнан накъосто<sup foot_note=114068>1</sup>элира: \"Тхан Кхиош-кхобург! Ас ца тилина иза‚ тек иза ша хили-кх генарчу тилар чохь\"."
    },
    {
      "resource_id": 106,
      "text": "Элира /Дала/<sup foot_note=114069>1</sup>: \"Аш ма къийса Суна гергахь. Ас хьалха /дуьненахь/ бахийтира шуна Сан кхерам."
    },
    {
      "resource_id": 106,
      "text": "Дош хийцор дац Суна гергахь. Со вац зуламаш дийр долуш Сан лешна\"."
    },
    {
      "resource_id": 106,
      "text": "Оцу дийнахь Оха эр ду жоьжахатига: \"Хьо юьзний?\" Цо эр: \"Кхин сов буй<sup foot_note=114070>1</sup>?\" /чубахка/."
    },
    {
      "resource_id": 106,
      "text": "Гергаялира ялсамани /Делах/ кхоьручарна гена йоцуш."
    },
    {
      "resource_id": 106,
      "text": "ХIара ду шуна хир ду аьлларг- х1ор /тōба дарца/ Далла тIе воьрзучунна‚ /дин/ Iалашдечунна."
    },
    {
      "resource_id": 106,
      "text": "Къинхетаме волчух кхоьруш хиллачунна, Иза шена гуш воццушехь‚ Ша /Далла тIе/ доьрзучу дагца веана волчу."
    },
    {
      "resource_id": 106,
      "text": "ЧугIо цунна машарца! ХIара ду гуттаренан де."
    },
    {
      "resource_id": 106,
      "text": "Царна шайна мел дезарг ду цу чохь. Тхоьгахь тIетоха а ду."
    },
    {
      "resource_id": 106,
      "text": "Мел /дукха/ хIаллакйина Оха царал хьалха тIаьхьенаш‚ уьш царал вуно а чIогIа а йолуш ницкъаца. Уьш дIасхьаийдира махкахула‚ юй техьа /валарх/ кIелхьарбовла меттиг?"
    },
    {
      "resource_id": 106,
      "text": "Баккъалла а, цу чохь хьехам бу-кх шен дог долчунна‚ я ша лерг диллинчунна /ладогIа/, ша теш а волуш."
    },
    {
      "resource_id": 106,
      "text": "Оха кхоьллира стигланаш а‚ латта а‚ цу шиннан юккъехь мел дерг а ялх дийнахь‚ Тхох ца хьакхаделира цхьа а кIаддалар."
    },
    {
      "resource_id": 106,
      "text": "Ахь собар де цара дуьйцучунна тIехь‚ тасбахь де хьуо Кхиош-кхобург хасторца малх схьакхетале а‚ дIабузале а."
    },
    {
      "resource_id": 106,
      "text": "Буьйсанах а − тасбахь де Цунна‚ сужданийн (ламазийн) тIаьхьа а<sup foot_note=114071>1</sup>."
    },
    {
      "resource_id": 106,
      "text": "ЛадогIа оцу дийнахь кхойкхучун (Исрафил маликан) кхайкхаре (сур лакхаре стигална) герга йолчу меттера (Байтул макъдисера)<sup foot_note=114072>1</sup>."
    },
    {
      "resource_id": 106,
      "text": "Оцу дийнахь царна хозур бу мохь (Исрафил малико шолгIа зурна локхуш юха денбар) бакъдеш. Иза арадовлу де ду /кешнашкара/."
    },
    {
      "resource_id": 106,
      "text": "Баккъалла а, Оха денбо‚ Оха болуьйту‚ Тхуна тIе ду дIадерзар а."
    },
    {
      "resource_id": 106,
      "text": "Оцу дийнахь латта дедар ду царах, /уьш/ сихлуш /шаьш кхойкхучунна тIе/. Иза гулдар Тхуна атта ду."
    },
    {
      "resource_id": 106,
      "text": "Тхо дика хууш ду цара олург. Хьо вац царна тIехь ницкъ бийриг. Хьехам бе Къуръанца Сан кхерамах кхоьруш волчунна."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "50" }
  }
}
