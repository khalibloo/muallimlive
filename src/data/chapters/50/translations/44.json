{
  "translations": [
    { "resource_id": 44, "text": "Qaf. Pe Coranul cel slăvit!" },
    {
      "resource_id": 44,
      "text": "Ba nu! Ei se miră că a venit la ei un predicator dintre ei. Cei tăgăduitori spun: “Este un lucru de mirare ca atunci"
    },
    {
      "resource_id": 44,
      "text": "când vom muri şi vom fi ţărână, va mai fi o întoarcere de departe?”"
    },
    {
      "resource_id": 44,
      "text": "Noi ştim ceea ce pământul înghite din ei, căci avem o Carte păstrătoare."
    },
    {
      "resource_id": 44,
      "text": "Ba nu! Ei socotesc Adevărul minciună când vine la ei şi sunt în încurcătură."
    },
    {
      "resource_id": 44,
      "text": "Oare nu văd deasupra lor cerul cum l-am zidit şi l-am împodobit şi nici o crăpătură nu are?"
    },
    {
      "resource_id": 44,
      "text": "Pământul! Noi l-am întins şi am aruncat pe el munţii, am făcut să crească pe el fiece soi de bucurie aducător,"
    },
    {
      "resource_id": 44,
      "text": "ca prevedere şi amintire pentru fiece rob care se căieşte."
    },
    {
      "resource_id": 44,
      "text": "Noi facem să cadă din cer o apă binecuvântată cu care facem să crească grădini şi grâne de secerat,"
    },
    {
      "resource_id": 44,
      "text": "precum şi curmalii falnici cu ciorchini bine rânduiţi"
    },
    {
      "resource_id": 44,
      "text": "ca înzestrare a robilor noştri. Noi dăm astfel viaţă unui ţinut mort. Şi aşa va fi şi Ieşirea!"
    },
    {
      "resource_id": 44,
      "text": "Şi alţii înaintea lor au hulit: poporul lui Noe, oamenii din Ar-Rass, tamudiţii,"
    },
    { "resource_id": 44, "text": "adiţii, Faraon, fraţii lui Lot," },
    {
      "resource_id": 44,
      "text": "oamenii din Al-Aika, poporul lui Tubba’. Toţi i-au hulit pe trimişi şi atunci ameninţarea Mea s-a împlinit."
    },
    {
      "resource_id": 44,
      "text": "Oare Noi am obosit la creaţia dintâi? Ba nu! Ei stau însă la îndoială asupra unei noi creaţii!"
    },
    {
      "resource_id": 44,
      "text": "Noi am creat omul şi ştim ispitele la care-l împinge sufletul său, căci Noi suntem mai aproape de el decât vena gâtului său."
    },
    {
      "resource_id": 44,
      "text": "Când cei doi trimişi la întâlnire se aşează de-a dreapta şi de-a stânga Sa,"
    },
    {
      "resource_id": 44,
      "text": "el nu va rosti nici un cuvânt fără ca un păzitor să nu fie gata!"
    },
    {
      "resource_id": 44,
      "text": "Beţia morţii aduce Adevărul de la care tu te-ai îndepărtat!"
    },
    {
      "resource_id": 44,
      "text": "Când se va sufla în trâmbiţă, aceasta va fi Ziua Ameninţării!"
    },
    {
      "resource_id": 44,
      "text": "Fiece suflet va veni cu un îmbolditor şi cu un martor."
    },
    {
      "resource_id": 44,
      "text": "Tu ai fost în nepăsare faţă de aceasta, însă Noi ţi-am dat la o parte vălul şi privirea ta este pătrunzătoare astăzi!"
    },
    {
      "resource_id": 44,
      "text": "Însoţitorul său va zice: “Ceea ce am este gata!”"
    },
    {
      "resource_id": 44,
      "text": "Aruncaţi-l, amândoi, în Gheenă pe fiece tăgăduitor încăpăţânat,"
    },
    {
      "resource_id": 44,
      "text": "potrivnic al binelui, călcător de lege şi neîncrezător."
    },
    {
      "resource_id": 44,
      "text": "Aruncaţi-l în osânda cea înfricoşătoare pe cel care-I alătură lui Dumnezeu un alt dumnezeu!"
    },
    {
      "resource_id": 44,
      "text": "Însoţitorul său va spune: “Domnul nostru! Nu eu l-am ticăloşit, ci el era deja într-o rătăcire adâncă.”"
    },
    {
      "resource_id": 44,
      "text": "Dumnezeu va spune: “Nu vă certaţi înaintea Mea! Eu v-am trimis înainte ameninţarea!"
    },
    {
      "resource_id": 44,
      "text": "La Mine, cuvântul nu se schimbă. Eu nu sunt nedrept cu robii Mei.”"
    },
    {
      "resource_id": 44,
      "text": "În Ziua când vom spune Gheenei: “Te-ai umplut?”, ea va spune: “Mai sunt încă?”"
    },
    {
      "resource_id": 44,
      "text": "Grădina va fi adusă nu departe de cei temători"
    },
    {
      "resource_id": 44,
      "text": "“Aceasta este ceea ce vi s-a făgăduit, vouă, fiecăruia ce se întoarce (către Dumnezeu) şi Îi păzeşte (poruncile),"
    },
    {
      "resource_id": 44,
      "text": "şi se teme de Milostivul în Taina Sa şi vine cu inima plecată."
    },
    {
      "resource_id": 44,
      "text": "Intraţi în pace: “Aceasta este Ziua veşniciei.”"
    },
    {
      "resource_id": 44,
      "text": "Ei vor avea acolo ceea ce vor şi la Noi vor avea mai mult."
    },
    {
      "resource_id": 44,
      "text": "Câte leaturi am nimicit înaintea lor? Şi erau mult mai de temut decât ei. Străbateţi ţinuturile! Este oare vreun adăpost?"
    },
    {
      "resource_id": 44,
      "text": "Întru aceasta este o amintire pentru cel care are o inimă, pentru cel care îşi apleacă urechea, pentru cel care mărturiseşte."
    },
    {
      "resource_id": 44,
      "text": "Noi am creat în şase zile cerurile, pământul şi ceea ce se află între ele, iar osteneala nu Ne-a ajuns!"
    },
    {
      "resource_id": 44,
      "text": "Rabdă ceea ce spun! Preamăreşte lauda Domnului tău înainte de ivirea soarelui şi înainte de asfinţit!"
    },
    {
      "resource_id": 44,
      "text": "Preamăreşte lauda Sa în noapte şi după rugăciuni!"
    },
    {
      "resource_id": 44,
      "text": "Ascultă!... În Ziua când Chemătorul va chema dintr-un loc apropiat,"
    },
    {
      "resource_id": 44,
      "text": "în Ziua când vor auzi Strigătul întru Adevăr, aceea va fi Ziua Ieşirii!"
    },
    {
      "resource_id": 44,
      "text": "Noi suntem Cei care dăruim viaţa şi Cei care dăruim moartea. Întru Noi este devenirea."
    },
    {
      "resource_id": 44,
      "text": "În Ziua când pământul se va despica deasupra lor, vom face lesne adunarea."
    },
    {
      "resource_id": 44,
      "text": "Noi ştim mai bine ceea ce spun. Tu nu eşti asupra lor un despot. Adu-i aminte de Coran celui ce se teme de ameninţarea Mea!"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "50" }
  }
}
