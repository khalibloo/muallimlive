{
  "translations": [
    {
      "resource_id": 32,
      "text": "Ina rantsuwa da iskõkin da ake sakõwa jẽre, sunã bin jũna."
    },
    {
      "resource_id": 32,
      "text": "Sa'an nan, su zamã iskõki mãsu ƙarfi suna kaɗãwa da ƙarfi."
    },
    { "resource_id": 32, "text": "Kuma, mãsu watsa rahama wãtsãwa." },
    {
      "resource_id": 32,
      "text": "sa'an nan, da ãyõyi mãsu rarrabe gaskiya da ƙarya rarrabẽwa."
    },
    {
      "resource_id": 32,
      "text": "Sa'an nan da malã'iku mãsu jẽfa tunãtarwa ga Manzanni."
    },
    { "resource_id": 32, "text": "Domin yanke hamzari ko dõmin gargadi." },
    {
      "resource_id": 32,
      "text": "Lalle ne, abin da ake yi muku wa'adi da shi tabbas mai aukuwa ne"
    },
    { "resource_id": 32, "text": "To, idan taurãri aka shãfe haskensu." },
    { "resource_id": 32, "text": "Kuma, idan sama aka tsãge ta." },
    { "resource_id": 32, "text": "Kuma, idan duwãtsu aka nike su." },
    {
      "resource_id": 32,
      "text": "Kuma, idan manzanni aka ƙayyade lõkacin tãra su."
    },
    { "resource_id": 32, "text": "Domin babbar rãnar da aka yi wa ajali." },
    { "resource_id": 32, "text": "Domin rãnar rarrabẽwa." },
    { "resource_id": 32, "text": "Kuma, me ya sanar da kai rãnar rarrabẽwa?" },
    {
      "resource_id": 32,
      "text": "Bone yã tabbata a rãnar nan, ga mãsu ƙaryatãwa!"
    },
    {
      "resource_id": 32,
      "text": "Ashe, ba Mu halakar da (mãsu ƙaryatãw) na farko ba."
    },
    {
      "resource_id": 32,
      "text": "Sa'an nan, kuma zã Mu biyar musu da na ƙarshe?"
    },
    { "resource_id": 32, "text": "Haka nan, Muke aikatãwa da mãsu yin laifi." },
    {
      "resource_id": 32,
      "text": "Bone yã tabbata a rãnar nan ga mãsu ƙaryatãwa!"
    },
    {
      "resource_id": 32,
      "text": "Ashe, ba Mu halitta ku daga wani ruwa wulakantacce ba."
    },
    {
      "resource_id": 32,
      "text": "Sa'an nan Muka sanya shi a cikin wani wurin natsuwa amintacce."
    },
    { "resource_id": 32, "text": "Zuwa ga wani gwargwadon mudda sananna." },
    {
      "resource_id": 32,
      "text": "Sa'an nan, Muka nũna iyãwarMu? Madalla da Mu, Mãsu nũna iyãwa."
    },
    {
      "resource_id": 32,
      "text": "Bone ya tabbata a rãnar nan ga mãsu ƙaryatãwa!"
    },
    { "resource_id": 32, "text": "Ashe, ba Mu sanya ƙasa matattarã ba." },
    { "resource_id": 32, "text": "Ga rãyayyu da matattu," },
    {
      "resource_id": 32,
      "text": "Kuma, Muka sanya, a cikinta, kafaffun duwãtsu maɗaukaka, kuma Muka shayar da ku ruwa mai dãɗi?"
    },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "Ku tafi zuwa ga abin da kuka kasance kuna ƙaryatãwa game da shi!"
    },
    { "resource_id": 32, "text": "Ku tafi zuwa ga wata inuwa mai rassa uku." },
    {
      "resource_id": 32,
      "text": "Ita ba inuwar ba, kuma ba ta wadãtarwa daga harshen wuta."
    },
    {
      "resource_id": 32,
      "text": "Lalle ne, ita, tanã jifã da tartsatsi kamar sõraye."
    },
    { "resource_id": 32, "text": "Kamar dai su raƙumma ne baƙãƙe." },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "Wannan, yini ne da bã zã su iya yin magana ba."
    },
    {
      "resource_id": 32,
      "text": "Bã zã a yi musu izni ba, balle su kãwo hanzari."
    },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "Wannan rãnar rarrabẽwa ce, Mun tattara ku tare da mutãnen farko."
    },
    {
      "resource_id": 32,
      "text": "To, idan akwai wata dabara gare ku, sai ku yi ma Ni ita."
    },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "Lalle ne, mãsu taƙawa suna a cikin inuwõwi da marẽmari."
    },
    {
      "resource_id": 32,
      "text": "Da wasu 'ya'yan itãce irin waɗanda suke marmari."
    },
    {
      "resource_id": 32,
      "text": "(A ce musu) &quot;Ku ci ku sha cikin ni'ima sabõda abin da kuka kasance kuna aikatãwa.&quot;"
    },
    {
      "resource_id": 32,
      "text": "Lalle ne, Mũ haka Muke sãka wa mãsu kyautatãwa."
    },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "(Ana ce musu) &quot;Ku ci ku ji ɗan dãdi kaɗan, lalle ne dai ku mãsu laifi ne.&quot;"
    },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "Kuma, idan an ce musu: &quot;Ku yi rukũ'i; bã zã su yi rukũ'in (salla) ba.&quot;"
    },
    {
      "resource_id": 32,
      "text": "Bone ya tabbata, a rãnar nan, ga mãsu ƙaryatãwa!"
    },
    {
      "resource_id": 32,
      "text": "To, da wane lãbãri (Littãfi), waninsa (Alƙur'ãni) zã su yi ĩmãni"
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "77" }
  }
}
