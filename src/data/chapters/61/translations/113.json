{
  "translations": [
    {
      "resource_id": 113,
      "text": "Аспандардағылар мен жердегілер Аллаһты  / барлық кемшіліктен /  пәк деп дәріптейді. Ол өте Үстем, аса Дана."
    },
    {
      "resource_id": 113,
      "text": "Ей, иманға келгендер! Өздерің істемейтін істерінді не үшін айтасыңдар?"
    },
    {
      "resource_id": 113,
      "text": "Өздерің істемейтін нәрсені айтуларың Аллаһтың алдында өте жеккөрінішті."
    },
    {
      "resource_id": 113,
      "text": "Анығында, Аллаһ Өзінің жолында арасы тығызқаланған қамалдай сап түзеп соғысатындарды жақсы көреді."
    },
    {
      "resource_id": 113,
      "text": "Кезінде Мұса еліне: «Ей, елім! Аллаһтың елшісі екенімді біле тұра не үшін маған жәбір бересіңдер?» - деп айтты. Олар  / хақтан /  ауытқыған кезде, Аллаһ олардың жүректерін  / жолдан /  бұрды. Аллаһ бұзық  / бойсұнбаушы /  елді тура жолға салмайды."
    },
    {
      "resource_id": 113,
      "text": "Әрі кезінде Мәриям ұлы Иса: «Ей, Исраил ұрпақтары! Шын мәнінде, мен сен­дерге өзімнен алдын келген Тәураттағыны растаушы және менен кейін келетін Ахмад есімді Елші жөнінде сүйінші хабар жеткізуші ретінде  / жіберілген /  Аллаһтың елшісімін», -деген еді. Ол Оларға анық дәлелдермен келген кезде, олар: «Бұл анық сиқыр», - деді."
    },
    {
      "resource_id": 113,
      "text": "Исламға шақырыла тұра Аллаһ жайында өтірікті құрастырғаннан өткен әділетсіз кім бар? Аллаһ әділетсіз адамдарды тура жолға салмайды."
    },
    {
      "resource_id": 113,
      "text": "Олар Аллаһтың нұрын ауыздарымен  / ауызекі сөздерімен /  өшіруді қалайды. Алайда кәпірлер жеккөрсе де, Аллаһ Өз нұрын соңына жеткізеді."
    },
    {
      "resource_id": 113,
      "text": "Ол, Өз елшісін  / тура жолды ұстануға /  басшылықпен  / Құранмен /  және ақиқат дінімен  / Исламмен / , оны барлық діндерден үстем ету үшін жіберген, мүшріктер  / Аллаһқа серік қосушылар /  мұны жек көрсе де."
    },
    {
      "resource_id": 113,
      "text": "Ей, иманға келгендер! Сендерге өздеріңдіжантүршігерлік азаптан құтқаратын бір «сауданы» көрсетейін бе?"
    },
    {
      "resource_id": 113,
      "text": "Аллаһқа және Оның елшісіне сеніңдер, Аллаһтың жолында малдарыңмен әрі жандарыңмен күресіндер. Білсеңдер, сендер үшін осы қайырлы."
    },
    {
      "resource_id": 113,
      "text": "Сонда Ол күнәларыңды кешіріп, сендерді астынан өзендер ағатын  / Жәннаттағы /  бақтарға және ’Адн жәннатындағы көркем жайларға кіргізеді. Міне, осы - ұлы табыс."
    },
    {
      "resource_id": 113,
      "text": "Әрі өздерің жақсы көретін басқа да нәрселер: Аллаһтан жәрдем және жақын бір жеңіс бар.  / Ей, Мұхаммед! /  Имандыларды осы хабармен сүйіншіле."
    },
    {
      "resource_id": 113,
      "text": "Ей, иманға келгендер! Мәриям ұлы Исаның хауарилерге: «Менің Аллаһ  / жолындағы /  жәрдемшілерім кім?» - дегенінде, хауарилердің: «Біз - Аллаһтың жәрдемшілеріміз», -дегендеріндей Аллаһтың  / Оның дінінің /  жәрдемшілері болыңдар. Сонда, Исраил ұрпақтарының бір бөлігі иманға келді, ал бір бөлігі күпірлік келтірді  / қарсы шықты / . Біз иманға келгендерге дұшпандарына қарсы қолдау көрсеттік, сөйтіп олар үстем болды."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "61" }
  }
}
