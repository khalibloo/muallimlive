{
  "translations": [
    {
      "resource_id": 214,
      "text": "Allaha slavi i veliča ono što je na nebesima i ono što je na Zemlji;\nOn je Silni i Mudri!"
    },
    {
      "resource_id": 214,
      "text": "O vi koji vjerujete, zašto govorite ono što ne činite?!"
    },
    {
      "resource_id": 214,
      "text": "Kako samo Allah prezire da govorite ono što ne činite!"
    },
    {
      "resource_id": 214,
      "text": "Allah, zaista, voli one koji se na Njegovu putu bore u redovima kao da su zdanje utvrđeno."
    },
    {
      "resource_id": 214,
      "text": "Kada Musa reče narodu svome: \"O narode moj, zašto me uznemiravate, a dobro znate da sam vam ja Allahov poslanik!\", i kad oni skrenuše ustranu, Allah njihova srca skrenu, a Allah neće uputiti narod koji je buntovan."
    },
    {
      "resource_id": 214,
      "text": "A kada Isa, sin Merjemin, reče: “O sinovi Israilovi, ja sam vam Allahov\nposlanik, da vam potvrdim prije mene objavljeni Tevrat i da vam donesem radosnu vijest o poslaniku čije je ime Ahmed, koji će poslije mene doći.”, i kad im je donio jasne dokaze, oni rekoše: “Ovo je očita vradžbina!”"
    },
    {
      "resource_id": 214,
      "text": "A ima li većeg zulumćara od onoga koji o Allahu laži iznosi\ndok se u islam poziva?! A Allah neće uputiti ljude zulumćare."
    },
    {
      "resource_id": 214,
      "text": "Oni žele utrnuti Allahovo svjetlo ustima svojim, a Allah će upotpuniti svjetlo Svoje, makar to mrzili nevjernici."
    },
    {
      "resource_id": 214,
      "text": "On je Onaj Koji je poslao Svog Poslanika s Uputom i Vjerom Istine\nda bi je uzdigao iznad svih vjera, makar to višebošci mrzili."
    },
    {
      "resource_id": 214,
      "text": "O vi koji vjerujete, hoćete li da vam ukažem na trgovinu, koja\nće vas iz patnje bolne spasiti?"
    },
    {
      "resource_id": 214,
      "text": "U Allaha i Poslanika Njegova vjerujte i imecima svojim i životima svojim na Allahovu putu se borite - to vam je, da znate, bolje."
    },
    {
      "resource_id": 214,
      "text": "On će vam grijehe vaše oprostiti i uvesti vas u džennetske bašče, kroz koje rijeke teku, i u divne dvorove u vrtovima Adna; to je uspjeh veliki."
    },
    {
      "resource_id": 214,
      "text": "A dat će vam i drugu blagodat koju volite: Allahovu pomoć i skoru\npobjedu! Zato obraduj vjernike!"
    },
    {
      "resource_id": 214,
      "text": "O vi koji vjerujete, budite pomagači Allahovi, kao što je rekao Isa, sin Merjemin, prisnim sljedbenicima: \"Ko su moji pomagači u pozivanju Allahu?\" Prisni sljedbenici odgovoriše: \"Mi smo Allahovi pomagači!\" Onda je jedna skupina iz potomaka lsrailovih povjerovala, a druga skupina uznevjerovala! Pa smo one koji su vjerovali protiv njihovih neprijatelja osnažili pa su postali nadmoćni."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "61" }
  }
}
