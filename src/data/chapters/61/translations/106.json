{
  "translations": [
    {
      "resource_id": 106,
      "text": "Далла тасбахь дина стигланашкахь мел долчо а‚ лаьттахь мел долчо. Иза веза верг а‚ хьукам /нийса/ деш верг а ву."
    },
    {
      "resource_id": 106,
      "text": "ХIай ийман диллинарш! Аш хIунда дуьйцу шаьш деш доцург<sup foot_note=114206>1</sup>?"
    },
    {
      "resource_id": 106,
      "text": "Йоккха хилла оьгIазло Далла гергахь аш āлар шаьш деш доцург."
    },
    {
      "resource_id": 106,
      "text": "Баккъалла а, Далла беза Шен новкъахь тIом беш берш цхьа могIа бина, шаьш чIагIйина гIишло санна."
    },
    {
      "resource_id": 106,
      "text": "Мусас ма элира шен къоме /ахь хьахаде иза‚ хIай Мухьаммад‚ хьан нахе/: \"ХIай сан къам‚ аш хIунда суна халахоьтуьйту? Шу хууш ма дуй со шуьга /ваийтина/ Делан элча вуйла\". Уьш /бакъдолчух/ дIабирзича − Дала дIадерзира церан дегнаш /бакъдолчух/. Дала нис ца до песакъ къам."
    },
    {
      "resource_id": 106,
      "text": "Марьяман кIанта Iийсас ма элира‚ /ахь дагадайта иза хьан нахе‚ хIай Мухьаммад/: \"ХIай Исраилан кIентий! Баккъалла а, со шуьга /ваийтина/ Делан элча ву-кх‚ бакъдеш сол хьалха хилла Таврат а‚ кхаъ боккхуш сол тIаьхьа вогIур волчу элчанца, шен цIе Ахьмад<sup foot_note=114207>1</sup>йолуш\". ТIаьхьа иза шайга веъча билгалонашца‚ цара элира: \"ХIара билгала бозбуунчалла ду\"."
    },
    {
      "resource_id": 106,
      "text": "Мила ву зуламе ша Далла тIехь харцдерг кхоьллина волчул‚ ша /Далла/ муьт1ахь хиларе (ислам дине) кхойкхуш а волуш? Дала нис ца до зуламе къам."
    },
    {
      "resource_id": 106,
      "text": "Уьш лууш бу шайн багенашца Делан нур дайа. Дала кхочушдо Шен нур, цатешачарна и мел ца дезахь."
    },
    {
      "resource_id": 106,
      "text": "Иза ву вахийтинарг Шен элча нийсачу некъаца а‚ бакъдолчу динца и толийтархьама массо а дина тIехь, мушрикунашна иза мел ца дезахь а."
    },
    {
      "resource_id": 106,
      "text": "ХIай ийман диллинарш! Ас нисдой шу йохка-эцарна тIе, цо шу кIелхьарадохур долуш лазош долчу Iазапах? /Иза :/"
    },
    {
      "resource_id": 106,
      "text": "Шу Делах а‚ Цуьнан элчанах а тешар ду‚ аш Делан новкъахь къахьегар<sup foot_note=114208>1</sup>ду шайн бахамца а‚ синошца а. Иза дика ду шуна, шу хууш хиллехь."
    },
    {
      "resource_id": 106,
      "text": "Цо (Дала) гечдийр ду шуна къинош‚ чудохуьйтур ду бошмашна‚ шайна бухахула хиш оьхуш долчу‚ Iадн ялсаманин цIенчу гIишлошна. Иза сийлахь-боккха толам бу-кх!"
    },
    {
      "resource_id": 106,
      "text": "Кхин /ниIмат хир ду/, шуна ша дезаш долу − Делера гIо а‚ гергара толам а. Ахь кхаъ баккха муъмин нахана."
    },
    {
      "resource_id": 106,
      "text": "ХIай ийман диллинарш! Шу хилалаш Делан гIоьнчий, Марьяман кIанта Iийсас шен мутаIелимашка аьлла хиларх терра: \"Муьлш бу Делан аг1оргахьа сан гIоьнчий?\" МутаIелимаша элира: \"Тхо ду Делан гIоьнчий\". Исраилан кIентех цхьана тобано ийман диллира‚ /кхечу/ тобано керстаналла дира. ТIаккха Оха чIагIбира ийман диллинарш церан мостагIчунна тIехь − уьш хилира толам баьккхинарш /делилашца а, билгалонашца а/."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "61" }
  }
}
