{
  "translations": [
    {
      "resource_id": 42,
      "text": "Zbliża się do ludzi rozrachunek, lecz oni beztrosko się odwracają."
    },
    {
      "resource_id": 42,
      "text": "Nie przychodzi do nich żadne nowe napomnienie od ich Pana, żeby mu się nie przysłuchiwali, zabawiając się"
    },
    {
      "resource_id": 42,
      "text": "Z lekkim sercem. Ci, którzy byli niesprawiedliwi, potajemnie rozprawiają: \"Czy on nie jest tylko człowiekiem, podobnie jak wy? Czyż będziecie się oddawać czarom skoro jasno widzicie?\""
    },
    {
      "resource_id": 42,
      "text": "Powiedz: \"Mój Pan zna słowa w niebie i na ziemi. On jest Słyszący, Wszechwiedzący!\""
    },
    {
      "resource_id": 42,
      "text": "Oni powiedzieli przeciwnie: \"To mieszanina marzeń sennych! On to wymyślił! On jest poetą! Niechże on przyjdzie do nas z jakimś znakiem, tak jak byli wysyłani dawni posłańcy!\""
    },
    {
      "resource_id": 42,
      "text": "Nie uwierzyło przed nimi żadne miasto, które zniszczyliśmy. Czyż oni uwierzą?"
    },
    {
      "resource_id": 42,
      "text": "I wysyłaliśmy przed tobą tylko ludzi, którym zostało dane objawienie. Zapytajcie więc ludzi posiadających napomnienie, jeśli wy sami nie wiecie!"
    },
    {
      "resource_id": 42,
      "text": "My nie daliśmy im takiego ciała, żeby mogli się obejść bez pożywienia czy też byli nieśmiertelni."
    },
    {
      "resource_id": 42,
      "text": "Potem dotrzymaliśmy im obietnicy i uratowaliśmy ich oraz tych, których chcieliśmy, a wytraciliśmy ludzi występnych."
    },
    {
      "resource_id": 42,
      "text": "Zesłaliśmy wam Księgę, w której jest napomnienie dla was. Czyż wy nie rozumiecie?"
    },
    {
      "resource_id": 42,
      "text": "Ileż miast niesprawiedliwych obróciliśmy w gruzy i stworzyliśmy po nich inne ludy!"
    },
    {
      "resource_id": 42,
      "text": "A kiedy oni poczuli Naszą srogość, pośpiesznie uciekli stamtąd."
    },
    {
      "resource_id": 42,
      "text": "\"Nie uciekajcie i powróćcie do tego dobrobytu, z którego korzystaliście, i do waszych mieszkań! Być może, będziecie zapytani.\""
    },
    {
      "resource_id": 42,
      "text": "Powiedzieli: \"O biada nam! Byliśmy niesprawiedliwi.\""
    },
    {
      "resource_id": 42,
      "text": "I nie ustało to ich wołanie, aż uczyniliśmy ich żniwem - bezwładnymi."
    },
    {
      "resource_id": 42,
      "text": "I nie stworzyliśmy nieba i ziemi, i tego, co jest między nimi, dla zabawy."
    },
    {
      "resource_id": 42,
      "text": "A jeślibyśmy chcieli się zabawić, to znaleźlibyśmy rozrywkę u Nas, gdybyśmy w ogóle mieli działać."
    },
    {
      "resource_id": 42,
      "text": "Przeciwnie! My razimy prawdą fałsz; ona rozbija mu głowę i fałsz znika. Biada wam z powodu tego, co opisujecie!"
    },
    {
      "resource_id": 42,
      "text": "Do Niego należą ci, którzy są w niebiosach i na ziemi. A ci, którzy są przy Nim, nie wbijają się w pychę; tak by Jemu czci nie oddawać; i nie ustają."
    },
    {
      "resource_id": 42,
      "text": "Oni głoszą chwałę nocą i dniem i nie doznają zmęczenia."
    },
    {
      "resource_id": 42,
      "text": "Czyż oni wzięli sobie bogów z ziemi, którzy mogliby wskrzeszać?"
    },
    {
      "resource_id": 42,
      "text": "A gdyby na niebie i ziemi byli bogowie, poza Bogiem, to one uległyby zniszczeniu. Chwała Bogu, Panu Tronu! On jest ponad to, co Jemu przypisują!"
    },
    {
      "resource_id": 42,
      "text": "On nie będzie zapytywany o to, co czyni, a oni będą zapytywani."
    },
    {
      "resource_id": 42,
      "text": "Czy oni wzięli sobie innych bogów, poza Nim? Powiedz: \"Dostarczcie wasze dowody! To jest napomnienie dla tych, którzy są ze mną, i napomnienie dla tych, którzy byli przede mną.\" Ale większość z nich nie zna prawdy i oni się odsuwają."
    },
    {
      "resource_id": 42,
      "text": "My nie wysłaliśmy przed tobą żadnego posłańca, któremu nie dalibyśmy objawienia: \"Nie ma boga, jak tylko Ja! Przeto czcijcie Mnie!\""
    },
    {
      "resource_id": 42,
      "text": "Oni powiedzieli: \"Miłosierny wziął Sobie syna.\" Niech On będzie wysławiony! Ależ przeciwnie! To są tylko słudzy otoczeni szacunkiem!"
    },
    {
      "resource_id": 42,
      "text": "Oni nie wyprzedzają Go w słowie; oni działają na Jego rozkaz."
    },
    {
      "resource_id": 42,
      "text": "On wie to, co jest przed nimi, i to, co jest za nimi; oni będą się wstawiać tylko za tymi, których On sobie upodobał; oni są przeniknięci obawą przed Nim."
    },
    {
      "resource_id": 42,
      "text": "A ktokolwiek z nich powie: \"Ja jestem bogiem, poza Nim!\" - to temu My zapłacimy Gehenną. W ten sposób My płacimy niesprawiedliwym!"
    },
    {
      "resource_id": 42,
      "text": "Czyż ci, którzy nie uwierzyli, nie widzieli, iż niebiosa i ziemia stanowiły jedną zwartą masę i My rozdzieliliśmy je, i stworzyliśmy z wody każdą żyjącą rzecz? Czyż oni nie uwierzą?"
    },
    {
      "resource_id": 42,
      "text": "I umieściliśmy na ziemi solidnie stojące, aby się ona nie kołysała z ludźmi."
    },
    {
      "resource_id": 42,
      "text": "I uczyniliśmy na niej wąwozy jako drogi. Być może, oni pójdą drogą prostą! I uczyniliśmy niebo sklepieniem chroniącym~ lecz oni się odwracają od Naszych znaków."
    },
    {
      "resource_id": 42,
      "text": "On jest Tym, który stworzył: noc i dzień, słońce i księżyce: - Wszystko żegluje po orbicie."
    },
    {
      "resource_id": 42,
      "text": "My nie daliśmy nieśmiertelności żadnemu człowiekowi przed tobą. Czyżbyś ty miał umrzeć, a oni mieliby być nieśmiertelni?"
    },
    {
      "resource_id": 42,
      "text": "Każda dusza zakosztuje śmierci. My doświadczamy was złem i dobrem, dla wypróbowania, i wy do Nas będziecie sprowadzeni."
    },
    {
      "resource_id": 42,
      "text": "Kiedy widzą cię ci, którzy nie wierzą, biorą cię jedynie za przedmiot szyderstwa: \"Czy to ten, który tak lekceważąco wspomina waszych bogów?\" Oni nie wierzą w napomnienie Miłosiernego."
    },
    {
      "resource_id": 42,
      "text": "Człowiek został stworzony z pośpiechu! Ja pokażę wam niebawem Moje znaki; nie żądajcie więc ode Mnie pośpiechu!"
    },
    {
      "resource_id": 42,
      "text": "Oni mówią: \"Kiedyż się spełni ta obietnica, jeśli jesteście prawdomówni?!\""
    },
    {
      "resource_id": 42,
      "text": "O, gdyby ci, którzy nie uwierzyli, znali tę chwilę, kiedy nie będą mogli odwrócić ognia ani od swoich twarzy, ani od swoich pleców - i nie będą wspomożeni!"
    },
    {
      "resource_id": 42,
      "text": "Tak! Przyjdzie ona do nich niespodzianie i wprawi ich w zdumienie; i nie będą w stanie jej odwrócić ani nie będzie im dana żadna zwłoka!"
    },
    {
      "resource_id": 42,
      "text": "Wyśmiewano już posłańców przed tobą, lecz szyderców objęło to, z czego się wyśmiewali."
    },
    {
      "resource_id": 42,
      "text": "Powiedz: \"Kto uchroni was w ciągu nocy i dnia przed Miłosiernym?\" Lecz oni, przeciwnie; odwracają się od napomnienia swego Pana."
    },
    {
      "resource_id": 42,
      "text": "Czy oni mają bogów, którzy ich obronią przed Nami? Oni nie potrafią pomóc sobie samym, ani też nie mogą mieć przeciwko nam sprzymierzeńca."
    },
    {
      "resource_id": 42,
      "text": "Pozwoliliśmy używać dóbr tego świata - im i ich ojcom - jak długo potrwa ich życie. Czy oni nie widzą, że My przychodzimy na ziemię, zmniejszając ją po krańcach? Mogą oni zatem być zwycięzcami?"
    },
    {
      "resource_id": 42,
      "text": "Powiedz: \"Ja was tylko ostrzegam przez objawienie. Lecz nie słyszą wezwania głusi, kiedy są ostrzegani.\""
    },
    {
      "resource_id": 42,
      "text": "A jeśli dosięgnie ich tchnienie kary twojego Pana, to z pewnością oni powiedzą: \"Biada nam! Byliśmy niesprawiedliwi!\""
    },
    {
      "resource_id": 42,
      "text": "My postawimy wagi sprawiedliwości w Dniu Zmartwychwstania. Żadna dusza nie dozna w niczym krzywdy, nawet na ciężar jednego tylko ziarnka gorczycy; My je przyniesiemy. My wystarczymy jako rozliczający!"
    },
    {
      "resource_id": 42,
      "text": "Daliśmy już Mojżeszowi i Aaronowi rozróżnienie i światłość, i napomnienie dla ludzi bogobojnych;"
    },
    {
      "resource_id": 42,
      "text": "Dla tych, którzy się boją swego Pana w skrytości, którzy są niespokojni z powodu Godziny."
    },
    {
      "resource_id": 42,
      "text": "To jest błogosławione napomnienie, które zesłaliśmy. Czyż wy je odrzucicie?"
    },
    {
      "resource_id": 42,
      "text": "I daliśmy Abrahamowi jego prawość, i My znaliśmy jego."
    },
    {
      "resource_id": 42,
      "text": "Oto powiedział on swemu ojcu i swemu ludowi: \"Cóż to są te posągi, którym się kłaniacie?\""
    },
    {
      "resource_id": 42,
      "text": "Powiedzieli: \"Zastaliśmy naszych ojców składających im cześć.\""
    },
    {
      "resource_id": 42,
      "text": "On powiedział: \"Wy i wasi ojcowie byliście z pewnością w jawnym zabłądzeniu!\""
    },
    {
      "resource_id": 42,
      "text": "Oni powiedzieli; \"Czy ty przyszedłeś do nas z prawdą, czy też jesteś z liczby tych, którzy się zabawiają?\""
    },
    {
      "resource_id": 42,
      "text": "Powiedział: \"Tak! Wasz Pan jest Panem niebios i ziemi; On jest Tym, który je stworzył, a ja jestem z liczby tych, którzy są tego świadkami."
    },
    {
      "resource_id": 42,
      "text": "I przysięgam na Boga, iż przygotuję podstęp przeciw waszym bożkom, jak tylko odwrócicie się plecami.\""
    },
    {
      "resource_id": 42,
      "text": "I rozbił ich w kawałki, z wyjątkiem głównego z nich - być może, oni do niego powrócą."
    },
    {
      "resource_id": 42,
      "text": "Oni powiedzieli: \"Kto postąpił tak z naszymi bogami? Zaprawdę, on jest z liczby niesprawiedliwych!\""
    },
    {
      "resource_id": 42,
      "text": "Oni powiedzieli: \"Słyszeliśmy młodzieńca, zwanego Abrahamem, który wspominał o nich.\""
    },
    {
      "resource_id": 42,
      "text": "Oni powiedzieli: \"Przyprowadźcie go tu przed oczy ludzi, być może, oni zaświadczą!\""
    },
    {
      "resource_id": 42,
      "text": "Oni powiedzieli: \"Czy to ty, Abrahamie, postąpiłeś tak z naszymi bogami?\""
    },
    {
      "resource_id": 42,
      "text": "On powiedział: \"Ależ przeciwnie! To uczynił ten główny z nich. Zapytajcie ich więc, jeśli oni mogą mówić!\""
    },
    {
      "resource_id": 42,
      "text": "Oni zwrócili się do samych siebie i powiedzieli: \"Wy jesteście niesprawiedliwi.\""
    },
    {
      "resource_id": 42,
      "text": "Potem, zmieszani, zwiesili głowy: \"Ty przecież wiesz, iż oni nie mówią.\""
    },
    {
      "resource_id": 42,
      "text": "On powiedział: \"Czy wy więc czcicie, poza Bogiem, to, co nie jest wam ani w niczym pożyteczne, ani w niczym szkodliwe?"
    },
    {
      "resource_id": 42,
      "text": "Wstyd dla was i dla tego, co wy czcicie poza Bogiem! Czy wy się nie zastanowicie?\""
    },
    {
      "resource_id": 42,
      "text": "Oni powiedzieli: \"Spalcie go! Pomóżcie waszym bogom, jeśli chcecie działać!\""
    },
    {
      "resource_id": 42,
      "text": "Powiedzieliśmy: \"O ogniu! Bądź chłodem i pokojem dla Abrahama!\""
    },
    {
      "resource_id": 42,
      "text": "Oni chcieli przygotować jakiś podstęp, lecz My uczyniliśmy ich najbardziej stratnymi."
    },
    {
      "resource_id": 42,
      "text": "Uratowaliśmy jego i Lota, wprowadzając ich do ziemi, którą pobłogosławiliśmy dla światów."
    },
    {
      "resource_id": 42,
      "text": "I daliśmy jemu Izaaka i Jakuba jako podarunek, i wszystkich uczyniliśmy sprawiedliwymi."
    },
    {
      "resource_id": 42,
      "text": "I ustanowiliśmy ich przywódcami prowadzącymi drogą prostą, według Naszego rozkazu. I objawiliśmy im sposób czynienia dobrych dzieł i odprawiania modlitwy, i dawania jałmużny. Oni byli Naszymi czcicielami."
    },
    {
      "resource_id": 42,
      "text": "A Lotowi daliśmy mądrość i wiedzę i uratowaliśmy go z miasta, które popełniało szpetne czyny; byli oni bowiem ludźmi zła, szerzącymi zgorszenie."
    },
    {
      "resource_id": 42,
      "text": "I wprowadzaliśmy go do Naszego miłosierdzia. Zaprawdę, on był z liczby sprawiedliwych!"
    },
    {
      "resource_id": 42,
      "text": "I Noego... Kiedy wzywał Nas dawniej, wysłuchaliśmy go. I wyratowaliśmy jego i jego rodzinę od strasznego nieszczęścia."
    },
    {
      "resource_id": 42,
      "text": "Obroniliśmy go przed ludźmi, którzy za kłamstwo uznali Nasze znaki. Zaprawdę, oni byli ludźmi zła, przeto potopiliśmy ich wszystkich razem."
    },
    {
      "resource_id": 42,
      "text": "I Dawida, i Salomona... Kiedy oni obydwaj sądzili w sprawie pola uprawnego, które zniszczyła trzoda należąca do obcych ludzi, My byliśmy świadkami ich sądu."
    },
    {
      "resource_id": 42,
      "text": "I daliśmy to wszystko do zrozumienia Salomonowi, i obydwom daliśmy mądrość i wiedzę. I podporządkowaliśmy góry, by wraz z Dawidem głosiły chwałę, i ptaki - tak uczyniliśmy!"
    },
    {
      "resource_id": 42,
      "text": "Nauczyliśmy go sporządzania dla was kolczugi, by ochraniała was przed waszą wzajemną gwałtownością. A czy wy jesteście wdzięczni?"
    },
    {
      "resource_id": 42,
      "text": "A Salomonowi - wiatr gwałtownie wiejący, który płynie na Jego rozkaz ku ziemi, której pobłogosławiliśmy. My wiedzieliśmy o każdej rzeczy."
    },
    {
      "resource_id": 42,
      "text": "A spośród szatanów - tych, którzy się zanurzali w morzu dla niego, i oprócz tego pełnili jeszcze inne czynności, a My czuwaliśmy nad nimi."
    },
    {
      "resource_id": 42,
      "text": "I Hioba... kiedy wzywał on swojego Pana: \"Oto dotknęło mnie utrapienie, a Ty jesteś Najmiłosierniejszy z miłosiernych!\""
    },
    {
      "resource_id": 42,
      "text": "I wysłuchaliśmy go, i odsunęliśmy od niego utrapienie, które go dręczyło; i daliśmy mu jego rodzinę dwakroć liczniejszą; przez Nasze miłosierdzie i jako napomnienie dla czcicieli."
    },
    {
      "resource_id": 42,
      "text": "I Isma`ila, Idrisa i Zu'I-Kifla... - wszyscy oni byli z liczby cierpliwych."
    },
    {
      "resource_id": 42,
      "text": "I wprowadziliśmy ich do Naszego miłosierdzia: oni przecież byli z liczby sprawiedliwych."
    },
    {
      "resource_id": 42,
      "text": "I Jonasza... kiedy poszedł zagniewany, myśląc, że My nie mamy żadnej władzy nad nim. I zawołał w ciemnościach: \"Nie ma boga, jak tylko Ty! Tobie niech będzie chwała! Zaprawdę, byłem wśród niesprawiedliwych!\""
    },
    {
      "resource_id": 42,
      "text": "I wysłuchaliśmy go, i wyratowaliśmy go od utrapienia. W ten sposób ratujemy wiernych!"
    },
    {
      "resource_id": 42,
      "text": "I Zachariasza... kiedy wołał do swego Pana: \"Panie mój! Nie pozostawiaj mnie samego! Ty jesteś najlepszy z dziedziców.\""
    },
    {
      "resource_id": 42,
      "text": "I wysłuchaliśmy go. Daliśmy mu Jana, gdyż uczyniliśmy zdolną do rodzenia jego żonę. Zaprawdę, oni byli gorliwi w czynieniu dobra; wzywali Nas z tęsknotą i z obawą; i byli pokorni przed Nami."
    },
    {
      "resource_id": 42,
      "text": "I tę, która zachowała swoją czystość.. My tchnęliśmy w nią nieco z Naszego Ducha. I uczyniliśmy ją i jej Syna znakiem dla światów!"
    },
    {
      "resource_id": 42,
      "text": "Zaprawdę, ten wasz naród - to naród jedyny! I Ja jestem waszym Panem, przeto czcijcie Mnie!"
    },
    {
      "resource_id": 42,
      "text": "Lecz oni rozdzielili się między sobą, choć wszyscy do Nas powrócą."
    },
    {
      "resource_id": 42,
      "text": "A jeśli kto czyni dobre dzieła i jest wierzącym, jego gorliwość nie będzie odrzucona i My, z pewnością, mu to zapiszemy!"
    },
    {
      "resource_id": 42,
      "text": "Zakazano mieszkańcom .wszelkiego miasta, jakie zniszczyliśmy, - powrócić,"
    },
    {
      "resource_id": 42,
      "text": "Dopóki Gog i Magog nie zostaną wypuszczeni; wtedy oni będą śpieszyć z każdego wzgórza."
    },
    {
      "resource_id": 42,
      "text": "I przybliżyła się obietnica prawdziwa; oto zastygły z przerażenia spojrzenia tych, którzy nie uwierzyli: Biada nam! My nie dbaliśmy o to. Przeciwnie, byliśmy niesprawiedliwi!\""
    },
    {
      "resource_id": 42,
      "text": "Zaprawdę, wy i to, co czcicie poza Bogiem, będziecie drewnem dla Gehenny! Wy tam przybędziecie!"
    },
    {
      "resource_id": 42,
      "text": "Gdyby oni byli naprawdę bogami, to by tutaj nie przybyli. Oni wszyscy pozostaną tam na wieki!"
    },
    {
      "resource_id": 42,
      "text": "Tam będą oni wydawać jęki, ale nie będą niczego słyszeć."
    },
    {
      "resource_id": 42,
      "text": "Zaprawdę, ci, którzy już wcześniej otrzymali od Nas najpiękniejszą nagrodę - będą od niej oddaleni!"
    },
    {
      "resource_id": 42,
      "text": "Nie usłyszą nawet jej syczącego odgłosu; będą się znajdować wśród tego, czego pragnęły ich dusze - nieśmiertelni!"
    },
    {
      "resource_id": 42,
      "text": "Nie zasmuci ich ogromne przerażenie i spotkają ich aniołowie: \"To wasz Dzień, który wam został obiecany!\""
    },
    {
      "resource_id": 42,
      "text": "Tego Dnia My zwiniemy niebo, tak jak się zwija zwoje ksiąg. I tak jak zaczęliśmy pierwsze stworzenie, My je powtórzymy - według Naszej obietnicy. Zaprawdę, My tego dokonujemy!"
    },
    {
      "resource_id": 42,
      "text": "I pisaliśmy już w Psalmach, po napomnieniu: \"Moi słudzy sprawiedliwi odziedziczą ziemię.\""
    },
    {
      "resource_id": 42,
      "text": "Zaprawdę, w tym jest obwieszczenie dla ludzi, którzy są czcicielami!"
    },
    {
      "resource_id": 42,
      "text": "My posłaliśmy ciebie tylko jako miłosierdzie dla światów!"
    },
    {
      "resource_id": 42,
      "text": "Powiedz: \"Zostało mi tylko objawione, iż wasz Bóg jest Bogiem Jedynym. Czy jesteście więc całkowicie poddani?\""
    },
    {
      "resource_id": 42,
      "text": "A jeśli oni się odwrócą, to powiedz: \"Głosiłem wszystkim jednakowo. Nie wiem, czy jest blisko, czy daleko to, co wam zostało obiecane.\""
    },
    {
      "resource_id": 42,
      "text": "On wie, co jest jawnie powiedziane, i On wie, co wy ukrywacie."
    },
    {
      "resource_id": 42,
      "text": "Ja nie wiem; być może, to jest dla was próba i używanie do pewnego czasu."
    },
    {
      "resource_id": 42,
      "text": "Powiedz: \"Panie mój ! Rozsądź według prawdy! Nasz Pan jest Miłosierny. U Niego należy szukać pomocy przeciwko temu, co wy opisujecie.\""
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "21" }
  }
}
