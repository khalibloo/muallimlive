{
  "translations": [
    {
      "resource_id": 124,
      "text": "İnsanların hesaba çekilecekleri (gün) yaklaştı. Hal böyle iken onlar, gaflet içinde yüz çevirdiler."
    },
    {
      "resource_id": 124,
      "text": "Rablerinden kendilerine ne zaman yeni bir ihtar gelse, onlar bunu, hep alaya alarak, dinlemişlerdir."
    },
    {
      "resource_id": 124,
      "text": "Kalpleri oyuna, eğlenceye dalarak o zalimler şöyle fısıldaştılar: «Bu (Muhammed), sizin gibi bir beşer olmaktan başka nedir ki! Siz şimdi gözünüz göre göre büyüye mi kapılıyorsunuz?»"
    },
    {
      "resource_id": 124,
      "text": "(Peygamber) dedi ki: Rabbim, yerde ve gökte (söylenmiş) her sözü bilir. O, hakkıyla işiten ve bilendir."
    },
    {
      "resource_id": 124,
      "text": "«Hayır, dediler, (bunlar) saçma sapan rüyalardır; bilakis onu kendisi uydurmuştur; belki de o, şairdir. (Eğer öyle değilse) bize hemen, öncekilere gönderilenin benzeri bir mucize getirsin.»"
    },
    {
      "resource_id": 124,
      "text": "Bunlardan önce helâk ettiğimiz hiçbir belde iman etmemişti; şimdi bunlar mı iman edecekler?"
    },
    {
      "resource_id": 124,
      "text": "Biz, senden önce de, kendilerine vahiy verdiğimiz kişilerden başkasını peygamber olarak göndermedik. Eğer bilmiyorsanız (inanan) kitap ehlinden sorunuz."
    },
    {
      "resource_id": 124,
      "text": "Biz onları (peygamberleri), yemek yemez birer (cansız) ceset olarak yaratmadık. Onlar (bu dünyada) ebedî de değillerdir."
    },
    {
      "resource_id": 124,
      "text": "Sonra onlara (verdiğimiz) sözü yerine getirdik; böylece, hem onları hem de dilediğimiz (başka) kimseleri kurtuluşa erdirdik; müsrifleri de helâk ettik."
    },
    {
      "resource_id": 124,
      "text": "Andolsun, size içinde sizin için öğüt bulunan bir kitap indirdik. Hâlâ akıllanmaz mısınız?"
    },
    {
      "resource_id": 124,
      "text": "Zalim olan nice beldeyi kırıp geçirdik; arkasından da nice başka topluluklar vücuda getirdik."
    },
    {
      "resource_id": 124,
      "text": "Azabımızı hissettiklerinde birde bakarsın ki oralardan (azap bölgesinden) kaçıyorlar!"
    },
    {
      "resource_id": 124,
      "text": "«Kaçmayın! İçinde bulunduğunuz refaha ve yurtlarınıza dönün! Çünkü size sorular sorulacak!»"
    },
    {
      "resource_id": 124,
      "text": "(Fakat onlar, Allah'ın azâbı onlara gelipte kaçamayacaklarını anlayınca) «Vay başımıza gelenlere! dediler, gerçekten biz zalim insanlarmışız.»"
    },
    {
      "resource_id": 124,
      "text": "Biz kendilerini, kuruyup biçilmiş ekine, sönmüş ateşe çevirinceye kadar bu feryatları sürüp gider."
    },
    {
      "resource_id": 124,
      "text": "Biz, göğü, yeri ve bunlar arasındakileri, oyun olsun diye (boş yere) yaratmadık."
    },
    {
      "resource_id": 124,
      "text": "Eğer bir eğlence edinmek isteseydik, onu kendi tarafımızdan edinirdik. (Bu irademizin eseri olurdu. Ama) biz (bunu) yapanlardan değiliz."
    },
    {
      "resource_id": 124,
      "text": "Bilakis biz, hakkı bâtılın tepesine bindiririz de o, bâtılın işini bitirir. Bir de bakarsınız ki, bâtıl yok olup gitmiştir. (Allah'a) yakıştırdığınız sıfatlardan dolayı yazıklar olsun size!"
    },
    {
      "resource_id": 124,
      "text": "Göklerde ve yerde kimler varsa O'na aittir. O'nun katındaki (melek) ler , O'na ibadet hususunda kibirlenmezler ve yorulmazlar."
    },
    {
      "resource_id": 124,
      "text": "Onlar, bıkıp usanmaksızın gece gündüz (Allah'ı) tesbih ederler."
    },
    {
      "resource_id": 124,
      "text": "Yoksa (o müşrikler), yerden birtakım ilâhlar edindiler de, (ölüleri) onlar mı diriltecekler?"
    },
    {
      "resource_id": 124,
      "text": "Eğer yerde ve gökte Allah'tan başka  ilâhlar  olsaydı, yer ve gök, (bunların nizamı) kesinlikle bozulup gitmişti. Demek ki Arş'ın Rabbi olan Allah, onların yakıştırdıkları sıfatlardan münezzehtir."
    },
    {
      "resource_id": 124,
      "text": "Allah, yaptığından sorumlu tutulamaz; onlar ise sorguya çekileceklerdir."
    },
    {
      "resource_id": 124,
      "text": "Yoksa O'nu bırakıp bir takım ilâhlar mı edindiler? (Ey Muhammed! Onlara) de ki: \"Öyleyse (ilâhlar edinmenizin) kesin delilini getirin. İşte benimle beraber olanlara ve benden öncekilere gönderilen kitap bu; fakat onların çoğu hakkı bilmiyorlar; bu yüzden de ondan yüz çeviriyorlar."
    },
    {
      "resource_id": 124,
      "text": "Senden önce hiçbir Rasûl göndermedik ki ona: «Benden başka İlâh yoktur; şu halde bana kulluk edin» diye vahyetmiş olmayalım."
    },
    {
      "resource_id": 124,
      "text": "Rahmân (olan Allah, melekleri) evlât edindi, dediler. Hâşâ! O, bundan münezzehtir. Bilakis (melekler), lütuf ve ihsana mazhar olmuş kullardır."
    },
    {
      "resource_id": 124,
      "text": "O'ndan (emir almazdan) önce konuşmazlar, onlar, sadece O'nun emri ile hareket ederler."
    },
    {
      "resource_id": 124,
      "text": "Allah, onların önlerindekini de bilir, arkalarındakini de. (Allah'ın) Rıza gösterdiği kimselerden başkasına şefaat edemezler; O'nun korkusundan titrerler."
    },
    {
      "resource_id": 124,
      "text": "Onlardan herhangi biri Allah'ı bırakıp da \"ben ilâhım\" derse, bu yüzden onu cehennemle cezalandırırız. İşte biz zalimleri böyle cezalandırırız."
    },
    {
      "resource_id": 124,
      "text": "Şu küfredenler bilmezler mi ki gökler ve yer, (bir zamanlar) bitişik idi de, biz onları ayırdık ve bütün canlı şeyleri sudan yarattık. (Yine de bunlardan ibret alıp) iman etmezler mi?"
    },
    {
      "resource_id": 124,
      "text": "Yeryüzünde insanları sarsmaması için üzerinde sabit dağlar, dosdoğru gidebilsinler diye dağlar arasında geniş yollar yarattık."
    },
    {
      "resource_id": 124,
      "text": "Gökyüzünü (karışıklıktan) korunan bir çatı yaptık. Böyle olduğu halde onlar, yine de onun delillerinden yüz çevirmektedirler."
    },
    {
      "resource_id": 124,
      "text": "O, geceyi, gündüzü, güneşi, ayı... yaratandır. Her biri bir yörüngede yüzmektedirler."
    },
    {
      "resource_id": 124,
      "text": "Biz, senden önce de hiçbir beşere ebedîlik vermedik. Şimdi sen ölürsen, sanki onlar ebedî mi kalacaklar?"
    },
    {
      "resource_id": 124,
      "text": "Her canlı, ölümü tadar. Bir deneme olarak sizi hayırla da, şerle de imtihan ederiz. Ve siz, ancak bize döndürüleceksiniz. "
    },
    {
      "resource_id": 124,
      "text": "(Rasûlüm!) Kâfirler seni gördükleri zaman: «Sizin ilâhlarınızı diline dolayan bu mu?» diyerek seni hep alaya alırlar. Halbuki onlar, Rahmân'ın (çok esirgeyici Allah'ın) Kitabı'nı inkâr edenlerin ta kendileridir."
    },
    {
      "resource_id": 124,
      "text": "İnsan, aceleci (bir tabiatta) yaratılmıştır. Size âyetlerimi göstereceğim; benden acele istemeyin."
    },
    {
      "resource_id": 124,
      "text": "(Kâfirler demektedirler ki:) \"Bu vadedilen azâp, eğer sözünüzde sâdık iseniz ne zamandır\"?"
    },
    {
      "resource_id": 124,
      "text": "O küfredenler, ne yüzlerini ve ne de sırtlarını ateşten koruyamayacakları ve kendilerine yardım da edilmeyeceği zamanı keşke bilselerdi."
    },
    {
      "resource_id": 124,
      "text": "Oysa azâp onlara aniden gelecek ve onları dehşete düşürecektir. Fakat onu ne geri çevirebileceklerdir, ne de kendilerine bir süre tanınacaktır."
    },
    {
      "resource_id": 124,
      "text": "Andolsun, senden önceki peygamberlerle de alay edildi; ama onları alaya alanları, o alay konusu ettikleri şey kuşatıverdi."
    },
    {
      "resource_id": 124,
      "text": "De ki: Allah'a karşı sizi gece gündüz kim koruyacak? Buna rağmen onlar Rablerini anmaktan yüz çevirirler."
    },
    {
      "resource_id": 124,
      "text": "Yoksa onların, kendilerini bizim azâbımızdan koruyacak ilâhları mı var? O ilâhlar ki, kendilerine bile yardım edemiyorlar. Onlar, bizden de yakınlık görmezler."
    },
    {
      "resource_id": 124,
      "text": "Evet, onları da, atalarını da barındırdık. Nihayet ömür kendilerine (hiç bitmeyecek gibi) uzun geldi. Oysa onlar, bizim gelip (kâfirlere ait) araziyi çevresinden eksilteceğimizi görmezler mi? Şu halde, üstün gelen onlar mı?"
    },
    {
      "resource_id": 124,
      "text": "De ki: Ben, sadece, vahiy ile sizi ikaz ediyorum. Fakat, sağır olanlar, ikaz edildikleri zaman bu çağrıyı duymazlar,"
    },
    {
      "resource_id": 124,
      "text": "Andolsun, onlara Rabbinin azabından ufak bir esinti dokunsa, hiç şüphesiz, «Vah bize! Hakikaten biz zalim kimselermişiz!» derler."
    },
    {
      "resource_id": 124,
      "text": "Biz, kıyamet günü için adalet terazileri kurarız. Artık kimseye, hiçbir şekilde haksızlık edilmez. (Yapılan iş,) bir hardal tanesi kadar dahi olsa, onu (adalet terazisine) getiririz. Hesap gören olarak biz (herkese) yeteriz."
    },
    {
      "resource_id": 124,
      "text": "Andolsun biz, Musa ve Harun’a, takvâ sahipleri için bir ışık, bir öğüt ve Furkan'ı verdik."
    },
    {
      "resource_id": 124,
      "text": "(O takvâ sahipleri ki) onlar, görmedikleri halde Rablerine candan saygı gösterirler. Yine onlar, kıyametten korkan kimselerdir."
    },
    {
      "resource_id": 124,
      "text": "İşte bu (Kur'an) da, bizim indirdiğimiz hayırlı ve faydalı bir öğüttür. Şimdi onu inkâr mı ediyorsunuz?"
    },
    {
      "resource_id": 124,
      "text": "Andolsun biz İbrahim’e daha önce rüşdünü (hakkı, nübüvveti ve kavmine karşı sunacağı delilleri) vermiştik. Biz onu iyi tanırdık."
    },
    {
      "resource_id": 124,
      "text": "O, babasına ve kavmine: Şu karşısına geçip tapmakta olduğunuz heykeller de ne oluyor? demişti."
    },
    {
      "resource_id": 124,
      "text": "Dediler ki: Biz, babalarımızı bunlara tapar kimseler bulduk."
    },
    {
      "resource_id": 124,
      "text": "Doğrusu, siz de, babalarınız da açık bir sapıklık içindesiniz, dedi."
    },
    {
      "resource_id": 124,
      "text": "Dediler ki: Bize gerçeği mi getirdin, yoksa sen oyunbazlardan biri misin?"
    },
    {
      "resource_id": 124,
      "text": "Hayır! Dedi. Sizin Rabbiniz, yarattığı göklerin ve yerin de Rabbidir ve ben buna şahitlik edenlerdenim."
    },
    {
      "resource_id": 124,
      "text": "\"Allah'a yemin olsun ki, sizin dönüp gitmenizden sonra putlarınıza mutlaka bir tuzak kuracağım\"."
    },
    {
      "resource_id": 124,
      "text": "Sonunda İbrahim onları paramparça etti. Yalnız onların büyüğünü bıraktı; belki ona müracaat ederler diye."
    },
    {
      "resource_id": 124,
      "text": "(İbrahim'in kavmi, putlarının parçalanmış olduğunu görünce) Şöyle demişlerdi: \"İlâhlarımıza bunu kim yaptı? Muhakkak ki o, zâlimlerden biridir\"."
    },
    {
      "resource_id": 124,
      "text": "(Bir kısmı:) Bunları diline dolayan bir genç duyduk; kendisine İbrahim denilirmiş, dediler."
    },
    {
      "resource_id": 124,
      "text": "O halde, dediler, onu hemen insanların gözü önüne getirin. Belki şahitlik ederler."
    },
    {
      "resource_id": 124,
      "text": "Bunu ilâhlarımıza sen mi yaptın ey İbrahim? dediler."
    },
    {
      "resource_id": 124,
      "text": "(İbrahim   de   şöyle   demişti: ) Belki de bu işi şu büyükleri yapmıştır. Hadi onlara sorun; eğer konuşuyorlarsa! dedi."
    },
    {
      "resource_id": 124,
      "text": "Bunun üzerine, kendi vicdanlarına dönüp (kendi kendilerine) «Zalimler sizlersiniz, sizler!» dediler."
    },
    {
      "resource_id": 124,
      "text": "Sonra tekrar eski inanç ve tartışmalarına döndüler: «Sen bunların konuşmadığını pekâlâ biliyorsun» dediler."
    },
    {
      "resource_id": 124,
      "text": "İbrahim ise şöyle demişti: \"Siz, Allah'ı bırakıp da, size hiçbir şeyle faydası olmayan ve zararı da dokunmayan şeylere mi ibadet ediyorsunuz\"?"
    },
    {
      "resource_id": 124,
      "text": "\"Size ve Allah'ı bırakıp da ibadet ettiğiniz şeylere yazıklar olsun. Hiç aklınızı kullanmıyor musunuz\"?"
    },
    {
      "resource_id": 124,
      "text": "Onlar da demişlerdi ki: \"Eğer bir şey yapacaksanız, onu yakın ve ilâhlarınıza yardım edin\"."
    },
    {
      "resource_id": 124,
      "text": "(Nitekim onu yakmaya kalkıştıkları zaman, ateşe) şöyle demiştik: \"Ey ateş! İbrahim'e serin ve selâmet ol\"."
    },
    {
      "resource_id": 124,
      "text": "Böylece ona bir tuzak kurmak istediler; fakat biz onları, daha çok hüsrana uğrayanlar durumuna soktuk."
    },
    {
      "resource_id": 124,
      "text": "Biz, onu ve Lût'u kurtararak, içinde cümle âleme bereketler verdiğimiz ülkeye ulaştırdık."
    },
    {
      "resource_id": 124,
      "text": "Ayrıca ona, İshak'ı ve (O'nun oğlu) Yakûb'u bir bağış olarak vermiş, herbirini sâlihlerden eylemiştik."
    },
    {
      "resource_id": 124,
      "text": "Onları, emrimiz uyarınca doğru yolu gösteren önderler yaptık ve kendilerine hayırlı işler yapmayı, namaz kılmayı, zekât vermeyi vahyettik. Onlar, daima bize ibadet eden kimselerdi."
    },
    {
      "resource_id": 124,
      "text": "Lût’a gelince, ona da hüküm (hakimlik, peygamberlik, hükümdarlık) ve ilim verdik; onu, çirkin işler yapmakta olan memleketten kurtardık. Zira onlar (o memleketin halkı), gerçekten fena işler yapan kötü bir kavimdi."
    },
    {
      "resource_id": 124,
      "text": "Onu (Lût'u) rahmetimize kabul ettik; çünkü o, sâlihlerden idi."
    },
    {
      "resource_id": 124,
      "text": "Daha önce Nuh da dua etmiş, biz onun duasını kabul etmiştik. Böylece, kendisini ve (iman eden) yakınlarını büyük sıkıntıdan kurtarmıştık."
    },
    {
      "resource_id": 124,
      "text": "Onu, âyetlerimizi inkâr eden kavimden koruduk. Gerçekten onlar, fena bir kavim idi; bu yüzden topunu birden (suya) gömdük."
    },
    {
      "resource_id": 124,
      "text": "Davud ve Süleyman'a da (yardım etmiştik). Bir zaman, bir ekin konusunda hüküm veriyorlardı. Bir grup insanın koyun sürüsü, geceleyin başıboş bir vaziyette bu ekinin içine dağılıp ziyan vermişti. Biz onların hükmünü görüp bilmekte idik."
    },
    {
      "resource_id": 124,
      "text": "Böylece bunu (bu fetvayı) Süleyman'a biz anlatmıştık. Biz, onların her birine hüküm (hükümdarlık, peygamberlik) ve ilim verdik. Kuşları ve tesbih eden dağları da Davud’a boyun eğdirdik. (Bunları) biz yapmaktayız."
    },
    {
      "resource_id": 124,
      "text": "Ona, savaş sıkıntılarınızdan sizi koruması için zırh yapmayı öğrettik. Artık şükredecek misiniz?"
    },
    {
      "resource_id": 124,
      "text": "Süleyman'ın emrine de kasırga (gibi esen) rüzgârı verdik; onun emriyle içinde bereketler yarattığımız yere doğru eserdi. Biz herşeyi biliriz. "
    },
    {
      "resource_id": 124,
      "text": "(Ona boyun eğdirdiğimiz) onun için denizlere dalan şeytanlar da vardı. Bunlar, bundan başka işler de yapıyorlardı. Hepsini de gözeten bizdik."
    },
    {
      "resource_id": 124,
      "text": "Eyyub'u da (an). Hani Rabbine: «Başıma bu dert geldi. Sen, merhametlilerin en merhametlisisin» diye niyaz etmişti (de ona da yardım etmiştik)."
    },
    {
      "resource_id": 124,
      "text": "Bunun üzerine biz, tarafımızdan bir rahmet ve kulluk edenler için bir hatıra olmak üzere onun duasını kabul ettik; kendisinde dert ve sıkıntı olarak ne varsa giderdik ve ona aile efradını, ayrıca bunlarla birlikte bir mislini daha verdik."
    },
    {
      "resource_id": 124,
      "text": "İsmail'i, İdris'i ve Zülkifl'i de (yâdet). Hepsi de sabreden kimselerdendi."
    },
    {
      "resource_id": 124,
      "text": "Onları rahmetimize kabul ettik. Onlar hakikaten salih kimselerdendi."
    },
    {
      "resource_id": 124,
      "text": "Zunnûn'a da yardım etmiştik. Hani kavmine kızıp gitmişti. Zannetmişti ki, biz kendisine güç yetiremiyeceğiz. Bu sebeple karanlıklar içinde şöyle seslenmişti: \"Senden başka hakkıyla ibadete layık hiçbir ilâh yoktur. Seni tenzih ederim. Ben muhakkak zâlimlerden oldum\"."
    },
    {
      "resource_id": 124,
      "text": "Bunun üzerine onun duasını kabul ettik ve onu kederden kurtardık. İşte biz müminleri böyle kurtarırız."
    },
    {
      "resource_id": 124,
      "text": "Zekeriyya'yı da (an, ona da yardım etmiştik). Hani o, Rabbine şöyle niyaz etmişti: «Rabbim! Beni yalnız bırakma! Sen, vârislerin en hayırlısısın, (her şey sonunda senindir).»"
    },
    {
      "resource_id": 124,
      "text": "Onun da duasını kabul etmiştik. Ona Yahya'yı vermiş, eşini de kendisi için ıslâh etmiştik. Hayırlı iş yapmakta biribirleriyle yarışırlar, (rahmetimizi) ümid ederek ve (azabımızdan da) korkarak bize duâ ederlerdi. Bize karşı son derece saygılı idiler."
    },
    {
      "resource_id": 124,
      "text": "Irzını iffetle korumuş olanı (Meryem'i de an.) Biz ona ruhumuzdan üfledik; onu ve oğlunu âlemler için bir ibret kıldık."
    },
    {
      "resource_id": 124,
      "text": "İşte, sizin bu dîniniz tek bir dindir; ben de sizin Rabbinizim. O halde bana ibadet edin."
    },
    {
      "resource_id": 124,
      "text": "(Buna rağmen insanlar), dinlerini aralarında bölük pörçük etmişlerdir. Halbuki hepsi de bize döneceklerdir."
    },
    {
      "resource_id": 124,
      "text": "Bu durumda her kim mümin olarak iyi davranışlar yaparsa onun çabasını görmezlikten gelmek olmaz. Zira biz onu yazmaktayız."
    },
    {
      "resource_id": 124,
      "text": "Helak ettiğimiz ülke (halkı) nin (kıyâmete kadar dünyaya tekrar) dönmeleri mümkün değildir."
    },
    {
      "resource_id": 124,
      "text": "Nihayet Ye’cûc ve Me’cûc (sedleri) açıldığı ve onlar her tepeden akın ettiği zaman;"
    },
    {
      "resource_id": 124,
      "text": "Gerçek vadolan kıyamet artık yaklaşmıştır, işte o zaman, küfredenlerin gözleri donakalır ve \"Yazıklar olsun bize! Biz, bundan gaflet içinde idik; daha zâlimdik\" derler."
    },
    {
      "resource_id": 124,
      "text": "Siz ve Allah'ın dışında taptığınız şeyler cehennem yakıtısınız. Siz oraya gireceksiniz."
    },
    {
      "resource_id": 124,
      "text": "Eğer bunlar ilâh olsalardı, oraya girmezlerdi. Hepsi de orada ebedîdirler."
    },
    {
      "resource_id": 124,
      "text": "Orada onlara inim inim inlemek düşer. Yine onlar orada (hiçbir iyi haber) duymazlar."
    },
    {
      "resource_id": 124,
      "text": "Tarafımızdan kendilerine güzel âkıbet takdir edilmiş olanlara gelince, işte bunlar cehennemden uzak tutulurlar. "
    },
    {
      "resource_id": 124,
      "text": "Bunlar onun uğultusunu duymazlar; gönüllerinin dilediği nimetler içinde ebedî kalırlar."
    },
    {
      "resource_id": 124,
      "text": "En büyük dehşet dahi onları tasalandırmaz. Melekler kendilerini şöyle karşılar: İşte bu size vâdedilmiş olan (mutlu) gününüzdür."
    },
    {
      "resource_id": 124,
      "text": "(Düşün o) günü ki, yazılı kâğıtların tomarını dürer gibi göğü toplayıp düreriz. Tıpkı ilk yaratmaya başladığımız gibi onu tekrar o hale getiririz. (Bu,) üzerimize aldığımız bir vaad oldu. Biz, (vâdettiğimizi) yaparız."
    },
    {
      "resource_id": 124,
      "text": "Andolsun Zikir'den sonra Zebur'da da: «Yeryüzüne salih kullarım vâris olacaktır» diye yazmıştık."
    },
    {
      "resource_id": 124,
      "text": "İşte bunda, (bize) kulluk eden bir kavim için bir mesaj vardır."
    },
    {
      "resource_id": 124,
      "text": "(Rasûlüm!) Biz seni ancak âlemlere rahmet olarak gönderdik."
    },
    {
      "resource_id": 124,
      "text": "De ki: \"Bana, ilâhınız tek bir ilâhtır, diye vahyolunuyor. Artık müslüman olacak mısınız\"?"
    },
    {
      "resource_id": 124,
      "text": "Eğer yüz çevirirlerse de ki: (Bana emrolunanı) hepinize açıkladım. artık size vâdolunan şey (mahşerde toplanma zamanınız) yakın mı uzak mı, bilmiyorum."
    },
    {
      "resource_id": 124,
      "text": "Şüphesiz Allah sözün açığını da bilir, gizli tuttuklarınızı da bilir."
    },
    {
      "resource_id": 124,
      "text": "Bilmiyorum, belki de o (azabın ertelenmesi), sizi denemek ve bir zamana kadar sizi (imkânlardan) faydalandırmak içindir."
    },
    {
      "resource_id": 124,
      "text": "(Peygamber) demiştir ki: \"Rabbim! (Benimle, beni yalanlayan müşrikler arasında) hak ile hükmet. Rabbimiz çok merhametlidir. Sizin vasfettiklerinize karşı da yalnız O'na sığınılır.\""
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "21" }
  }
}
