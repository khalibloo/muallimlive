{
  "translations": [
    {
      "resource_id": 106,
      "text": "Гергадеана нахана шайца хьесап дар<sup foot_note=113188>1</sup>, уьш тIаккха а терго ца еш‚ /эхартан Iамал ярх/ дIабирзина ма бу."
    },
    {
      "resource_id": 106,
      "text": "Цаьрга ца богIу шайн Кхиош-кхобучуьнгара цхьа а керла хьехам цара цуьнга ладугIуш бен‚ шаьш ловзуш а долуш. (Забаре лоцу цара и)."
    },
    {
      "resource_id": 106,
      "text": "Шайн дегнаш /цуьнан маь1нах/ тидамбоцуш долуш. Къайладаьккхира хабар зулам диначара: \"ХIара<sup foot_note=113189>1</sup>адам бен дац шу санна? Бозбуунчалла къобалдо аш‚ шайна гуш а долуш /и бозбуунчалла дуйла/?<sup foot_note=113190>2</sup>\""
    },
    {
      "resource_id": 106,
      "text": "Цо (пайхамара) элира: \"Сан Кхиош-кхобучунна хаьа дош‚ стиглахь а‚ лаьттахь а /аьлла долу/. Иза хезаш верг а‚ хууш верг а ву\"."
    },
    {
      "resource_id": 106,
      "text": "ХIаъ‚ цара элира: \"Вовшах ийна<sup foot_note=113191>1</sup>гIенаш ду<sup foot_note=113192>2</sup>. ХIаъ‚ цо<sup foot_note=113193>3</sup>кхоьллина и. ХIаъ‚ иза илланча ву. Вайга цхьа делил даийта цо‚ хьалхалернаш бахкийтаре терра\"<sup foot_note=113194>4</sup>."
    },
    {
      "resource_id": 106,
      "text": "Ийман ца диллира царал хьалха а Оха хIаллакйинчу цхьана а юьрто. ХIокхара ийман дуьллур дара?"
    },
    {
      "resource_id": 106,
      "text": "Оха ца бахкийтира хьол хьалха а божарий<sup foot_note=113195>1</sup>бен‚ Оха цаьрга вехьеш луш. Хаттал хьехам<sup foot_note=113196>2</sup>болчу нахе‚ шаьш ца хууш хиллехь."
    },
    {
      "resource_id": 106,
      "text": "Оха ца хилийтира царах кхача ца боу дегI‚ уьш ца лаьттира даима."
    },
    {
      "resource_id": 106,
      "text": "ТIаккха Оха бакъхилийтира цаьрца  (элчанашца хилла) ваIда. Оха хьалхабехира уьш а‚ Тхайна луурш а‚ Оха хIаллакбира тIаламбоцурш (элчанаш харцбинарш)."
    },
    {
      "resource_id": 106,
      "text": "Оха доссийна шуьга жайна /хIай Iаьрбий/‚ шена чохь шу хьехор /шух сийдар/ долуш /и шун маттахь хиларца/‚ шу хьекъале ца хуьлу?"
    },
    {
      "resource_id": 106,
      "text": "Маса йохийна Оха зуламе хилла йолу юрт! Кхиийра Оха царал тIаьхьа кхин къаьмнаш."
    },
    {
      "resource_id": 106,
      "text": "Шайна Тхан ницкъ хаабелча‚ уьш цунах сиха бовду."
    },
    {
      "resource_id": 106,
      "text": "\"Ма довда! Юхадерза шу шена чохь /хьалха/ ниIмат хиллачу /дахарна/‚ шайн хIусамашка шуьга барт хаттархьама \"<sup foot_note=113197>1</sup>."
    },
    {
      "resource_id": 106,
      "text": "Цара элира<sup foot_note=113198>1</sup>: \"Бала бу-кх тхуна! Баккъалла а, тхо хилла-кх зуламхой!\""
    },
    {
      "resource_id": 106,
      "text": "И церан узарш ца сецира Оха шаьш хьаькхна ялтин аре санна хиллийтталц‚ шаьш дIатийна а буьсуш."
    },
    {
      "resource_id": 106,
      "text": "Оха ца кхоьллина стигал а‚ латта а‚ цаьршинна юккъехь ерг а Тхаьш ловзуш.<sup foot_note=113199>1</sup>"
    },
    {
      "resource_id": 106,
      "text": "Тхо хиллехьара синкъерам безаш /зудчунца я доьзалхочунца/‚ Оха и эцна хир бара Тхайгара (Тхан гергахь болчу хьурулIинех а, маликех а)‚ Оха и деш хилча."
    },
    {
      "resource_id": 106,
      "text": "ХIаъ‚ Оха бакъдолчуьнца туху харцдолчунна тIе – цо и дайа‚ и хIаллакхуьлу. Шуна бāла<sup foot_note=113200>1</sup>бу шаьш /Тхуна т1е/ кхуллучу /харц/ сибатех.<sup foot_note=113201>2</sup>"
    },
    {
      "resource_id": 106,
      "text": "Цуьнан бу стигланашкахь а‚ лаьттахь а мел берш. Цунна гергахь берш кура ца бовлу Цунна Iибадат дан‚ кIад ца ло уьш."
    },
    {
      "resource_id": 106,
      "text": "Цара тасбахь до буса а‚ дийнахь а‚ уьш лагI ца луш."
    },
    {
      "resource_id": 106,
      "text": "Ткъа цара эцна-те делий лаьттах, цара денбеш /белларш/?"
    },
    {
      "resource_id": 106,
      "text": "Цу шиннахьа а<sup foot_note=113202>1</sup>АллахI воцург /кхин/ делий хиллехьара – уьш шиъа хIаллакхилла хир яра. ЦIена ву и Дела‚ Iаршан Да‚ цара /Шена т1е/ кхуллучу харц сибатех."
    },
    {
      "resource_id": 106,
      "text": "Цуьнга ца хотту Цо дечух‚ цаьрга хоттур ду /цара дуьненахь динчух лаьцна/."
    },
    {
      "resource_id": 106,
      "text": "Ткъа цара лийцина И воцург /кхин/ делий? Ахь āла: \"Дāладе шайн тешаллаш! ХIара хьехам бу соьца болчеран а (Къуръан)‚ сол хьалха хиллачеран а (Таврат а, Инжил а, кхин жайнаш а – царна чохь массанхьа а Дела цхьаъхилар чIагъдеш ду). ХIаъ‚ дукхахболчарна ца хаьа бакъдерг‚ уьш дуьхьалбевлла\"."
    },
    {
      "resource_id": 106,
      "text": "Оха ца вахийтина хьол хьалха цхьа а элча‚ Оха шега вехьеца хоуьйтуш бен кхин дела вац Со бен‚ Суна Iибадат дейша‚ аьлла."
    },
    {
      "resource_id": 106,
      "text": "Цара элира: \"Лаьцна Къинхетам болчо<sup foot_note=113203>1</sup>доьзалхо\". Вонах цIена ву Иза! Уьш-м<sup foot_note=113204>2</sup>сийлахь болу леш бай!"
    },
    {
      "resource_id": 106,
      "text": "Уьш (пайхамараш) Цул хьалха ца бовлу дашца‚ уьш Цуьнан омраца 1амал еш бу."
    },
    {
      "resource_id": 106,
      "text": "Цунна хаьа церан хьалхахь дерг а‚ церан тIехьахь дерг а, цара шапаIат<sup foot_note=113205>1</sup>дийр дац Иза шена реза хиллачунна бен‚ уьш Цунах кхоьруш, эгош бу."
    },
    {
      "resource_id": 106,
      "text": "Милла велахь а‚ царах олуш: \"Со ву дела‚ Иза а воцуш\"‚−цунна бекхам бийр бу Оха жоьжахатица. Иштта бекхам бо Оха зуламхошна."
    },
    {
      "resource_id": 106,
      "text": "Цатешачарна ца го-техьа стигланаш а‚ латта а хилла хилар вовшаххоттаделла? Оха уьш къастийра! Оха кхоьллира хих массо а дийна (са долу) хIума. Уьш ца теша-те?"
    },
    {
      "resource_id": 106,
      "text": "Оха хилийтира лаьттахь лаьмнаш‚ иза цаьрца чIагIдалийтархьама. Оха хилийтира цу чохь тогIин некъаш – уьш нийсачу новкъа баха мегар-кх."
    },
    {
      "resource_id": 106,
      "text": "Оха хилийтира стигалах ша Iалашбеш болу тхов‚ ткъа уьш цуьнан (стиглан) аятех д1абоьрзуш бу /ойла ца еш/."
    },
    {
      "resource_id": 106,
      "text": "Иза ву Ша кхоьллинарг буьйса а‚ де а‚ малх а‚ бутт а. Массо а шен меттехь нека деш ю<sup foot_note=113206>1</sup>."
    },
    {
      "resource_id": 106,
      "text": "Оха ца хилийтина адамна хьол хьалха а абаде<sup foot_note=113207>1</sup>. Ткъа хьо велча, уьш гуттар лаьттар болуш бу-те?"
    },
    {
      "resource_id": 106,
      "text": "Массо а сино Iовшур ду далар<sup foot_note=113208>1</sup>. Оха зуьйр ду шу вонаца а‚ диканца а питана<sup foot_note=113209>2</sup>хилла. Тхуна тIе юхадерзор долуш а ду шу."
    },
    {
      "resource_id": 106,
      "text": "Цатешачарна хьо гича‚ хьо сийсазвой бен тIе ца лоцу цара: \"ХIара ву шун делий хьехош верг?\" Ткъа уьш Къинхетам берг<sup foot_note=113210>1</sup>хьехорна керста бу."
    },
    {
      "resource_id": 106,
      "text": "Адам кхоьллина сихонах. Гойтур ду Ас шуна Сан делилаш‚ аш Со сих ма ве!"
    },
    {
      "resource_id": 106,
      "text": "Цара олу: \"Маца хир ю и ваIда /кхочуш/‚ шу бакълуьйш хиллехь?\""
    },
    {
      "resource_id": 106,
      "text": "Хаахьара цатешачарна шаьш шайн яххьашна тIера а, шайн баккъашна тIера а цIе дIа тоьттур йоцу‚ шайна гIо хир доцу хан! /Ма сих дийр дацара цара тIаккха и Делан Iазап/!"
    },
    {
      "resource_id": 106,
      "text": "ХIаъ‚ царна тIе догIур ду и /къематде/ цIеххьана‚ уьш хьере бийр бу цо‚ царна могур дац и духатоха‚ уьш /цунах/ тIаьхьатоттур а бац."
    },
    {
      "resource_id": 106,
      "text": "Сийсазбина элчанаш хьол хьалха а. Царах (элчанех) ца бēшаш хиллачарах шайх хьакхаделира шаьш сийсаздеш хилларг."
    },
    {
      "resource_id": 106,
      "text": "Ахь āла /цаьрга, хIай Мухьаммад/: \"Хьан лардийр ду шу буса а‚ дийнахь а Къинхетам болчух /Делах–Цуьнан Iазапах/?\" ХIаъ‚ уьш шайн Кхиош-кхобург хьехорх д1абоьрзуш ма бу."
    },
    {
      "resource_id": 106,
      "text": "Я церан, Тхо доцург, /кхин/ делий бу-те, шаьш уьш духатухур болуш /Iазапах/? Царна могур дац шайна гIо дан а‚ уьш Тхох /Тхан Iазапах/ ларор ма бац."
    },
    {
      "resource_id": 106,
      "text": "ХIаъ‚ Оха ниIматаш деллера хIокхарна а‚ церан дайшна а шайна тIехь оьмар яхъяллалц. Царна ца го-те Тхо дохкуш латта эшадеш шен йисташкахула<sup foot_note=113211>1</sup>? Уьш бу ткъа тоьлларш?"
    },
    {
      "resource_id": 106,
      "text": "Ахь āла: \"Баккъалла а, ас шуна кхерам тосу вехьеца. Ца хеза-кх къора болчарна кхайкхам, шайна кхерам тосуш\"."
    },
    {
      "resource_id": 106,
      "text": "Хьан Кхиош-кхобучун Iазапан хIо хьакхаро шаьш схьалецча, цара аллане а эр ма ду: \"Ма /боккха/ бāла бу-кх тхуна! Тхо хилла-кх зуламхой!\""
    },
    {
      "resource_id": 106,
      "text": "Оха хIоттор ю къематденна<sup foot_note=113212>1</sup>нийсонан терзанаш‚ зулам дийр дац синна /цхьана а/ хIуманца. КIоллан буьртиган барамехь ерг а дIалур ю Оха. Хьесап дийраш хила кхачо ю Тхан."
    },
    {
      "resource_id": 106,
      "text": "Оха белира Мусага а‚ ХIаруне а къастам а<sup foot_note=113213>1</sup>‚ серло а‚ хьехам а /Делах/ кхоьруш болчарна."
    },
    {
      "resource_id": 106,
      "text": "Ишттанаш бу уьш‚ шаьш кхоьруш шайн Кхиош-кхобучух‚ И /б1аьргашца/ гуш воццушехь‚ уьш бу сахьтах<sup foot_note=113214>1</sup>/кхоьруш/, бегабеш."
    },
    {
      "resource_id": 106,
      "text": "ХIара /Къуръан/ беркате хьехам бу‚ Оха ша боссийна болу. Аш цунна инкарло йо?"
    },
    {
      "resource_id": 106,
      "text": "Оха белира ИбрахIиме а хьалха шен нийса некъ‚ Тхо и вевзаш дара."
    },
    {
      "resource_id": 106,
      "text": "Хьахаде! Цо аьллера шен дега а‚ цуьнан къоме а: \"ХIорш хIун суьрташ (жа1арш) ду‚ шу шайна гуора оьхуш долу?\""
    },
    {
      "resource_id": 106,
      "text": "Цара элира: \"Тхуна карийна тхан дай царна Iибадат деш\"."
    },
    {
      "resource_id": 106,
      "text": "Цо (Ибрах1има) элира: \"Шу а‚ шун дай а хилла-кх билгалчу тилар чохь\"."
    },
    {
      "resource_id": 106,
      "text": "Цара элира: \"Хьо тхуна веана-те бакъдолчуьнца‚ я хьо /тхо/ ловзочарех ву-те?!\""
    },
    {
      "resource_id": 106,
      "text": "Цо элира: \"ХIаъ‚ шун Кхиош-кхобург ву стигланийн а‚ лаьттан а Кхиош-кхобург‚ Ша уьш кхоьллина а ву /хIумма йоцчу хIуманах/‚ со оцунна тIехь тешалла дечарах ву-кх."
    },
    {
      "resource_id": 106,
      "text": "Делаца дуй боу ас: шун цIушна (жа1аршна) янне а мекарло йийр ма ю ас шу /царах/ баккъаш берзийна генадевллачул тIаьхьа \"."
    },
    {
      "resource_id": 106,
      "text": "ТIаккха цо царах кескаш йира<sup foot_note=113215>1</sup>‚ церан йоккханиг йиссалц – уьш цунна тIе берза мегара."
    },
    {
      "resource_id": 106,
      "text": "Цара элира: \"Хьан дина хIара вайн делашна? Баккъалла а, и зулам диначарах ву-кх!\""
    },
    {
      "resource_id": 106,
      "text": "Элира /царах Ибрах1има аьлларг хезначара/: \"Тхуна хезира цхьа кIант уьш (вай делий) хьехош‚ цунах ИбрахIим олура\"."
    },
    {
      "resource_id": 106,
      "text": "Элира /паччахьа Намруза а, цуьнан хьолдайша а/: \"Схьавалаве иза нехан бIаьргашна хьалха – цара тешалла дан мегара\"."
    },
    {
      "resource_id": 106,
      "text": "Цара элира: \"Ахь дина хIара тхан делашна т1ехь‚ хIай ИбрахIим?\""
    },
    {
      "resource_id": 106,
      "text": "Цо элира: \"ХIан-хIа. И дина хIокху царах воккхучо. Аш цаьрга хаттийша‚ уьш бистхуьлуш хиллехь!\""
    },
    {
      "resource_id": 106,
      "text": "Уьш шаьш шайна тIебирзира<sup foot_note=113216>1</sup>‚ цара элира: \"Баккъалла а, шу ду-кх зуламхой!\""
    },
    {
      "resource_id": 106,
      "text": "Т1аккха церан кортош охьабахийтира<sup foot_note=113217>1</sup>/эхьхетаро/, /олуш/: \"Хьуна ма хаьий х1орш бист ца хуьлий\"."
    },
    {
      "resource_id": 106,
      "text": "Цо (ИбрахIима) элира: \"Ткъа аш Iибадат до‚ Дела а вуьтий‚ шайна хIумма а пайда а ца бечунна‚ зен а ца дечунна?"
    },
    {
      "resource_id": 106,
      "text": "Туф! Шуна а‚ Дела а витина‚ аш Iибадат дечарна а! Шу хьекъале ца хуьлу-те?\""
    },
    {
      "resource_id": 106,
      "text": "Цара элира: \"Вāгаве и (ИбрахIим)‚ гIо де шайн делашна‚ шаьш /гIуллакх/ деш хиллехь!\""
    },
    {
      "resource_id": 106,
      "text": "Оха элира: \"ХIай цIе! Хьох хилалахь ИбрахIимна шело а‚ маршо<sup foot_note=113218>1</sup>а\"."
    },
    {
      "resource_id": 106,
      "text": "Царна йийзира цунна дуьхьал мекарло<sup foot_note=113219>1</sup>– Оха уьш хилийтира доккха зен хиллачарах."
    },
    {
      "resource_id": 106,
      "text": "Оха кIелхьарваьккхира иза а‚ ЛутI а‚ Оха ша Iаламашна беркате динчу латта<sup foot_note=113220>1</sup>т1е /Шама д1ахьажийра/."
    },
    {
      "resource_id": 106,
      "text": "Оха цунна велира Исхьакъ а‚ кхин совгIатана ЯIкъуб а. /Уьш/ берриге а хилийтира диканаш."
    },
    {
      "resource_id": 106,
      "text": "Оха царах хилийтира тхьамданаш, Тхан омраца шаьш /нахана/ нийса некъ гойтуш. Оха цаьрга хаийтира<sup foot_note=113221>1</sup>диканаш дар а‚ ламаз хIоттадар а‚ закат далар а. Уьш хилира Тхуна Iибадат деш."
    },
    {
      "resource_id": 106,
      "text": "ЛутIана а делира Оха хьукам а‚ Iилма а. Оха и кIелхьарваьккхира ша боьханаш деш хилла йолчу юьртара. Баккъалла а, уьш хилира вонан нах‚ песакъаш."
    },
    {
      "resource_id": 106,
      "text": "Оха иза (ЛутI пайхамар) воьллира Тхан къинхетам чу. Баккъалла а, иза дикачарах ву."
    },
    {
      "resource_id": 106,
      "text": "Нухь а‚ цо кхайкхира хьалха. Оха цунна жоп делира: кIелхьарваьккхира иза а‚ цуьнан доьзал а боккхачу бāланах."
    },
    {
      "resource_id": 106,
      "text": "Оха ларвира иза Тхан аяташ харцдинчу нахах. Баккъалла а, уьш бара вочу хIуманан нах‚ Оха уьш берриге а /хина/ бухабахийтира."
    },
    {
      "resource_id": 106,
      "text": "Давудана а‚ Сулейманна а‚ шаьшшиммо хьукам дечу хенахь /ялтин/ аренах лаьцна‚ ша нехан уьстагIаша хьаьшна хилла йолчу. Тхо хилира церан хьукаман тешаш."
    },
    {
      "resource_id": 106,
      "text": "Оха цунах (хьукамах<sup foot_note=113222>1</sup>) кхетийтира Сулейман а. /Цу шиннах/ х1оранна а Оха делира хьукам а‚ Iилма а. Оха муьтIахь дира Давудана лаьмнаш – цара тасбахь а деш, олхазарш а /дира Оха цунна муьт1ахь/‚ тхо хилира /гIуллакх/ дийраш."
    },
    {
      "resource_id": 106,
      "text": "Оха цунна Iамийра шуна бедарш<sup foot_note=113223>1</sup>яр‚ цара шу Iалашдархьама шун /мостаг1ийн/ ницкъах. Аш баркалла ца олу?"
    },
    {
      "resource_id": 106,
      "text": "Сулейманна а /муьтIахь бира Оха/ нуьцкъала мох - дIасалелаш Тхан омраца Оха ша беркате дина хиллачу<sup foot_note=113224>1</sup> лаьттахула. Тхо хилла массо а хIума хууш дерш."
    },
    {
      "resource_id": 106,
      "text": "ШайтIанех<sup foot_note=113225>1</sup>а хилла цунна<sup foot_note=113226>2</sup>/хIорда/ чу лелхаш‚ и доцург а‚ кхин белхаш а беш‚ Тхо хилира уьш Iалашдийраш<sup foot_note=113227>3</sup>."
    },
    {
      "resource_id": 106,
      "text": "Аюб а /хьахаве/. Цо кхайкхира шен Кхиош-кхобучуьнга: \"Со бāлано лаьцна‚ Хьо къинхетам болчарах а уггар къинхетаме верг ву-кх\"."
    },
    {
      "resource_id": 106,
      "text": "Оха цунна жоп делира‚ айбира цуьнца хилла бāла‚ белира цунна шен доьзал а‚ цаьрца цхьана кхин ишттал‚ Тхан гергара къинхетам а хилла‚ Iибадат дечарна хьехам а хилла."
    },
    {
      "resource_id": 106,
      "text": "/Хьахаве/ ИсмаIил а‚ Идрис а‚ Зуль-Кифл<sup foot_note=113228>1</sup>а‚ массо а собаре хиллачарах бу."
    },
    {
      "resource_id": 106,
      "text": "Тхан къинхетам чу бахийтира Оха уьш. Баккъалла а, уьш дикачарах бу."
    },
    {
      "resource_id": 106,
      "text": "Зун-Нун<sup foot_note=113229>1</sup>а‚ дIавахара иза оьгIазвахана<sup foot_note=113230>2</sup>‚ цунна хаалора Оха ша гатвийр воцийла та1зар дарца<sup foot_note=113231>3</sup>. ТIаккха цо кхайкхира боданехь<sup foot_note=113232>4</sup>: \"Хьо воцург кхин Дела вац‚ вонах цIена ву-кх Хьо‚ со хилла-кх зулам дечарах\"."
    },
    {
      "resource_id": 106,
      "text": "Оха цунна жоп делира‚ и кIелхьарваьккхира сингаттамах. Иштта кIелхьарбоху Оха муъмин нах."
    },
    {
      "resource_id": 106,
      "text": "Закарийа /хьахаве/, цо кхайкхира шенКхиош-кхобучуьнга: \"Со Кхиош-кхобург‚ ма витахь со цхьа‚ Хьо ирс лучарах уггар диканиг ма вара!\""
    },
    {
      "resource_id": 106,
      "text": "Цунна а жоп делира Оха‚ велира цунна /кIант/ Яхьъя‚ Оха цунна тоялийтира цуьнан зуда<sup foot_note=113233>1</sup>. Баккъалла а, уьш хилира сихлуш диканаш дарехь‚ Тхоьга кхойкхура дог дохуш /Тхан дикане/‚ кхоьруш /Тхан Iазапах/. Уьш хилира Тхох кхоьруш."
    },
    {
      "resource_id": 106,
      "text": "И шен йо1стагалла Iалашдинарг<sup foot_note=113234>1</sup>а /хьехайе/‚ Оха цунна Тхан сих са чудиллира<sup foot_note=113235>2</sup>. Цунах а‚ цуьнан кIантах<sup foot_note=113236>3</sup>а /массо а/ Iаламна делил хилийтира Оха."
    },
    {
      "resource_id": 106,
      "text": "Баккъалла а, хIара шун уммат<sup foot_note=113237>1</sup>цхъа уммат ду‚ Со шун Кхиош-кхобург а ву‚ Суна Iибадат дейша."
    },
    {
      "resource_id": 106,
      "text": "Цара (тIаьхьабогIучара) дийкъира<sup foot_note=113238>1</sup>шайн гIуллакх вовшашна юккъехь. Массо а Тхуна тIе юхабоьрзу."
    },
    {
      "resource_id": 106,
      "text": "Диканаш деш верг‚ ша муъмин волуш – хир яц цуьнан къахьегарна инкарло‚ баккъалла а, Тхо цунна яздеш ду<sup foot_note=113239>1</sup>."
    },
    {
      "resource_id": 106,
      "text": "Хьарам ду Оха ша хIаллакйинчу юьрта (-н дай) юхаберза<sup foot_note=113240>1</sup>"
    },
    {
      "resource_id": 106,
      "text": "Яъжуж а‚ Маъжуж<sup foot_note=113241>1</sup>а гучубовллалц. Уьш массо а аг1орхьара, лакхарчу меттигашкара охьахецалур бу."
    },
    {
      "resource_id": 106,
      "text": "Гергаеана бакъйолу ваIда‚ ца тешаш хиллачеран бIаьргаш тIебаьлла: \"Ма бāла бу-кх вайна‚ вай дар-кх хIара тергал ца деш‚ вай хилла-кх зулам динарш\"/эр ду цара/."
    },
    {
      "resource_id": 106,
      "text": "Баккъалла а, шу а‚ Дела а витина‚ аш шайна Iибадат деш берш а‚ жоьжахатин ягориг ю‚ шу цу чу гIур долуш а ду."
    },
    {
      "resource_id": 106,
      "text": "Уьш делий хиллехьара, – цу чу гIур бацара. Массо а цу чохь гуттар лаьттар ву."
    },
    {
      "resource_id": 106,
      "text": "Царна цу чохь хала са ийзар а ду‚ царна цу чохь хезар а дац."
    },
    {
      "resource_id": 106,
      "text": "Баккъалла а, шайна Тхоьгара диканиг хьалхадаьлларш – уьш цунна (жоьжахатина) генахь хир бу."
    },
    {
      "resource_id": 106,
      "text": "Царна хезар дац цуьнан (жоьжахатин) шах-ших а‚ уьш шайн синошна дезначохь гуттар лаьттар бу<sup foot_note=113242>1</sup>."
    },
    {
      "resource_id": 106,
      "text": "Уьш сингаттаме бийр бац бокхачу кхерамо‚ царна дуьхьалкхетар ду маликаш /олуш/: \"ХIара ду шун де‚ шуна хир ду аьлларг\"."
    },
    {
      "resource_id": 106,
      "text": "Оцу дийнахь Оха тIегулйийр ю стигал‚ жайнан кехаташ тIегулдаре терра. Оха дуьххьара кхоллар долоре терра‚ карладоккху Тхуна тIехь хилла йолчу ваIдица. Баккъалла а, Тхо хилла /гIуллакх/ деш дерш."
    },
    {
      "resource_id": 106,
      "text": "Оха яздинера Забура<sup foot_note=113243>1</sup>чохь хьехамал<sup foot_note=113244>2</sup>тIаьхьа: \"Лаьттах ирс оьцур ду Сан дикачу леша\"<sup foot_note=113245>3</sup>."
    },
    {
      "resource_id": 106,
      "text": "Баккъалла а, хIокху чохь кхоччуш кхетам бу Iибадат дечу нахана."
    },
    {
      "resource_id": 106,
      "text": "Оха ца вахийтина хьо /хIай Мухьаммад/ массо а Iаламна къинхетам хилла а бен."
    },
    {
      "resource_id": 106,
      "text": "Ахь āла: \"Суна ваьхьица хаийтина шун Дела цхьаъ вуйла. Шу муьтIахь<sup foot_note=113246>1</sup>хуьлий?\""
    },
    {
      "resource_id": 106,
      "text": "Уьш дIаберзахь‚ ахь āла: \"Ас дIакхайкхийна шуьга цхьатерра‚ суна ца хаьа, герга ду‚ я гена ду шуна ваIда<sup foot_note=113247>1</sup>йинарг."
    },
    {
      "resource_id": 106,
      "text": "Баккъалла а, Цунна (Далла) хаьа дашах хезаш дерг а‚ Цунна хаьа аш къайладоккхуш дерг а."
    },
    {
      "resource_id": 106,
      "text": "Суна ца хаьа и /шуна таIзар ца деш тIаьхьататтар/ хила тарло шуна питана /зер/ а‚ цхьа хан яллалц бахам а\"."
    },
    {
      "resource_id": 106,
      "text": "Элира /Мухьаммад пайхамаро/: \"Сан Кхиош-кхобург‚ Ахь де-кх бакъонца хьукам /суна а, х1ара дин харцдечарна а юккъехь/. Тхан Кхиош-кхобург ву сов къинхетаме верг<sup foot_note=113248>1</sup>а‚ аш сибат дечунна тIехь<sup foot_note=113249>2</sup>Шегара гIо эца дезаш верг а \"."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "21" }
  }
}
