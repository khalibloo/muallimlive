{
  "translations": [
    {
      "resource_id": 26,
      "text": "Přibližuje se k lidem zúčtování jejich, zatímco lhostejně se odvracejí,"
    },
    {
      "resource_id": 26,
      "text": "a kdykoliv jim od Pána jejich nové připomenutí přijde, jen jako v zábavě mu naslouchají"
    },
    {
      "resource_id": 26,
      "text": "s výsměchem v srdcích. A ti, kdož nespravedliví jsou, tajně se domlouvají: \"Což není on jen smrtelník vám podobný? Cožpak se chcete podílet na kouzelnictví, přestože oči máte vidoucí?\""
    },
    {
      "resource_id": 26,
      "text": "Rci: \"Pán můj dobře zná řeči na nebesích i na zemi, On slyšící je i vševědoucí.\""
    },
    {
      "resource_id": 26,
      "text": "Však naopak oni hovoří: \"To jsou jen sny popletené či spíše on sám si to vymyslil, ba věru on básníkem je! Ať tedy předloží znamení, s jakými byli vysláni proroci staří!\""
    },
    {
      "resource_id": 26,
      "text": "Neuvěřilo před nimi žádné město, a zahubili jsme je. Uvěří snad nyní tito?"
    },
    {
      "resource_id": 26,
      "text": "A poslali jsme před tebou pouze muže, jimž vnuknutí jsme dali. Zeptejte se tedy lidí, jimž dostalo se připomenutí, nevíte-li!"
    },
    {
      "resource_id": 26,
      "text": "A nedali jsme těmto prorokům těla, jež by pokrmy nejedla, a ani nesmrtelní nebyli."
    },
    {
      "resource_id": 26,
      "text": "Potom jsme splnili slib jim daný a zachránili jsme je i ty, jež jsme chtěli, zatímco přestupníky jsme zahubili."
    },
    {
      "resource_id": 26,
      "text": "A nyní jsme vám již Písmo seslali, v němž pro vás je připomenutí - což to nepochopíte?"
    },
    {
      "resource_id": 26,
      "text": "A kolik jsme vyvrátili měst, jež byla nespravedlivá, a po nich vzniknout jsme národům jiným dali!"
    },
    {
      "resource_id": 26,
      "text": "A jakmile pocítili přísnost Naši, prchat z měst se jali."
    },
    {
      "resource_id": 26,
      "text": "\"Neprchejte, ale raději se vraťte k přepychu, v němž jste žili, a do příbytků svých - možná že o vydání počtu požádáni budete!\""
    },
    {
      "resource_id": 26,
      "text": "A odpověděli: \"Běda nám, my věru byli jsme nespravedliví!\""
    },
    {
      "resource_id": 26,
      "text": "A nepřestalo toto volání jejich, dokud jsme je jak obilí neskosili a životy jejich nezhasili."
    },
    {
      "resource_id": 26,
      "text": "My nebesa a zemi a vše, co je mezi nimi, jsme pro zábavu nestvořili;"
    },
    {
      "resource_id": 26,
      "text": "kdybychom se byli chtěli pobavit, našli bychom si zábavu u Sebe, kdybychom už tak učinit zamýšleli."
    },
    {
      "resource_id": 26,
      "text": "Naopak My pravdu proti falši mrštíme, a roztříští ji, a hle, ona se rozplyne; však běda vám za to, co lživě Bohu připisujete!"
    },
    {
      "resource_id": 26,
      "text": "Jemu náleží všichni, kdož na nebesích jsou a na zemi; a ti, kdož u Něho dlí, nejsou tak hrdopyšní, aby Mu nesloužili, a nikdy neumdlí"
    },
    {
      "resource_id": 26,
      "text": "a pějí slávu Jeho dnem i nocí bez přestání."
    },
    {
      "resource_id": 26,
      "text": "Vzali si snad božstva pozemská, jež k životu probouzejí?"
    },
    {
      "resource_id": 26,
      "text": "Kdyby byla na nebi a na zemi božstva jiná kromě Boha, věru by obojí již zkáze bylo propadlo. A oč je Bůh, Pán trůnu, slavnější než to, co mu připisují!"
    },
    {
      "resource_id": 26,
      "text": "A On nebude tázán na to, co koná. zatímco oni budou dotazováni na počtu vydání."
    },
    {
      "resource_id": 26,
      "text": "Či vzali si vedle Něho božstva jiná? Rci: \"Předložte tedy důkaz svůj! Toto je připomenutí těm, kdož se mnou jsou, i připomenutí těm, kdož byli přede mnou!\" Však naopak, většina z nich pravdu nezná a odvrací se od ní."
    },
    {
      "resource_id": 26,
      "text": "A nevyslali jsme před tebou žádného posla, abychom mu nebyli vnukli: \"Není božstva kromě Mne; uctívejte Mne tedy!\""
    },
    {
      "resource_id": 26,
      "text": "Hovoří: \"Milosrdný si vzal děti!\" Sláva Mu! Ba nikoliv, to služebníci jsou jen Jeho ctihodní,"
    },
    {
      "resource_id": 26,
      "text": "kteří se dříve než On promluvit neodvažují a jen podle rozkazu Jeho jednají."
    },
    {
      "resource_id": 26,
      "text": "A On zná dobře, co je před nimi a co je za nimi, a oni se přimlouvat nesmějí, leč za toho, v němž On nalezne zalíbení; a oni se před Ním třesou bázní."
    },
    {
      "resource_id": 26,
      "text": "A kdyby někdo z nich řekl: \"Já božstvem vedle Něho jsem,\" toho bychom peklem odměnili, neboť takto My nespravedlivé odměňujeme."
    },
    {
      "resource_id": 26,
      "text": "Což ti, kdož nevěří, nevidí, že nebesa a země byly pevně spojeny a že jsme je od sebe odtrhli a že z vody jsme vše živé učinili? Což neuvěří?"
    },
    {
      "resource_id": 26,
      "text": "A vztyčili jsme na zemi hory pevně zakotvené, aby se s nimi nekývala, a učinili jsme na ní průchody jako cesty - snad jimi budou vedeni."
    },
    {
      "resource_id": 26,
      "text": "A učinili jsme nebe střechou chráněnou a přesto se oni odvracejí od Našich znamení."
    },
    {
      "resource_id": 26,
      "text": "On je ten, jenž stvořil noc i den, slunce i měsíc a oba po nebeské své dráze plují."
    },
    {
      "resource_id": 26,
      "text": "Žádnému ze smrtelníků, kteří před tebou byli, jsme nesmrtelnost nedali. A jestliže ty zemřeš, budou snad oni nesmrtelní?"
    },
    {
      "resource_id": 26,
      "text": "Každá duše smrti okusí; a zkoušíme vás zlým i dobrým co pokušením, a k Nám budete navráceni."
    },
    {
      "resource_id": 26,
      "text": "A když tě nevěřící spatří, posměšky si z tebe jen dělají a hovoří: \"Je tohle ten, co zmiňuje se pohrdavě o božstvech vašich?\" A při tom sami nevěří v Milosrdného připomenutí!"
    },
    {
      "resource_id": 26,
      "text": "Člověk je stvořen ze spěchu! Já ukáži vám záhy Svá znamení, však nežádejte jejich uspíšení!"
    },
    {
      "resource_id": 26,
      "text": "A říkají nevěřící: \"Kdy slib tento se splní, jste-li pravdomluvní?\""
    },
    {
      "resource_id": 26,
      "text": "Kéž by znali ti, kdož nevěří, tu chvíli, kdy nebudou moci oheň odvrátit od tváří svých a zad svých a kdy pomoc žádnou mít nebudou!"
    },
    {
      "resource_id": 26,
      "text": "Ba, Hodina přikvačí na ně znenadání a v úžas je uvede a nebudou schopni ji zadržet a ani odklad nedostanou."
    },
    {
      "resource_id": 26,
      "text": "A dělali si posměšky již z poslů předchozích, avšak to, čemu se posmívali, obklopilo ty, kdož tomu se posmívali."
    },
    {
      "resource_id": 26,
      "text": "Rci: \"Kdo ochrání vás za noci i za dne před Milosrdným?\" A přece od připomenutí Pána svého se odvracejí!"
    },
    {
      "resource_id": 26,
      "text": "Mají snad místo Nás božstva jiná, jež bránit je budou? Ta nejsou schopna pomoci ani sama sobě, a oni jimi nebudou proti Nám chráněni."
    },
    {
      "resource_id": 26,
      "text": "Ba naopak, nechali jsme je i otce jejich užívat světa tohoto tak, až prodloužily se životy jejich. Což nevidí, že přicházíme na zem zmenšujíce ji ze všech stran? Jsou snad vítězi oni?"
    },
    {
      "resource_id": 26,
      "text": "Rci: \"Já varuji vás jedině vnuknutím mně daným, však hluší neslyší volání, jsou-li varováni.\""
    },
    {
      "resource_id": 26,
      "text": "A jestliže se jich dotkne jen jediné dechnutí trestu Pána tvého, vykřiknou: \"Běda nám, my vskutku nespravedliví jsme byli!\""
    },
    {
      "resource_id": 26,
      "text": "A postavíme v den zmrtvýchvstání váhu spravedlivou a nebude duše žádná o nic ošizena; a i kdyby to mělo jen váhu zrna hořčičného, My je přineseme. A my stačíme si jako účetní."
    },
    {
      "resource_id": 26,
      "text": "A dali jsme již kdysi Mojžíšovi a Árónovi spásné zjevení, osvícení, i bohabojným připomenutí,"
    },
    {
      "resource_id": 26,
      "text": "těm, kteří se Pána svého kvůli nepoznatelnému obávají a před Hodinou se chvějí."
    },
    {
      "resource_id": 26,
      "text": "A toto je připomenutí požehnané, Námi seslané. Chcete je snad popírat?"
    },
    {
      "resource_id": 26,
      "text": "A darovali jsme již předtím Abrahamovi správné vedení, neboť jsme o něm věděli."
    },
    {
      "resource_id": 26,
      "text": "Hle, pravil otci svému a lidu svému: \"Co je to za sochy, jichž se tak usilovně přidržujete?\""
    },
    {
      "resource_id": 26,
      "text": "Odpověděli: \"Shledali jsme, že otcové naši je uctívali.\""
    },
    {
      "resource_id": 26,
      "text": "Pravil: \"Vskutku vy i vaši otcové ve zjevném bludu jste!\""
    },
    {
      "resource_id": 26,
      "text": "I řekli: \"Přišels k nám s pravdou, anebo jsi jedním z těch, kdo žertují?\""
    },
    {
      "resource_id": 26,
      "text": "Odpověděl: \"Ba právě naopak! Váš Pán je Pánem nebe a země a On obé stvořil. A já jsem jedním z těch, kdož to dosvědčují."
    },
    {
      "resource_id": 26,
      "text": "Při Bohu, dozajista nastrojím úklad modlám vašim, jakmile záda vaše se obrátí.\""
    },
    {
      "resource_id": 26,
      "text": "A rozbil je na kousky všechny kromě té největší z nich - snad oni sami se k ní navrátí."
    },
    {
      "resource_id": 26,
      "text": "I řekli: \"Kdo tohle božstvům našim udělal, ten věru mezi nespravedlivé patří!\""
    },
    {
      "resource_id": 26,
      "text": "A pravili jedni: \"Slyšeli jsme mladíka nějakého o nich poznámky činit, Abraham mu říkají.\""
    },
    {
      "resource_id": 26,
      "text": "I zvolali: \"Přiveďte ho před oči lidí - snad budou proti němu svědčit!\""
    },
    {
      "resource_id": 26,
      "text": "A zeptali se jej: \"Byls to ty, Abrahame, kdo s našimi božstvy se tohle odvážil učinit?\""
    },
    {
      "resource_id": 26,
      "text": "Odpověděl: \"Nikoliv, to tenhle největší z nich udělal, zeptejte se jich, jestliže mohou promluvit!\""
    },
    {
      "resource_id": 26,
      "text": "Nevěřící se obrátili proti sobě a řekli: \"Vy věru jste nespravedliví!\""
    },
    {
      "resource_id": 26,
      "text": "Potom však opět nastal obrat v hlavách jejich a prohlásili: \"Ty přece víš, že vůbec nemluví!\""
    },
    {
      "resource_id": 26,
      "text": "Abraham pravil: \"Pročpak tedy uctíváte vedle Boha něco, co vám ani neprospívá, ani neškodí?"
    },
    {
      "resource_id": 26,
      "text": "Hanba na vás i na to, co místo Boha uctíváte. Cožpak nejste rozumní?\""
    },
    {
      "resource_id": 26,
      "text": "Zvolali: \"Upalte ho a pomozte božstvům svým, udělat něco chcete-li.\""
    },
    {
      "resource_id": 26,
      "text": "Avšak My jsme pravili: \"Ohni, vychladni a buď neškodným pro Abrahama!\""
    },
    {
      "resource_id": 26,
      "text": "A hodlali mu úklad nastrojit, však My jsme způsobili, že sami ztrátu největší utrpěli."
    },
    {
      "resource_id": 26,
      "text": "A zachránili jsme jeho i Lota vedouce je do země, již jsme pro lidstvo celé požehnali,"
    },
    {
      "resource_id": 26,
      "text": "a darovali jsme mu Izáka a Jakuba nádavkem a všechny jsme bezúhonnými učinili."
    },
    {
      "resource_id": 26,
      "text": "A ustanovili jsme je vůdci, kteří lid svůj řídí podle rozkazu Našeho, a vnukli jsme jim konání dobrého, dodržování modlitby a rozdáváni almužny - a byli služebníky Našimi."
    },
    {
      "resource_id": 26,
      "text": "A dali jsme Lotovi osvícení a vědění a zachránili jsme ho z města, jež nepravosti páchalo a jehož obyvatelé byli lidmi špatnými a hanebnými."
    },
    {
      "resource_id": 26,
      "text": "A uvedli jsme jej do milosrdenství Svého, neboť patřil mezi bezúhonné."
    },
    {
      "resource_id": 26,
      "text": "(A zmiň) se o Noem, který již dříve Nás volal, a vyslyšeli jsme jej a zachránili jsme jej i rodinu jeho od pohromy nesmírné"
    },
    {
      "resource_id": 26,
      "text": "a pomohli jsme mu proti lidu, jenž prohlašoval znamení Naše za vylhaná. A byl to lid špatný a utopili jsme je všechny."
    },
    {
      "resource_id": 26,
      "text": "A zmiň se o Davidovi a Šalomounovi; hle, oni vynesli rozsudek o poli, jež poškodilo stádo ovcí lidí jedněch, a byli jsme svědky rozsudku jejich."
    },
    {
      "resource_id": 26,
      "text": "A vnukli jsme Šalomounovi pochopení věci té a oběma jsme darovali osvícení a vědění. A donutili jsme hory a ptáky, aby spolu s Davidem Naši pěli chválu. A tak jsme učinili."
    },
    {
      "resource_id": 26,
      "text": "A naučili jsme jej vyrábět brnění pro vás, abyste se jimi chránili před útočností vzájemnou - budete za to vděčni?"
    },
    {
      "resource_id": 26,
      "text": "A Šalomounovi jsme podrobili vítr, jenž jako vichřice na rozkaz jeho duje k zemi, již jsme požehnali. A o všech těch věcech My dobře jsme věděli."
    },
    {
      "resource_id": 26,
      "text": "A také některé satany jsme mu podrobili, aby se do moře potápěli či práce jiné proň vykonávali, a My jsme je při tom střežili."
    },
    {
      "resource_id": 26,
      "text": "A zmiň se o Jóbovi, jenž volal k Pánu svému: \"Postihlo mne neštěstí, však tys nejslitovnější ze slitovníků!\""
    },
    {
      "resource_id": 26,
      "text": "A vyslyšeli jsme jej a odvrátili od něho neštěstí, jež nesl, a vrátili jsme mu jeho rodinu a přidali ještě jednou tolik s nimi jako milosrdenství své a jako připomenutí těm, kdož Nás uctívají."
    },
    {
      "resource_id": 26,
      "text": "A zmiň se o Ismaelovi, Idrísovi a Dhu l-Kiflovi - a ti všichni byli trpěliví,"
    },
    {
      "resource_id": 26,
      "text": "a uvedli jsme je do milosrdenství Svého a jsou mezi bezúhonnými."
    },
    {
      "resource_id": 26,
      "text": "A zmiň se o Muži s rybou; když odešel rozzloben a domníval se, že proti němu nic nezmůžeme. A volal nás v temnotách říkaje: \"Není božstva kromě Tebe, sláva budiž Tobě! Věru jsem patřil k nespravedlivým!\""
    },
    {
      "resource_id": 26,
      "text": "I vyslyšeli jsme jej a zachránili jsme jej z útrap jeho. A takto My poskytujeme záchranu věřícím."
    },
    {
      "resource_id": 26,
      "text": "A zmiň se o Zachariášovi, když volal k Pánu svému: \"Pane můj, neponechávej mne samotného, Ty, jenž z dědiců jsi nejlepší!\""
    },
    {
      "resource_id": 26,
      "text": "Vyslyšeli jsme jej a darovali jsme mu Jana a učinili jsme manželku jeho plodnou. A všichni ti se předstihovali v dobročinném konání a modlili se k Nám z touhy a úcty a byli vůči Nám pokorní."
    },
    {
      "resource_id": 26,
      "text": "A zmiň se o té, jež panenství své střežila. A vdechli jsme do ní část ducha Svého a učinili jsme z ní i ze syna jejího pro veškeré lidstvo znamení."
    },
    {
      "resource_id": 26,
      "text": "Hle, tato vaše obec je obcí jedinou a Já Pánem jsem vaším, uctívejte Mne tedy!"
    },
    {
      "resource_id": 26,
      "text": "Avšak oni se ve věci své mezi sebou rozpoltili, však přesto se všichni k Nám navrátí."
    },
    {
      "resource_id": 26,
      "text": "Kdokoliv dobré skutky koná a je při tom věřící, tomu úsilí jeho věru nebude upřeno a zajisté mu je k dobru připíšeme."
    },
    {
      "resource_id": 26,
      "text": "A je zakázáno městu každému, jež jsme zahubili, aby se obyvatelé jeho v ně navrátili,"
    },
    {
      "resource_id": 26,
      "text": "pokud nebudou vypuštěni Gog a Magog; a tehdy se lidé z každého hrobu vynoří!"
    },
    {
      "resource_id": 26,
      "text": "Pravdivý slib se přibližuje, a hle, strnulé jsou zraky těch, kdož neuvěřili. \"Běda nám, že lhostejní jsme byli k němu, ba naopak, byli jsme nespravedliví.\""
    },
    {
      "resource_id": 26,
      "text": "Vskutku vy i to, co jste místo Boha uctívali, palivem budete peklu a věru se doň dostanete!"
    },
    {
      "resource_id": 26,
      "text": "Kdyby tamti byli skutečnými božstvy, nebyli by se sem dostali; a všichni v něm budou nesmrtelní."
    },
    {
      "resource_id": 26,
      "text": "A bude tam pro ně jen sténání, však nebudou v něm slyšeni."
    },
    {
      "resource_id": 26,
      "text": "Ti však, jimž jsme předem slíbili odměnu překrásnou, ti od pekla budou vzdáleni"
    },
    {
      "resource_id": 26,
      "text": "a neuslyší z něho ani šelest nejmenší a v tom, po čem duše jejich toužily, budou nesmrtelní."
    },
    {
      "resource_id": 26,
      "text": "Ani den hrůzy největší je nezarmoutí a andělé je přivítají slovy: \"Toto váš je den, jenž byl vám přislíben!\""
    },
    {
      "resource_id": 26,
      "text": "V ten den svineme nebe, jako se svinují svitky knih, a jako jsme začali již prvním stvořením, tak opakovat to budeme podle slibu Námi daného. A My tak učiníme!"
    },
    {
      "resource_id": 26,
      "text": "A věru jsme již napsali v žalmech, po připomenutí, že zemi podědí Moji bezúhonní služebníci."
    },
    {
      "resource_id": 26,
      "text": "A je v tom zajisté sdělení pro lid Mne uctívající."
    },
    {
      "resource_id": 26,
      "text": "A neposlali jsme tě leč jako znamení milosrdenství pro lidstvo veškeré."
    },
    {
      "resource_id": 26,
      "text": "Rci: \"Bylo mi vnuknuto jenom, že božstvem vaším je Bůh jediný. Odevzdáte se tedy do Jeho vůle?\""
    },
    {
      "resource_id": 26,
      "text": "A jestliže se odvrátí, tedy rci: \"Já varoval vás bez rozdílu a věru nevím, je-li blízko či daleko to, co vám bylo slíbeno.\""
    },
    {
      "resource_id": 26,
      "text": "A On zná dobře to, co veřejně hovoříte, i to, co skrýváte."
    },
    {
      "resource_id": 26,
      "text": "Nevím, zda to snad není pouze pokušení pro vás a dopřání vám užívat na určitou chvíli."
    },
    {
      "resource_id": 26,
      "text": "Rci: \"Pane můj, rozhodni podle pravdy!\" Pán náš je Milosrdný a u Něho budiž vyžadována pomoc proti tomu, co lživě Mu připisujete!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "21" }
  }
}
