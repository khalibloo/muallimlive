{
  "translations": [
    {
      "resource_id": 232,
      "text": ". Kusemberedde abantu okubalibwa kwa bwe nga bo bali mu butafaayo, era nga bo bakola byennyume."
    },
    {
      "resource_id": 232,
      "text": ". Tewali kujjukiza kwonna kubajjira okupya okuva ewa Mukama omulabirizi waabwe okugyako okuba nti bakuwuliriza nga bwe bazannya."
    },
    {
      "resource_id": 232,
      "text": ".  Emitima gya bwe nga miragajjavu, abo abeeyisa obubi ne boogera mu kyama nga bagamba nti, abaffe ono alina kyali okugyako okuba nti muntu nga mmwe, abaffe mugenda ku ddogo nga nammwe mulabira ddala!."
    },
    {
      "resource_id": 232,
      "text": ".  (Nabbi Muhammad) naagamba nti: Mukama omulabirizi wange amanyi ekigambo ekiri mu ggulu ne mu nsi era yye y'awulira ennyo, amanyi ennyo."
    },
    {
      "resource_id": 232,
      "text": ". (Wabula Abakaafiiri) baagamba nti: okwo kulogojjana mu kuloota oba ye yennyini yaabyegunjirawo, si nakindi yye mutontomi, (bwaba ayagala tukkirize byagamba) kale atuleetere akabonero nga abaasooka bwe baatumwa."
    },
    {
      "resource_id": 232,
      "text": ".  Tewali kitundu kye twazikiriza nga abantu ba mu bakkiriza, abaffe bo be banakkiriza!."
    },
    {
      "resource_id": 232,
      "text": ". Oluberyeberyelwo tetwatumanga okugyako basajja nga tubawa obubaka kale mubuuze abalina okumanya bwe muba nga temumanyi."
    },
    {
      "resource_id": 232,
      "text": ". Era tetwafuula (ba Nabbi) mubiri nga tebalya mmere (nga ba Malayika) era tebaali ba kubeera mu nsi lubeerera."
    },
    {
      "resource_id": 232,
      "text": ".  Oluvanyuma twabatuukiririza endagaano (gye twabawa) netubawonya awamu n'abo be twayagala era netuzikiriza abaayonoona ekisukkiridde."
    },
    {
      "resource_id": 232,
      "text": ". Mazima twabassiza ekitabo (Kur’ane) nga kirimu okwogera ku kitiibwa kya mmwe abaffe temutegeera!."
    },
    {
      "resource_id": 232,
      "text": ". Ebyalo bimeka bye twazikiriza ebyali byeyisa obubi olwo nno netuleeta abantu abalala (oluvanyuma lwa bwe)."
    },
    {
      "resource_id": 232,
      "text": ". Bwe baamala okumanya nti ebibonerezo byaffe bijja olwo nnonebabidduka."
    },
    {
      "resource_id": 232,
      "text": ".  (Baagambibwa) nti temudduka era mudde eri ebyo bye mubadde mweyagaliramu era mudde mu mayumba gammwe luliba lumu mulibuuzibwa."
    },
    {
      "resource_id": 232,
      "text": ". Nebagamba nti: zitusanze mazima ffe twali tweyisa bubi."
    },
    {
      "resource_id": 232,
      "text": ". Okuwanjaga kwa bwe okwo kwali bwe kutyo okutuusa lwe twabafuula nga ennimiro ekunguddwa ne ggwawo."
    },
    {
      "resource_id": 232,
      "text": ". Tetwatonda eggulu n'ensi n'ebiri wakati wa byombi nga bya muzannyo."
    },
    {
      "resource_id": 232,
      "text": ". Singa twayagala kweteerawo muzannyo, twaligukoze mu bano abali eno gye tuli singa twali ba kukikola."
    },
    {
      "resource_id": 232,
      "text": ". Wabula tukasuka amazima ku bulimba negabuggyawo, olwo nno bwo nebuvaawo era mugenda kubonerezebwa olw'ebyo bye mwogera."
    },
    {
      "resource_id": 232,
      "text": ". Bibye ebyo byonna ebiri mu ggulu ne mu nsi, n'abo abali waali tebeekuluntaza ku kumusinza era tebakaluubirirwa."
    },
    {
      "resource_id": 232,
      "text": ".  Batendereza (Katonda) emisana n'ekiro tebakoowa."
    },
    {
      "resource_id": 232,
      "text": ". Oba beeteerawo ba Katonda nga ba ku nsi nga bo be balizuukiza (abafu)."
    },
    {
      "resource_id": 232,
      "text": ". Singa (ensi n'eggulu) byalimu ba katonda abalala atali Katonda omu byombi byaliyonoonese, (ekyo nno kikulage) nti yasukkuluma Katonda Mukama omulabirizi wa Arishi kw'ebyo bye boogera."
    },
    {
      "resource_id": 232,
      "text": ". Tabuuzibwa ku byakola ate bo babuuzibwa."
    },
    {
      "resource_id": 232,
      "text": ". Abo bateekawo ba katonda ne baleka Katonda omu, gamba nti muleete obujulizi bwa mmwe (ku ekyo). Kuno kwe kubuulirira abali nange era kwe kubuulirira kw'abo abaakulembera wabula abasinga obungi mu bo (Abakaafiiri) tebamanyi mazima olwo nno bo bagakuba amabega."
    },
    {
      "resource_id": 232,
      "text": ". Era tetwatuma oluberyeberyelwo Mubaka yenna okugyako nga tumutumira obubaka nti tewali kisinzibwa kyonna (mu butuufu) okugyako nze (Katonda) kale munsinze."
    },
    {
      "resource_id": 232,
      "text": ". Era baagamba nti: Katonda ow'ekisa ekingi yeeteerawo omwana, musukkulumu (ku ebyo byonna) wabula (ba malayika bebamugattako) baddu abaweebwa ekitiibwa."
    },
    {
      "resource_id": 232,
      "text": ". Tebayinza kumukulembera na kigambo era bbo bakolera ku kiragirokye."
    },
    {
      "resource_id": 232,
      "text": ". Amanyi ebyo ebiri mu maaso gaabwe n'ebyo ebiri emabega waabwe, tebagenda kuwolereza okugyako oyo gwaliba asiimye nabo olw'okumutya beegendereza."
    },
    {
      "resource_id": 232,
      "text": ". Oyo yenna mubo agamba nti mazima nze ndi Katonda naaleka Katonda omu, oyo tugenda kumusasula omuliro Jahannama. Bwe tutyo bwe tusasula abeeyisa obubi."
    },
    {
      "resource_id": 232,
      "text": ". Abo abaakaafuwala tebakiraba nti mazima eggulu omusanvu n'ensi byali kitole netubyabuluzaamu era netuggya mu mazzi buli kintu ekiramu abaffe tebakkiriza!."
    },
    {
      "resource_id": 232,
      "text": ". Era netussa mu nsi ensozi ebe nga tebayuuza era netussa mu yo amakubo kibayambe okumanya gye balaga."
    },
    {
      "resource_id": 232,
      "text": ". Era netufuula eggulu akasolya akakuumibwa, wabula bbo tebafaayo ku bya magero bya byo (ebya byonna ebyogeddwa waggulu)."
    },
    {
      "resource_id": 232,
      "text": ". Era (Katonda) yye yooyo eyatonda ekiro n'emisana n'enjuba n'omwezi buli kimu kiri mu bbanga (nga byonna) biwuga."
    },
    {
      "resource_id": 232,
      "text": ". Era tetuwanga muntu yenna oluberyeberyelwo buwangaazi obw'olubeerera, bwoba ofudde bo be b'okubeerawo olubeerera."
    },
    {
      "resource_id": 232,
      "text": ". Buli muntu wa kukomba ku kufa era tubagezesa n'obubi n'obulungi nga kikemo era gye tuli gye mulizzibwa."
    },
    {
      "resource_id": 232,
      "text": ". Abaakaafuwala bwe bakulaba tebakufuula okugyako eky'omuzannyo (ne bagamba) nti ono y'oyo ayogera ku bye musinza nga nabo bawakanya okwogera ku Katonda ow'ekisa ekingi."
    },
    {
      "resource_id": 232,
      "text": ". Omuntu yatondebwa nga ayanguyiriza nja ku balaga obubonerero bwange kale temunsaba kubanguyiriza bibonerezo."
    },
    {
      "resource_id": 232,
      "text": ". Era abakaafiiri bagamba nti ekiragaanyiso ekyo kiribaawo ddi bwe muba nga mwogera mazima."
    },
    {
      "resource_id": 232,
      "text": ". Abo abaakaafuwala singa bamanyi (ekiribaawo) mu kiseera we batalisobolera kuziyiza muliro kutuuka ku byenyi bya bwe wadde e migongo gya bwe, era nga tebagenda kutaasibwa."
    },
    {
      "resource_id": 232,
      "text": ". Wabula biribatuukako kibwatukira nebibakanga, tebalisobola kubizzayo era si baakulindirizibwa."
    },
    {
      "resource_id": 232,
      "text": ". Mazima ababaka (bangi) baagyejebwa olubereberyelwo, nebituuka ku abo abaabanyoomanga ebyo bye baalinga bajeeja. (Abo abaali babajeeja baatuukibwako ebibonerezo bye baali bajeeja)"
    },
    {
      "resource_id": 232,
      "text": ". Bagambe nti ani abakuuma ekiro n'emisana okubawonya ekyandibatuseeko okuva ewa Katonda ow'ekisa ekingi wabula bbo abatakkiriza beesamba okwogera ku Mukama omulabirizi waabwe."
    },
    {
      "resource_id": 232,
      "text": ". Abaffe balina ba katonda abalibawonya ku ffe abatali ffe (ba katonda baabwe bennyini) tebagenda kusobola kwetaasa era tebagenda kufuna gwe baliba naye abawonya ku ffe."
    },
    {
      "resource_id": 232,
      "text": ". Wabula twabawa bo ne bakitaabwe okweyagala, okutuusa obuwangaazi lwe bwabawanvuwako, abaffe tebalaba nti mazima ffe, tuddira ensi netugikendeeza okuva ku nsalo zaayo abaffe bo be b'okulema!."
    },
    {
      "resource_id": 232,
      "text": ". Bagambe nti mazima mbatiisa nga nkozesa obubaka, wabula ba kiggala tebawulira kukoowoola bwe baba balabuddwa."
    },
    {
      "resource_id": 232,
      "text": ". So nga bwe balituukwako akatundu ku bibonerezo bya Mukama omulabiriziwo bagenda kugambira ddala nti zitusanze mazima ffe tubadde tweyisa bubi."
    },
    {
      "resource_id": 232,
      "text": ". Tugenda kussaawo minzane entuufu ezirikozesebwa ku lunaku lw'enkomerero, olwo nno tewali muntu aliryazaamaanyizibwa kintu kyonna, ne bwe kiriba kyenkana obuzito bwe mpeke ya khardali tugenda kukireeta. Kimala bumazi okuba nti ffe tuliba ababazi."
    },
    {
      "resource_id": 232,
      "text": ". Twawa Musa ne Haruna amateeka (Taurat) agaawula wakati wa mazima n'obulimba era nga kitangaaala era nga kya kubuulirira eri abatya Katonda."
    },
    {
      "resource_id": 232,
      "text": ". Abo abatya Mukama omulabirizi waabwe awamu n'okuba nga tebamulaba era nga nabo beeraliikirira ekiseera ky'enkomerero."
    },
    {
      "resource_id": 232,
      "text": ". Eno (k’urane) kubuulirira okw'omukisa kwe twassa, abaffe mugiwakanya?."
    },
    {
      "resource_id": 232,
      "text": ". Mazima twawa Ibrahim obulungamubwe okuva oluberyeberye era twali tumanyi ebimukwatako."
    },
    {
      "resource_id": 232,
      "text": ". Jjukira bwe yagamba kitaawe n'abantu be nti: bifaananyi ki bino, ebyo mmwe bye mulemeddeko!."
    },
    {
      "resource_id": 232,
      "text": ". Nebagamba nti twasanga bakadde baffe nga byebasinza."
    },
    {
      "resource_id": 232,
      "text": ". (Ibrahim) naagamba nti mazima mmwe ne bakadde ba mmwe mwali mu bubuze obw'olwatu."
    },
    {
      "resource_id": 232,
      "text": ". Nebagamba nti otuleetedde mazima oba oli mu ba kazannyirizi."
    },
    {
      "resource_id": 232,
      "text": ". Naagamba nti wabula Mukama omulabirizi wa mmwe, ye Mukama omulabirizi w'eggulu (omusanvu) n'ensi oyo eyabitonda nange ku ekyo ndi omu ku bajulizi."
    },
    {
      "resource_id": 232,
      "text": ". Era ndayira Katonda amasanamu ga mmwe nja kugasalira amagezi singa munaaba mugaleseewo ne mubaako wemulaga."
    },
    {
      "resource_id": 232,
      "text": ". (Yagabetenta) naagafuula bubajjo okugyako (essanamu) erigasinga obunene, olwo nno badde gye liri (lye baba babuuza)."
    },
    {
      "resource_id": 232,
      "text": ". (Bwe badda) nebagamba nti ani akoze kino ku ba katonda baffe, mazima yye ali mu beeyisa obubi."
    },
    {
      "resource_id": 232,
      "text": ". Nebagamba nti twawulidde omuvubuka ayitibwa Ibrahim nga agoogerako."
    },
    {
      "resource_id": 232,
      "text": ". Nebagamba nti kale mumuleete mu maaso g'abantu bamuweeko obujulizi."
    },
    {
      "resource_id": 232,
      "text": ". (Bwe baamutuusa) nebamugamba nti: Gwe wakoze kino ku ba katonda baffe owange Ibrahim!."
    },
    {
      "resource_id": 232,
      "text": ". Naabagamba nti: nedda omukulu waabwe ono ye yakikoze, kale mubabuuze bwe baba nga baatula."
    },
    {
      "resource_id": 232,
      "text": ". Nebeetunulako nebagamba nti mazima mmwe, mmwe abeeyisa obubi."
    },
    {
      "resource_id": 232,
      "text": ". Ate oluvanyuma (lw'ekyo) beekyusa, (mu kifo ky'okwenenya baalemera ku bukaafiiri era nebagamba nti) mazima okimanyi nti amasanamu ago tegoogera."
    },
    {
      "resource_id": 232,
      "text": ". (Ibrahim) naagamba nti ate muva ku Katonda nemusinza ebitabagasa kantu konna wadde okubatuusaako akabi."
    },
    {
      "resource_id": 232,
      "text": ". Kivve ku mmwe, lwaki musinza ebintu ebirala nemuleka Katonda abaffe temutegeera!."
    },
    {
      "resource_id": 232,
      "text": ". Nebagamba nti (oba bwatyo bwagamba) mumwokye mutaase ba katonda ba mmwe bwe muba nga mulina kye munaakola."
    },
    {
      "resource_id": 232,
      "text": ". Netugamba nti owange muliro beera bunnyogovu era mirembe ku Ibrahim."
    },
    {
      "resource_id": 232,
      "text": ". Baayagala okumukolera olukwe naye twabafuula abataalufunamu."
    },
    {
      "resource_id": 232,
      "text": ". Netumuwonya netuwonya ne Luutu netubatwala mu nsi gye twawa omukisa ku lw'ebitonde."
    },
    {
      "resource_id": 232,
      "text": ". Twamugabira Ishaka ne Yakubu nga nnyongeza, bonna twabafuula balongoofu."
    },
    {
      "resource_id": 232,
      "text": ". Era twabafuula abakulembeze nga balungamya olw'ekiragiro kyaffe, era twabatumira nti (bateekwa) okukola obulungi n'okuyimirizaawo e sswala n'okutoola zzaka era baali batusinza."
    },
    {
      "resource_id": 232,
      "text": ". Ne Luutu twamuwa okusengejja ensonga n'okumanya era twamuwonya netumuggya mu kitundu ekyali kikola ebyonoono mazima bo baali bantu ba kibi aboonoonyi."
    },
    {
      "resource_id": 232,
      "text": ". Era twamuyingiza mu kusaasira kwaffe mazima yye wa mu balongoofu."
    },
    {
      "resource_id": 232,
      "text": ". Era (mujjukire) Nuhu bwe yasaba oluberyeberye nga abantu (bamulemeredde) netwanukula okusaba kwe netumuwonya wamu n’abantube mu kabi akanene."
    },
    {
      "resource_id": 232,
      "text": ". Netumutaasa ku bantu abo abaalimbisa ebigambo byaffe, mazima bbo baali bantu ba kibi netubazikiriza bonna."
    },
    {
      "resource_id": 232,
      "text": ". Era mujjukire Dauda ne Sulaiman mu kiseera bombi bwe baalamula omusango ogukwata ku nnimiro, embuzi z’abantu bwe zaaliiramu, era ku kulamula kwabwe twali bajulizi."
    },
    {
      "resource_id": 232,
      "text": ". (Omusango ogwo) twawa Sulaiman okutegeera obulungi, naye buli omu twamuwa okugoba ensonga n’okumanya, era twagondeza Dauda ensozi nga zitendereza, n’ebinyonyi bwe bityo, (buli lwe yatenderezanga nga nabyo bitendereza). Era ebyo twali tusobolera ddala okubikola."
    },
    {
      "resource_id": 232,
      "text": ". Era twamuyigiriza okukola ebyambalo bya mmwe (eby'entalo) biryoke bibakuume ku buzibu bwa mmwe, abaffe mmwe mwebaza!."
    },
    {
      "resource_id": 232,
      "text": ". Era Sulaiman twamugondeza empewo ekungunta nga etambulira ku kiragirokye neEgenda eri ensi eyo gye twawa omukisa. Era twali tumanyi buli kintu."
    },
    {
      "resource_id": 232,
      "text": ". Ne mu zi Sitane mwalimu ezibbira mu nnyanja ku lulwe nga zikola n'emirimu emirala egitali ogwo era ffe twazikuumanga."
    },
    {
      "resource_id": 232,
      "text": ". Era (jjukira) Ayubu bwe yakoowoola Mukama omulabiriziwe nti mazima nze ntuukiddwako obuzibu, era ggwe musasizi asinga abasaasizi bonna."
    },
    {
      "resource_id": 232,
      "text": ". Twamwanukula (okusaba) kwe netumuggyako obuzibu obwali bumutuuseeko netumuwa abantube (abaali bafudde) netumuwa n’abalala awamu nabali, ekyo nga kusaasira okuva gye tuli era nga kya kubuulirira eri abasinza (Katonda)."
    },
    {
      "resource_id": 232,
      "text": ". Era (jjukira) Ismail ne Idrisa ne Zulikifuli bonna ba mu bagumiikiriza."
    },
    {
      "resource_id": 232,
      "text": ". Era twabayingiza mu kusaasira kwaffe mazima bo ba mu balongoofu."
    },
    {
      "resource_id": 232,
      "text": ". Era (jjukira) ekyafaayo kya nannyini kyenyanja (Yunus) bwe yagenda nga musunguwavu naalowooza nti tetugenda kumusobola, ate bwe yamala okubeera mu kizikiza yakoowoola nti tewali kisinzibwa kyonna okugyako ggwe wasukkuluma (Mukama wange) mazima nze mbadde mu beeyisa obubi."
    },
    {
      "resource_id": 232,
      "text": ". Awo nno twayanukula okusabakwe ne tumuwonya okweraliikirira, era bwe tutyo bwe tuwonya abakkiriza."
    },
    {
      "resource_id": 232,
      "text": ". Era jjukira Zakaria bwe yakoowoola Mukama omulabiriziwe (naagamba nti) ayi Mukama omulabirizi wange tondeka bwannamunigina (ne bwompa ezzadde nsigala ndi mukkiriza) anti ggwe osinga abasigalawo bonna."
    },
    {
      "resource_id": 232,
      "text": ". Awo nno twayanukula okusabakwe, era netumuwa Yahaya netusobozesa mukyalawe okuzaala, mazima bbo baalinga bettanira okukola ebirungi era nga batusaba ku lw'okwagala okufuna ebirungi bye tulina ne ku lw'okutya ebibonerezo byaffe era baalinga batugondera."
    },
    {
      "resource_id": 232,
      "text": ". Era (jjukira) ekyafaayo ky'omukyala (Mariyamu) oyo eyakuuma obwereerebwe olwo nno netumufuuwamu omwoyo ogwava gye tuli netumufuula yye n’omwanawe nga kya kulabirako eri ebitonde byonna."
    },
    {
      "resource_id": 232,
      "text": ". Mazima kino ekibiina kyammwe kiri ekibiina kimu nange nze Mukama omulabirizi wa mmwe kale munsinze."
    },
    {
      "resource_id": 232,
      "text": ". (Naye abantu) baayawukana mu kigambo ky'eddiini yaabwe wakati waabwe (wabula) bonna gye tuli gye bagenda okudda."
    },
    {
      "resource_id": 232,
      "text": ". Oyo akola omulimu omulungi gwonna nga mukkiriza tayinza butasasulwa olw'okutakabanakwe era mazima tumuwandiikira (emirimugye)."
    },
    {
      "resource_id": 232,
      "text": ". Kizira ku kitundu kyonna kye twazikiriza (okudda ku nsi) mazima bo tebayinza kudda."
    },
    {
      "resource_id": 232,
      "text": ". Okutuusa nga Yaajuuja ne Majuuja bagguliddwa era nga nabo bagenda kufukumuka nga bava mu buli kkubo."
    },
    {
      "resource_id": 232,
      "text": ". Endagaano eya mazima neba nga esembedde olwo nno oligenda okulaba nga amaaso gaabo abaakaafuwala galalambadde (olw'entiisa nebagamba nti) zitusanze ekintu kino tubadde tukigayaaliridde si kyokka wabula tubadde tweyisa bubi."
    },
    {
      "resource_id": 232,
      "text": ". Mazima mwe n'ebyo bye musinza nemuva ku Katonda mugenda kubeera nku za Jahannama (omuliro) mwe muli ba kuguyingira."
    },
    {
      "resource_id": 232,
      "text": ". Singa ebyo (bye musinza) nga baali ba Katonda ddala tebyandiguyingidde naye bonna ba kugubeeramu bugenderevu."
    },
    {
      "resource_id": 232,
      "text": ". Balituukibwako nga bali mu gwo okuyiriitira era tebagenda kuwulira nga bali mu gwo."
    },
    {
      "resource_id": 232,
      "text": ". Mazima abo be twamanya edda nti bagenda kubeera balongoofu abo nno bagenda kubeera wala n’omuliro."
    },
    {
      "resource_id": 232,
      "text": ". Tebagenda kuwulira lukwakwayo lwa gwo era mazima bo ku ebyo emyoyo gya bwe gye byagala ba kubeera mu byo obugenderevu."
    },
    {
      "resource_id": 232,
      "text": ". Ebikangabwa ebisinga okuba ebyamanyi tebigenda kubatiisa, ba Malayika balibaaniriza nga babayozaayoza nti luno lwe lunaku lwa mmwe olwo lwe mwali mulagaanyisibwa.."
    },
    {
      "resource_id": 232,
      "text": ". Olunaku lwe tulizingako eggulu nga eggwandiikiro bwe rizingako ebiwandiiko. Mu ngeri y'emu nga bwe twatandika ebitonde bwe tugenda okubizikiriza, nga kikakafu ku ffe anti mazima ekyo tusobolera ddala okukikola."
    },
    {
      "resource_id": 232,
      "text": ". Mazima twawandiika mu Zaburi oluvanyuma lw'okuwandiika ku Lauhil Mahfuudhwi nti mazima ensi egenda kusikirwa abaddu bange abalongoofu."
    },
    {
      "resource_id": 232,
      "text": ". Mazima ebyo, (ebyogeddwako wano) kwe kubuulirira okwannamaddala eri abantu abasinza Katonda."
    },
    {
      "resource_id": 232,
      "text": ". Tetwakutuma ggwe (Nabbi Muhammad) okugyako nga oli kya kusaabira eri ebitonde."
    },
    {
      "resource_id": 232,
      "text": ". Bagambe (Ggwe Nabbi Muhammad) nti mazima mpeebwa obubaka (nga obubaka bugamba) nti: mazima Katonda wa mmwe ali Katonda omu, abaffe mmwe munaasiramuka?."
    },
    {
      "resource_id": 232,
      "text": ". Kale nno bwe bamala nebaawukana ku ekyo, (nebatasiramuka) olwo nno ggwe bagambe nti mwenna mbawulizza kyenkanyi (nga tewali gwe ndeseeyo) era siri nze amanyi nti bye mulagaanyisibwa biri kumpi oba biri wala."
    },
    {
      "resource_id": 232,
      "text": ". Mazima yye (Katonda) amanyi bye mwolesa nga mwogera era nga bwamanyi n'ebyo bye mukweka."
    },
    {
      "resource_id": 232,
      "text": ". Era simanyi obanga (okubalindiriza n'atabakangavvulirawo) nga kikemo gye muli era nga kubaleka kweyagala okutuusa ebbanga eggere."
    },
    {
      "resource_id": 232,
      "text": ". (Nabbi Muhammad) naagamba nti ayi Mukama omulabirizi wange salawo mu butuufu (wakati wange n'abo abannimbisa) era Mukama omulabirizi waffe omusaasizi ow'ekisa ekingi gwe tusaba obuyambi ku ebyo bye mwogera."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "21" }
  }
}
