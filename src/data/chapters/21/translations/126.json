{
  "translations": [
    {
      "resource_id": 126,
      "text": "Ljudima se bliži čas polaganja računa njihova, a oni, bezbrižni, ne mare za to."
    },
    {
      "resource_id": 126,
      "text": "I ne dođe im nijedna nova opomena od Gospodara njihova kojoj se, slušajući je, ne podsmjehuju"
    },
    {
      "resource_id": 126,
      "text": "srcā rasijanih. A mnogobošci govore šapatom: \"Da li je ovaj nešto drugo do čovjek kao i vi? Zar ćete slijediti vradžbinu, a vidite da jest?\""
    },
    {
      "resource_id": 126,
      "text": "\"Gospodar moj zna\" – reče on – \"šta se govori i na nebu i na Zemlji; On sve čuje i sve zna!\""
    },
    {
      "resource_id": 126,
      "text": "Oni, čak, govore: \"To su samo smušeni snovi; on ga izmišlja; on je pjesnik; neka nam donese kakvo čudo kao i prijašnji poslanici!\""
    },
    {
      "resource_id": 126,
      "text": "Nijedan grad koji smo Mi prije njih uništili nije u čudo povjerovao, pa zar će ovi vjerovati?"
    },
    {
      "resource_id": 126,
      "text": "I prije tebe smo samo ljude slali kojima smo objavljivali, zato pitajte ljude od znanja, ako vi ne znate!"
    },
    {
      "resource_id": 126,
      "text": "Mi ih nismo stvarali kao bića koja žive bez hrane, ni oni nisu besmrtni bili."
    },
    {
      "resource_id": 126,
      "text": "Poslije smo im obećanje ispunjavali, i njih, i one koje smo htjeli, spašavali, a one koji su nevaljali bili uništavali."
    },
    {
      "resource_id": 126,
      "text": "Mi vam Knjigu objavljujemo u kojoj je slava vaša, pa zašto se ne opametite?"
    },
    {
      "resource_id": 126,
      "text": "A koliko je bilo nevjerničkih sela i gradova koje smo uništili i poslije kojih smo druge narode podigli!"
    },
    {
      "resource_id": 126,
      "text": "I čim bi silu Našu osjetili, kud koji bi se iz njih razbježali."
    },
    {
      "resource_id": 126,
      "text": "\"Ne bježite, vratite se uživanjima vašim i domovima vašim, možda će vas neko što upitati.\""
    },
    {
      "resource_id": 126,
      "text": "\"Teško nama\" – oni bi govorili – \"mi smo, zaista, zulumćari bili!\""
    },
    {
      "resource_id": 126,
      "text": "I kukali bi tako sve dok ih ne bismo učinili, kao žito požnjeveno, nepomičnim."
    },
    {
      "resource_id": 126,
      "text": "Mi nismo stvorili nebo i Zemlju, i ono što je između njih, da se zabavljamo."
    },
    {
      "resource_id": 126,
      "text": "Da smo se htjeli zabavljati, zabavljali bismo se onako kako Nama dolikuje, ali Mi to ne činimo,"
    },
    {
      "resource_id": 126,
      "text": "nego istinom suzbijamo laž, istina je uguši i laži nestane; a teško vama zbog onoga što o Njemu iznosite!"
    },
    {
      "resource_id": 126,
      "text": "Njegovo je ono što je na nebesima i na Zemlji! A oni koji su kod Njega ne zaziru da Mu se klanjaju, i ne zamaraju se,"
    },
    { "resource_id": 126, "text": "hvale Ga noću i danju, ne malaksavaju." },
    {
      "resource_id": 126,
      "text": "Zar će kumiri, koje oni od zemlje prave, mrtve oživiti?"
    },
    {
      "resource_id": 126,
      "text": "Da Zemljom i nebesima upravljaju drugi bogovi, a ne Allah, poremetili bi se. Pa nek je uzvišen Allah, Gospodar Arša, od onoga što Mu pripisuju!"
    },
    {
      "resource_id": 126,
      "text": "On neće biti pitan za ono što radi, a oni će biti pitani."
    },
    {
      "resource_id": 126,
      "text": "Zar da pored Njega oni uzimaju bogove?! Reci: \"Dokažite!\" Ova Knjiga je pouka za moje sljedbenike, a bilo je knjiga i za one koji su prije mene bili i nestali. Međutim, većina njih ne zna istinu, pa zato glave okreću."
    },
    {
      "resource_id": 126,
      "text": "Prije tebe nijednog poslanika nismo poslali, a da mu nismo objavili: \"Nema boga osim Mene, zato se Meni klanjajte!\""
    },
    {
      "resource_id": 126,
      "text": "Oni govore: \"Milostivi ima dijete!\" Hvaljen neka je On! A meleki su samo robovi poštovani."
    },
    {
      "resource_id": 126,
      "text": "Oni ne govore dok On ne odobri i postupaju onako kako On naredi."
    },
    {
      "resource_id": 126,
      "text": "On zna šta su radili i šta će uraditi, i oni će se samo za onoga kojim On bude zadovoljan zauzimati, a oni su i sami, iz strahopoštovanja prema Njemu, brižni."
    },
    {
      "resource_id": 126,
      "text": "A onoga od njih koji bi rekao: \"Ja sam, doista, pored Njega, bog!\" – kaznili bismo Džehennemom, jer Mi tako kažnjavamo mnogobošce."
    },
    {
      "resource_id": 126,
      "text": "Zar ne znaju nevjernici da su nebesa i Zemlja bili jedna cjelina, pa smo ih Mi raskomadali, i da Mi od vode sve živo stvaramo? I zar neće vjerovati?"
    },
    {
      "resource_id": 126,
      "text": "Mi smo po Zemlji nepomične planine razmjestili da ih ona ne potresa, i po njima smo staze i bogaze stvorili da bi oni kuda žele stizali."
    },
    {
      "resource_id": 126,
      "text": "I to što je nebeski svod osiguran Naše je djelo, a oni se ipak okreću od znamenja koja su na njemu."
    },
    {
      "resource_id": 126,
      "text": "I noć i dan Njegovo su djelo, i Sunce i Mjesec, i svi oni nebeskim svodom plove."
    },
    {
      "resource_id": 126,
      "text": "Nijedan čovjek prije tebe nije bio besmrtan; ako ti umreš, zar će oni dovijeka živjeti?"
    },
    {
      "resource_id": 126,
      "text": "Svako živo biće smrt će okusiti! Mi vas stavljamo na kušnju i u zlu i u dobru i Nama ćete se vratiti."
    },
    {
      "resource_id": 126,
      "text": "Kada te vide nevjernici, samo ti se rugaju: \"Je li to onaj koji vaše bogove huli?\" A oni sami ne vjeruju kada se spomene Milostivi."
    },
    {
      "resource_id": 126,
      "text": "Čovjek je stvoren od žurbe. Pokazaću Ja vama, doista, dokaze Svoje, zato Me ne požurujte!"
    },
    {
      "resource_id": 126,
      "text": "Oni govore: \"Kada će već jednom ta prijetnja, ako istinu govorite?\""
    },
    {
      "resource_id": 126,
      "text": "A da nevjernici znaju da tada neće moći otkloniti vatru od lica svojih i leđa svojih, i da im niko neće moći pružiti pomoć,"
    },
    {
      "resource_id": 126,
      "text": "nego će im nenadano doći i zaprepastiti ih i neće je moći nazad vratiti i neće im se vremena dati!"
    },
    {
      "resource_id": 126,
      "text": "I prije tebe su poslanike ruglu izvrgavali, pa je one koji su im se rugali stiglo baš ono čemu su se rugali."
    },
    {
      "resource_id": 126,
      "text": "Reci: \"Ko će vas od Milostivog noću i danju štititi?\" Niko! Pa ipak oni od Kur'ana glave okreću."
    },
    {
      "resource_id": 126,
      "text": "Zar će ih njihova božanstva, a ne Mi, odbraniti? Ta ona sama sebi ne mogu pomoći, i niko nevjernike od Naše kazne ne može pod okrilje uzeti!"
    },
    {
      "resource_id": 126,
      "text": "Mi smo ovima, a i precima njihovim, dali da uživaju, pa su im dani radosti dugi. A zar oni ne vide da Mi u zemlju njihovu dolazimo i da je s krajeva njezinih umanjujemo, pa kako bi oni bili pobjednici?!"
    },
    {
      "resource_id": 126,
      "text": "Reci: \"Ja vas opominjem Objavom!\" – ali, gluhi ne čuju poziv kad se opominju."
    },
    {
      "resource_id": 126,
      "text": "A da ih samo dašak kazne Gospodara tvoga dotakne, sigurno bi povikali: \"Teško nama, doista smo sami sebi nepravdu učinili!\""
    },
    {
      "resource_id": 126,
      "text": "Mi ćemo na Sudnjem danu ispravne terazije postaviti, pa se nikome krivo neće učiniti; ako nešto bude teško koliko zrno gorušice, Mi ćemo za to kazniti ili nagraditi. A dosta je to što ćemo Mi račune ispitivati."
    },
    {
      "resource_id": 126,
      "text": "Mi smo Musau i Harunu dali Tevrat, svjetlo i pouku za one koji se budu grijeha klonili,"
    },
    {
      "resource_id": 126,
      "text": "za one koji se Gospodara svoga budu bojali i kad ih niko ne vidi, i koji od časa oživljenja budu strepjeli."
    },
    {
      "resource_id": 126,
      "text": "A i ovaj Kur'an je blagoslovljena pouka koju objavljujemo, pa zar da ga vi poričete?"
    },
    {
      "resource_id": 126,
      "text": "Mi smo još prije Ibrahimu razboritost dali i dobro smo ga poznavali."
    },
    {
      "resource_id": 126,
      "text": "Kad on ocu svome i narodu svome reče: \"Kakvi su ovo kumiri kojima se i dan i noć klanjate?\""
    },
    {
      "resource_id": 126,
      "text": "Oni odgovoriše: \"I naši preci su im se klanjali.\""
    },
    {
      "resource_id": 126,
      "text": "\"I vi ste, a i preci vaši su bili u očitoj zabludi\" – reče."
    },
    {
      "resource_id": 126,
      "text": "\"Govoriš li ti to ozbiljno ili se samo šališ?\" – upitaše oni."
    },
    {
      "resource_id": 126,
      "text": "\"Ne\" – reče – \"Gospodar vaš je Gospodar nebesa i Zemlje, On je njih stvorio, i ja ću vam to dokazati."
    },
    {
      "resource_id": 126,
      "text": "Tako mi Allaha, ja ću, čim se udaljite, vaše kumire udesiti!\" –"
    },
    {
      "resource_id": 126,
      "text": "I porazbija ih on u komade, osim onog najvećeg, da bi se njemu obratili."
    },
    {
      "resource_id": 126,
      "text": "\"Ko uradi ovo sa bogovima našim\" – povikaše oni – \"zaista je nasilnik!\""
    },
    {
      "resource_id": 126,
      "text": "\"Čuli smo jednog momka kako ih huli\" – rekoše – \"ime mu je Ibrahim.\""
    },
    {
      "resource_id": 126,
      "text": "\"Dovedite ga da ga ljudi vide\" – rekoše – \"da posvjedoče.\""
    },
    {
      "resource_id": 126,
      "text": "\"Jesi li ti uradio ovo s bogovima našim, o Ibrahime?\" – upitaše."
    },
    {
      "resource_id": 126,
      "text": "\"To je učinio ovaj najveći od njih, pitajte ih ako umiju govoriti\" – reče on."
    },
    {
      "resource_id": 126,
      "text": "I oni se zamisliše, pa sami sebi rekoše: \"Vi ste, zaista, nepravedni!\""
    },
    {
      "resource_id": 126,
      "text": "Zatim glave oboriše i rekoše: \"Ta ti znaš da ovi ne govore!\""
    },
    {
      "resource_id": 126,
      "text": "\"Pa zašto se onda, umjesto Allahu, klanjate onima koji vam ne mogu ni koristiti niti od vas kakvu štetu otkloniti?\" – upita on."
    },
    {
      "resource_id": 126,
      "text": "\"Teško vama i onima kojima se, umjesto Allahu, klanjate! Zašto se ne opametite?\" –"
    },
    {
      "resource_id": 126,
      "text": "\"Spalite ga i bogove vaše osvetite, ako hoćete išta učiniti!\" – povikaše."
    },
    {
      "resource_id": 126,
      "text": "\"O vatro\" – rekosmo Mi – \"postani hladna, i spas Ibrahimu!\""
    },
    {
      "resource_id": 126,
      "text": "I oni mu htjedoše postaviti zamku, ali ih Mi onemogućismo"
    },
    {
      "resource_id": 126,
      "text": "i spasismo i njega i Luta u zemlju koju smo za ljude blagoslovili,"
    },
    {
      "resource_id": 126,
      "text": "i poklonismo mu Ishaka, i Jakuba kao unuka, i sve ih učinismo dobrim,"
    },
    {
      "resource_id": 126,
      "text": "i učinismo ih vjerovjesnicima da upućuju prema zapovijedi Našoj, i objavismo im da čine dobra djela, i da molitve obavljaju, i da milostinju udjeljuju, a samo su se Nama klanjali."
    },
    {
      "resource_id": 126,
      "text": "I Lutu mudrost i znanje dadosmo i iz grada ga, u kom su stanovnici njegovi odvratne stvari činili, izbavismo – to, uistinu, bijaše narod razvratan i zao –"
    },
    {
      "resource_id": 126,
      "text": "i u milost Našu ga uvedosmo; on je, doista, od onih dobrih."
    },
    {
      "resource_id": 126,
      "text": "I Nuhu se, kad u davno vrijeme zavapi, odazvasmo i njega i čeljad njegovu od jada velikog spasismo"
    },
    {
      "resource_id": 126,
      "text": "i od naroda ga, koji je smatrao neistinitim dokaze Naše, zaštitismo. To bijahu opaki ljudi, pa ih sve potopismo."
    },
    {
      "resource_id": 126,
      "text": "I Davudu i Sulejmanu, kada su sudili o usjevu što su ga noću ovce nečije opasle – i Mi smo bili svjedoci suđenju njihovu –"
    },
    {
      "resource_id": 126,
      "text": "i učinismo da Sulejman pronikne u to, a obojici smo mudrost i znanje dali. I potčinismo planine i ptice da s Davudom Allaha hvale; to smo Mi bili kadri učiniti."
    },
    {
      "resource_id": 126,
      "text": "I naučismo ga da izrađuje pancire za vas da vas štite u borbi s neprijateljem – pa zašto niste zahvalni?"
    },
    {
      "resource_id": 126,
      "text": "A Sulejmanu vjetar jaki poslušnim učinismo – po zapovijedi njegovoj je puhao prema zemlji koju smo blagoslovili; a Mi sve dobro znamo;"
    },
    {
      "resource_id": 126,
      "text": "i šejtane neke da zbog njega rone, a radili su i poslove druge, i nad njima smo Mi bdjeli."
    },
    {
      "resource_id": 126,
      "text": "I Ejjubu se, kada je Gospodaru svome zavapio: \"Mene je nevolja snašla, a Ti si od milostivih najmilostiviji!\" –"
    },
    {
      "resource_id": 126,
      "text": "i vratismo mu, milošću Našom, čeljad njegovu i uz njih još toliko i da bude pouka onima koji se Nama klanjaju."
    },
    {
      "resource_id": 126,
      "text": "I Ismailu, i Idrisu, i Zulkiflu, a svi su oni bili strpljivi."
    },
    {
      "resource_id": 126,
      "text": "I obasusmo ih milošću Našom, oni doista bijahu dobri."
    },
    {
      "resource_id": 126,
      "text": "I Zunnunu se, kada srdit ode i pomisli da ga nećemo kazniti – pa poslije u tminama zavapi: \"Nema boga osim Tebe, hvaljen neka si, a ja sam se zaista ogriješio prema sebi!\" –"
    },
    {
      "resource_id": 126,
      "text": "odazvasmo i tegobe ga spasismo; eto, tako Mi spašavamo vjernike."
    },
    {
      "resource_id": 126,
      "text": "I Zekerijjau se – kada zamoli Gospodara svoga: \"Gospodaru moj, ne ostavljaj me sama, a Ti si jedini vječan!\" –"
    },
    {
      "resource_id": 126,
      "text": "odazvasmo i, izliječivši mu ženu, Jahjaa mu poklonismo. Oni su se trudili da što više dobra učine i molili su Nam se u nadi i strahu, i bili su prema Nama ponizni."
    },
    {
      "resource_id": 126,
      "text": "A i onu koja je sačuvala djevičanstvo svoje, u njoj život udahnusmo i nju i sina njezina znamenjem svjetovima učinismo."
    },
    {
      "resource_id": 126,
      "text": "Ova vaša vjera – jedina je prava vjera, a Ja sam – vaš Gospodar, zato se samo Meni klanjajte!"
    },
    {
      "resource_id": 126,
      "text": "I oni su se između sebe u vjeri podvojili, a svi će se Nama vratiti."
    },
    {
      "resource_id": 126,
      "text": "Ko bude dobra djela činio i uz to vjernik bio, trud mu neće lišen nagrade ostati, jer smo mu ga, sigurno, Mi pribilježili."
    },
    {
      "resource_id": 126,
      "text": "A nezamislivo je da se stanovnici bilo kojeg naselja koje smo Mi uništili neće Nama vratiti."
    },
    {
      "resource_id": 126,
      "text": "I kada se otvore Jedžudž i Medžudž i kada se ljudi budu niz sve strmine žurno spuštali"
    },
    {
      "resource_id": 126,
      "text": "i približi se istinita prijetnja, tada će se pogledi nevjernika ukočiti. \"Teško nama, mi smo prema ovome ravnodušni bili; mi smo sami sebi nepravdu učinili!\""
    },
    {
      "resource_id": 126,
      "text": "I vi, i oni kojima se, pored Allaha, klanjate – bićete gorivo u Džehennemu, a u nj ćete doista ući."
    },
    {
      "resource_id": 126,
      "text": "Da su oni bogovi, ne bi u nj ušli, i svi će u njemu vječno boraviti,"
    },
    {
      "resource_id": 126,
      "text": "u njemu će prigušeno uzdisati, u njemu ništa radosno neće čuti."
    },
    {
      "resource_id": 126,
      "text": "A oni kojima smo još prije lijepu nagradu obećali, oni će od njega daleko biti,"
    },
    {
      "resource_id": 126,
      "text": "huku njegovu neće čuti, i vječno će u onome što im budu duše željele uživati,"
    },
    {
      "resource_id": 126,
      "text": "neće ih brinuti najveći užas, nego će ih meleki dočekivati: \"Evo ovo je vaš dan, vama obećan!\" –"
    },
    {
      "resource_id": 126,
      "text": "onoga Dana kada smotamo nebesa kao što se smota list papira za pisanje. Onako kako smo prvi put iz ničega stvorili, tako ćemo ponovo iz ništa stvoriti – to je obećanje Naše, Mi smo doista kadri to učiniti."
    },
    {
      "resource_id": 126,
      "text": "Mi smo u Zeburu, poslije Tevrata, napisali da će Zemlju Moji čestiti robovi naslijediti."
    },
    {
      "resource_id": 126,
      "text": "U ovome je doista pouka za ljude koji se budu Allahu klanjali,"
    },
    {
      "resource_id": 126,
      "text": "a tebe smo samo kao milost svjetovima poslali."
    },
    {
      "resource_id": 126,
      "text": "Reci: \"Meni se objavljuje da je vaš Bog – jedan Bog, pa samo Njemu budite predani!\""
    },
    {
      "resource_id": 126,
      "text": "I ako oni leđa okrenu, ti reci: \"Ja sam vas sve, bez razlike, opomenuo, a ne znam da li je blizu ili daleko ono čime vam se prijeti;"
    },
    {
      "resource_id": 126,
      "text": "On zna glasno izgovorene riječi, zna i ono što krijete,"
    },
    {
      "resource_id": 126,
      "text": "a ja ne znam da nije to vama iskušenje, i pružanje uživanja još za izvjesno vrijeme.\""
    },
    {
      "resource_id": 126,
      "text": "\"Gospodaru moj, presudi onako kako su zaslužili!\" – reče on – \"a od Gospodara našeg, Milostivog, treba tražiti pomoć protiv onoga što vi iznosite.\""
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "21" }
  }
}
