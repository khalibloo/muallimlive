{
  "translations": [
    {
      "resource_id": 88,
      "text": "Po u afrohet njerëzve dita për të dhënë llogari, por ata vazhdojnë të jenë të shkujdesur e të shmangur (nga e vërteta)."
    },
    {
      "resource_id": 88,
      "text": "Sa herë që atyre u vjen nga Zoti i tyre ndonjë paralajmërim i ri, ata e dëgjojnë, duke u tallur me të."
    },
    {
      "resource_id": 88,
      "text": "Zemrat e tyre janë të hutuara. Ndërsa ata që janë idhujtarë, flasin fshehurazi: “A është ky (Muhamedi) diçka tjetër, përveçse njeri si ju? Vallë, a do të shkoni ju pas magjisë (së tij), kur e shikoni me sytë tuaj?"
    },
    {
      "resource_id": 88,
      "text": "(I Dërguari) tha: “Zoti im e di se ç’flitet qoftë në qiell, qoftë në Tokë, Ai dëgjon gjithçka dhe është i Gjithëdijshëm.”"
    },
    {
      "resource_id": 88,
      "text": "Ata<sup foot_note=195691>1</sup> thonë: “Këto<sup foot_note=195690>2</sup> janë vetëm ëndrra të turbullta! Ose ai<sup foot_note=195689>3</sup> i ka trilluar ato. Madje ai është poet. Le të na sjellë një mrekulli, ashtu si i kanë sjellë të dërguarit e parë!”"
    },
    {
      "resource_id": 88,
      "text": "Asnjë vendbanim nga ata që i kemi shkatërruar, nuk ka besuar e vallë, a do të besojnë këta?"
    },
    {
      "resource_id": 88,
      "text": "Edhe para teje kemi dërguar vetëm njerëz, të cilëve, u kemi shpallur; andaj, pyetni njerëzit e shkrimeve (të mëparshme), nëse ju nuk dini!"
    },
    {
      "resource_id": 88,
      "text": "Dhe ne nuk i kemi bërë ata (të dërguarit) trupa që nuk hanë ushqim, as nuk kanë qenë të pavdekshëm."
    },
    {
      "resource_id": 88,
      "text": "Pastaj, ua kemi përmbushur atyre premtimin e i kemi shpëtuar së bashku me njerëzit (besimtarë) që kemi dashur; ndërsa i kemi shkatërruar ata që e kanë shkelur kufirin (mohuesit)."
    },
    {
      "resource_id": 88,
      "text": "Ne të kemi shpallur Librin, i cili është përkujtesë për ju. Vallë, a nuk po kuptoni?"
    },
    {
      "resource_id": 88,
      "text": "Sa e sa vendbanime, banorët e të cilëve kanë qenë mohues, i kemi shkatërruar; e pas tyre kemi ngritur popuj të tjerë!"
    },
    {
      "resource_id": 88,
      "text": "Kur e ndienin dënimin Tonë, ata iknin me të shpejtë."
    },
    {
      "resource_id": 88,
      "text": "Mos ikni! Kthehuni atje, në luksin tuaj dhe në pallatet tuaja, se ju do të pyeteni.”"
    },
    {
      "resource_id": 88,
      "text": "Ata do të thonë: “Mjerë ne, me të vërtetë, kemi qenë keqbërës!”"
    },
    {
      "resource_id": 88,
      "text": "Këto rënkime të tyre nuk pushuan, derisa Ne i palosëm si drithë i korrur."
    },
    {
      "resource_id": 88,
      "text": "Ne nuk e kemi krijuar qiellin dhe Tokën e ç’gjendet në mes tyre, për të luajtur (pa qëllim)."
    },
    {
      "resource_id": 88,
      "text": "Sikur të donim argëtim, Ne do ta bënim me gjërat pranë Nesh (si engjëjt, hyritë etj.), nëse do të bënim diçka të tillë."
    },
    {
      "resource_id": 88,
      "text": "Por Ne e godasim të pavërtetën, me të vërtetën, e cila e shkatërron atë dhe ajo zhduket. Dhe, mjerë për ju, për atë që i vishni (Allahut!)"
    },
    {
      "resource_id": 88,
      "text": "Atij i përket gjithkush që gjendet në qiej dhe në Tokë. Ata që janë tek Ai (engjëjt), nuk ngurrojnë për të adhuruar Atë e nuk ndiejnë lodhje,"
    },
    {
      "resource_id": 88,
      "text": "por e lavdërojnë (Atë) natën dhe ditën, paprerë."
    },
    {
      "resource_id": 88,
      "text": "Vallë, a mos i kanë marrë zotat prej dheu, që të ishin në gjendje t’i ngjallnin të vdekurit?"
    },
    {
      "resource_id": 88,
      "text": "Sikur në qiej dhe në Tokë të kishte zota të tjerë, përveç Allahut, si qiejt, ashtu edhe Toka do të shkatërroheshin. Qoftë i lavdëruar Allahu, Zoti i Fronit dhe i lartësuar mbi çka ia veshin Atij!"
    },
    {
      "resource_id": 88,
      "text": "Ai nuk mund të pyetet për atë që punon, kurse ata do të pyeten."
    },
    {
      "resource_id": 88,
      "text": "Vallë, a adhurojnë ata të tjerë zota, në vend të Atij?! Thuaj: “Sillni provën tuaj!” Ky është mesazhi për ata që janë me mua dhe i atyre që kanë qenë para meje, por shumica e tyre nuk e di të Vërtetën dhe shmangen nga ajo”."
    },
    {
      "resource_id": 88,
      "text": "Ne nuk kemi nisur asnjë të dërguar para teje, që të mos i kemi shpallur se: “S’ka zot tjetër përveç Meje, andaj më adhuroni (vetëm) Mua!”"
    },
    {
      "resource_id": 88,
      "text": "Ata thonë: “I Gjithëmëshirshmi ka për Vete një bir (prej engjëjve)”. Qoftë i lavdëruar Ai dhe i lartësuar! Jo, ata (engjëjt) janë robër të nderuar."
    },
    {
      "resource_id": 88,
      "text": "Ata nuk flasin para (Fjalës së) Tij dhe veprojnë me Urdhrin e Tij."
    },
    {
      "resource_id": 88,
      "text": "Ai e di se ç’ka para tyre (ç’kanë vepruar) dhe ç’ka pas tyre (çfarë do të veprojnë), ndërsa ata ndërmjetësojnë vetëm për atë me të cilin Ai është i kënaqur, e prej frikës së Tij qëndrojnë me nderim dhe frikë (se mos i ndëshkon)."
    },
    {
      "resource_id": 88,
      "text": "Këdo prej tyre që thotë: “Unë jam zot, përveç Atij”, Ne e dënojmë me Xhehenem. Kështu i “shpërblejmë” keqbërësit."
    },
    {
      "resource_id": 88,
      "text": "A nuk e dinë mohuesit se qiejt dhe Toka kanë qenë një e tërë? Pastaj Ne e ndamë dhe bëmë nga uji çdo gjë të gjallë! Akoma nuk besojnë?!"
    },
    {
      "resource_id": 88,
      "text": "Ne vendosëm nëpër Tokë male të patundura, që ajo të mos lëkundet bashkë me njerëzit dhe bëmë lugina dhe rrugë për të udhëtuar në to."
    },
    {
      "resource_id": 88,
      "text": "Ne e bëmë qiellin mbulesë të mbrojtur, por përsëri ata shmangen nga shenjat që gjenden aty."
    },
    {
      "resource_id": 88,
      "text": "Allahu është Ai, i Cili krijoi natën dhe ditën, Diellin dhe Hënën; e të gjitha këto lundrojnë në gjithësi."
    },
    {
      "resource_id": 88,
      "text": "Para teje, Ne nuk e kemi bërë asnjë të pavdekshëm. Nëse ti vdes, a do të mbesin ata të përjetshëm?!"
    },
    {
      "resource_id": 88,
      "text": "Çdo njeri do ta shijojë vdekjen! Ne ju vëmë në provë me të keqe dhe me të mirë dhe te Ne do të ktheheni."
    },
    {
      "resource_id": 88,
      "text": "Kur të shohin jobesimtarët, ata tallen me ty (duke thënë): “Ky është ai që i përmend (për keq) zotat tuaj?” Ndërkohë, ata e mohojnë Këshillën e të Gjithëmëshirshmit."
    },
    {
      "resource_id": 88,
      "text": "Njeriu është krijuar i ngutur. Unë do t’jua tregoj shenjat e Mia, prandaj mos më kërkoni të ngutem."
    },
    {
      "resource_id": 88,
      "text": "Ata thonë: “Kur do të bëhet ky premtim, nëse flisni të vërtetën?”"
    },
    {
      "resource_id": 88,
      "text": "Sikur mohuesit ta dinin kohën, kur nuk do të mund ta shmangin zjarrin nga fytyrat dhe shpinat e tyre dhe nuk do të ndihmohen, (nuk do të flisnin kështu)!"
    },
    {
      "resource_id": 88,
      "text": "Por atyre (Kiameti) do t’u vijë papritmas e do t’i trullosë, kështu që nuk do të mund ta shmangin atë e as nuk do t’u jepet afat!"
    },
    {
      "resource_id": 88,
      "text": "Në të vërtetë, janë përqeshur edhe të dërguar të tjerë para teje, por shpotitësve u erdhi dënimi, me të cilin talleshin."
    },
    {
      "resource_id": 88,
      "text": "Thuaj: “Kush do t’ju ruajë natën dhe ditën (nga dënimi) i të Gjithëmëshirshmit?” Jo, askush! E, megjithatë, ata shmangen nga përmendja e Zotit të tyre."
    },
    {
      "resource_id": 88,
      "text": "Apo ata kanë zota të tjerë, të cilët mund t’i mbrojnë prej Nesh? Këta nuk mund të ndihmojnë as veten dhe askush nuk mund t’i marrë në mbrojtje kundër Nesh."
    },
    {
      "resource_id": 88,
      "text": "Ne u dhamë atyre dhe baballarëve të tyre kënaqësi e ua zgjatëm jetën. A nuk e shohin vallë ata që Ne i qasemi tokës së tyre dhe ia cungojmë skajet? E si mund të jenë ata fitues?!"
    },
    {
      "resource_id": 88,
      "text": "Thuaj: “Unë vetëm ju paralajmëroj, me atë që më është shpallur”. Por, shurdhët nuk e dëgjojnë thirrjen kur paralajmërohen."
    },
    {
      "resource_id": 88,
      "text": "Sikur ata t’i prekte një puhi prej dënimit të Zotit tënd, me siguri, do të thoshin: “Mjerë ne që kemi qenë keqbërës!”"
    },
    {
      "resource_id": 88,
      "text": "Dhe në Ditën e Kiametit, Ne do të vendosim peshore të sakta e askush nuk do të pësojë asnjë padrejtësi. Ne do të sjellim (për gjykim) çdo vepër, qoftë kjo edhe sa pesha e një kokrre sinapi. Ne jemi të mjaftueshëm për llogaritje."
    },
    {
      "resource_id": 88,
      "text": "Ne i dhamë Musait dhe Harunit Dalluesin<sup foot_note=195692>1</sup>, që është dritë dhe këshillë për të devotshmit,"
    },
    {
      "resource_id": 88,
      "text": "që i frikësohen Zotit të tyre - edhe kur nuk i sheh askush dhe, që i tremben Orës (së Kiametit)."
    },
    {
      "resource_id": 88,
      "text": "Ndërsa ky (Kuran) është Këshillë e bekuar, të cilën Ne e kemi shpallur, prandaj, si mund ta mohoni ju atë?!"
    },
    {
      "resource_id": 88,
      "text": "Në të vërtetë, Ne e udhëzuam Ibrahimin në rrugë të drejtë qysh më parë dhe e njihnim atë (se ishte i aftë për këtë gjë)."
    },
    {
      "resource_id": 88,
      "text": "Kur ai i tha të atit dhe popullit të tij: “Ç’janë këta idhuj, që ju po i adhuroni kaq shumë?”,"
    },
    {
      "resource_id": 88,
      "text": "ata thanë: “Baballarët tanë i adhuronin këta.”"
    },
    {
      "resource_id": 88,
      "text": "(Ibrahimi) tha: “Me të vërtetë, ju dhe baballarët tuaj keni qenë në humbje të qartë.”"
    },
    {
      "resource_id": 88,
      "text": "Ata thanë: “A po na sjell të Vërtetën apo je nga ata që tallen?”"
    },
    {
      "resource_id": 88,
      "text": "Ai tha: “Jo, por Zoti juaj është Zoti i qiejve dhe i Tokës. Është Ai që i ka krijuar ato, ndërsa unë jam njëri prej atyre që e dëshmojnë këtë."
    },
    {
      "resource_id": 88,
      "text": "(Betohem) për Allahun, se do t’i flak idhujt tuaj, posa të largoheni ju!”"
    },
    {
      "resource_id": 88,
      "text": "Dhe i bëri ata copa-copa, përveç idhullit të tyre më të madh, kështu që ata t’i drejtoheshin atij."
    },
    {
      "resource_id": 88,
      "text": "Disa thanë: “Kush i bëri kështu zotat tanë? Me të vërtetë, ai është keqbërës!”"
    },
    {
      "resource_id": 88,
      "text": "Të tjerët u përgjigjën: “Dëgjuam një djalosh që i përgojonte, quhej Ibrahim.”"
    },
    {
      "resource_id": 88,
      "text": "“Atëherë silleni atë para syve të botës, që ata të dëshmojnë” – thanë ata."
    },
    {
      "resource_id": 88,
      "text": "Ata e pyetën: “Ti i bëre kështu zotat tanë, o Ibrahim?”"
    },
    {
      "resource_id": 88,
      "text": "Ai tha: “Jo! Këtë e ka bërë ky i madhi i tyre. Pyesni ata, nëse flasin!”"
    },
    {
      "resource_id": 88,
      "text": "Atëherë ata i thirrën mendjes dhe i thanë njëri-tjetrit: “Me të vërtetë, ju vetë jeni keqbërësit.”"
    },
    {
      "resource_id": 88,
      "text": "Pastaj ulën kokat dhe i thanë: “Sigurisht që ti e di, se këta nuk flasin!”"
    },
    {
      "resource_id": 88,
      "text": "Ai u tha: “Mos vallë, ju adhuroni në vend të Allahut gjëra që nuk mund t’ju sjellin kurrfarë dobie e as dëmi?!"
    },
    {
      "resource_id": 88,
      "text": "Mjerë ju dhe mjerë ata që ju i adhuroni në vend të Allahut! A nuk arsyetoni?!”"
    },
    {
      "resource_id": 88,
      "text": "Ata thirrën: “Digjeni atë dhe ndihmoni zotat tuaj, nëse doni të bëni ndonjë vepër!”"
    },
    {
      "resource_id": 88,
      "text": "Ne thamë: “O zjarr, bëhu i ftohtë dhe shpëtim për Ibrahimin!”"
    },
    {
      "resource_id": 88,
      "text": "Ata deshën ta lëndonin, por Ne i bëmë të dështonin."
    },
    {
      "resource_id": 88,
      "text": "Ne e shpëtuam atë dhe Lutin (dhe i çuam) në tokën, të cilën e kemi bekuar për njerëzit."
    },
    {
      "resource_id": 88,
      "text": "Ne i dhuruam atij Is’hakun dhe Jakubin si dhunti dhe të gjithë i bëmë të drejtë."
    },
    {
      "resource_id": 88,
      "text": "Ne i bëmë ata udhëheqës që udhëzonin sipas urdhrit Tonë dhe i frymëzuam që të bënin vepra të mira, të kryenin faljet dhe të jepnin zekatin, dhe ata vetëm Ne na adhuruan."
    },
    {
      "resource_id": 88,
      "text": "Lutit i dhamë urtësi dhe dituri, dhe e shpëtuam prej vendbanimit ku bëheshin vepra të liga. Ata ishin vërtet njerëz të këqij e të mbrapshtë."
    },
    {
      "resource_id": 88,
      "text": "Lutin e pranuam në mëshirën Tonë. Me të vërtetë, ai është prej të mirëve."
    },
    {
      "resource_id": 88,
      "text": "(Kujtoje) Nuhun kur ai Na thirri më përpara, dhe Ne iu përgjigjëm atij, duke e shpëtuar atë dhe familjen e tij nga mjerimi i madh (mbytja)."
    },
    {
      "resource_id": 88,
      "text": "Dhe e ndihmuam atë kundër popullit që i quante gënjeshtra shenjat Tona. Me të vërtetë, ai ishte popull i keq, prandaj e fundosëm të gjithin."
    },
    {
      "resource_id": 88,
      "text": "(Kujtoje) edhe Davudin dhe Sulejmanin, kur gjykuan mbi të lashtat në të cilat kishin kullotur natën bagëtitë e disa njerëzve. Ne ishim dëshmitarë të gjykimit të tyre."
    },
    {
      "resource_id": 88,
      "text": "Ne e bëmë Sulejmanin ta kuptonte drejtë çështjen dhe, që të dyve u dhamë mençuri e dituri. Ne i nënshtruam malet dhe shpendët që, bashkë me Davudin, të thurnin lavde (për Allahun). Ishim Ne që i bënim këto."
    },
    {
      "resource_id": 88,
      "text": "Ne i mësuam atij (Davudit) punimin e parzmoreve prej hekuri për ju, për t’ju mbrojtur në luftë me armikun, andaj, a jeni mirënjohës?"
    },
    {
      "resource_id": 88,
      "text": "Sulejmanit i dhamë erën e fortë, që të fryjë sipas urdhrit të tij, drejt tokës, të cilën Ne e kemi bekuar; Ne jemi të Dijshëm për çdo gjë."
    },
    {
      "resource_id": 88,
      "text": "Dhe (ia nënshtruam atij) disa nga djajtë që zhyteshin në det për të, (duke nxjerrë xhevahire) dhe bënin edhe punë të tjera dhe Ne i ruanim ata (që të mos i bënin dëm)."
    },
    {
      "resource_id": 88,
      "text": "(Kujtoje) Ejubin, kur iu lut Zotit të vet: “Mua më ka goditur fatkeqësia e Ti je më mëshiruesi i mëshiruesve!”"
    },
    {
      "resource_id": 88,
      "text": "Ne iu përgjigjëm atij, ia larguam mjerimin që kishte dhe ia kthyem familjen të dyfishuar në numër. (Këtë e bëmë) nga mëshira Jonë dhe që të jetë përkujtesë për ata që Na adhurojnë."
    },
    {
      "resource_id": 88,
      "text": "(Kujto) Ismailin, Idrisin dhe Dhulkiflin! Të gjithë këta kanë qenë të durueshëm."
    },
    {
      "resource_id": 88,
      "text": "Ne i pranuam ata me mëshirën Tonë. Me të vërtetë, ata ishin ndër të drejtët."
    },
    {
      "resource_id": 88,
      "text": "(Kujtoje) Dhun-Nunin (Junusin) kur iku i zemëruar e mendoi se Ne nuk do ta dënojmë, andaj thërriti nga errësira: “S’ka zot tjetër, përveç Teje! Qofsh i lavdëruar! Me të vërtetë, unë kam gabuar!”"
    },
    {
      "resource_id": 88,
      "text": "Ne iu përgjigjëm atij dhe e shpëtuam nga brengosja. Kështu, Ne i shpëtojmë besimtarët."
    },
    {
      "resource_id": 88,
      "text": "(Kujtoje) Zekerijan, kur iu lut Zotit të vet: “O Zoti im, mos më lër vetëm (pa fëmijë), e Ti je trashëgimtari më i mirë.”"
    },
    {
      "resource_id": 88,
      "text": "Ne iu përgjigjëm atij dhe i dhuruam Jahjain, duke ia bërë gruan të aftë (për lindje). Me të vërtetë, ata nxitonin për vepra të mira dhe Na luteshin, me shpresë e frikë dhe ishin të përulur ndaj Nesh."
    },
    {
      "resource_id": 88,
      "text": "(Kujtoje) atë që ruajti virgjërinë e saj<sup foot_note=195694>1</sup>! Ne frymë brenda saj nga shpirti Ynë dhe e bëmë atë dhe birin e saj<sup foot_note=195693>2</sup> mrekulli për gjithë njerëzit."
    },
    {
      "resource_id": 88,
      "text": "Vërtet, ky është besimi juaj - besimi i vetëm, e Unë jam Zoti juaj, andaj më adhuroni Mua!"
    },
    {
      "resource_id": 88,
      "text": "Njerëzit janë përçarë në çështje të besimit, por të gjithë do të kthehen te Ne (Ditën e Gjykimit)."
    },
    {
      "resource_id": 88,
      "text": "Atij që bën vepra të mira dhe është besimtar, përpjekja nuk do t’i mohohet. Dhe këtë Ne ia shënojmë atij."
    },
    {
      "resource_id": 88,
      "text": "Është e pamundur, që banorët e një vendi, të cilët i kemi zhdukur Ne, të kthehen sërish në këtë botë."
    },
    {
      "resource_id": 88,
      "text": "Dhe, kur të dalin Jexhuxhët dhe Mexhuxhët e të shpejtojnë prej çdo lartësie,"
    },
    {
      "resource_id": 88,
      "text": "dhe të afrohet premtimi i vërtetë (Kiameti), atëherë sytë e atyre që nuk kanë besuar, do të zgurdullohen, (e thonë): “Mjerë për ne! Ne kemi qenë të pavëmendshëm ndaj kësaj dhe e kemi ngarkuar veten me gjynahe”."
    },
    {
      "resource_id": 88,
      "text": "Me të vërtetë, ju (idhujtarë) dhe idhujt që i adhuroni në vend të Allahut, do të jeni lëndë djegëse për Xhehenemin. Ju do të vini në të."
    },
    {
      "resource_id": 88,
      "text": "Sikur këta të ishin zota (të vërtetë), nuk do të vinin atje dhe të gjithë do të mbeteni përherë aty."
    },
    {
      "resource_id": 88,
      "text": "Ata do të gulçojnë dhe nuk do të dëgjojnë (asgjë)."
    },
    {
      "resource_id": 88,
      "text": "Ndërsa ata të cilëve u ka prirë mirësia Jonë qysh më parë, do të jenë larg nga Xhehenemi."
    },
    {
      "resource_id": 88,
      "text": "Ata nuk do të dëgjojnë fërshëllimën e tij dhe do të qëndrojnë përherë në atë që u ka dëshiruar shpirti i tyre."
    },
    {
      "resource_id": 88,
      "text": "Ata nuk do t’i brengosë tmerri më i madh dhe engjëjt do t’i presin (duke u thënë): “Kjo është dita juaj e premtuar.”"
    },
    {
      "resource_id": 88,
      "text": "Atë Ditë, Ne do të palosim qiellin, ashtu siç paloset letra e librit. Ashtu siç e filluam krijimin e parë, do ta përsërisim atë. Ky është premtimi Ynë. Ne do ta bëjmë këtë me të vërtetë."
    },
    {
      "resource_id": 88,
      "text": "Ne shënuam në Zebur, pas Teuratit, që tokën (e Xhenetit) do ta trashëgojnë robërit e Mi të mirë."
    },
    {
      "resource_id": 88,
      "text": "Me të vërtetë, në këtë (Kuran) ka mësime të mjaftueshme për ata që (e) adhurojnë (Allahun)."
    },
    {
      "resource_id": 88,
      "text": "Dhe Ne nuk të kemi dërguar ty (o Muhamed), veçse si mëshirë për botët."
    },
    {
      "resource_id": 88,
      "text": "Thuaj: “Mua më është shpallur që Zoti juaj është një Zot i vetëm; pra, a jeni myslimanë<sup foot_note=195695>1</sup>?”"
    },
    {
      "resource_id": 88,
      "text": "E, nëse ata i shmangen (thirrjes sate), ti thuaju: “Unë ju kam lajmëruar të gjithëve pa dallim dhe nuk di a është afër apo larg ajo, që ju është premtuar."
    },
    {
      "resource_id": 88,
      "text": "Ai i di vërtet fjalët e thëna haptazi apo fshehtazi."
    },
    {
      "resource_id": 88,
      "text": "Ndërsa unë nuk e di: a është ajo<sup foot_note=195696>1</sup> sprovë për ju apo kënaqësi e përkohshme."
    },
    {
      "resource_id": 88,
      "text": "O Zoti im, gjyko me drejtësi! Zoti ynë është i Gjithëmëshirshmi, ndihmën e të Cilit kërkojmë kundër atyre që thoni.”"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "21" }
  }
}
