{
  "translations": [
    {
      "resource_id": 217,
      "text": "Наблизився до людей час відплати, а вони в невігластві своєму відвертаються"
    },
    {
      "resource_id": 217,
      "text": "Яке б нове нагадування Аллага до них не приходило, вони слухають його, бавлячись"
    },
    {
      "resource_id": 217,
      "text": "із неуважним серцем. Нечестивці таємно шепотіли: «Невже він не така сама людина як і ми? Невже ви підете за чарами, які самі бачите?»"
    },
    {
      "resource_id": 217,
      "text": "Скажи: «Мій Господь знає те, що говорять і на небесах, і на землі. А Він — Всечуючий, Всезнаючий!"
    },
    {
      "resource_id": 217,
      "text": "Але вони говорять: «Якісь уривчасті видіння! Та він вигадав це! Він — поет! Нехай прийде до нас зі знаменням, яке було в перших посланців!"
    },
    {
      "resource_id": 217,
      "text": "Жодне селище, яке Ми знищили, не увірувало. Невже й вони не увірують"
    },
    {
      "resource_id": 217,
      "text": "І раніше за тебе Ми відсилали чоловіків, яким давали одкровення. Запитайте про це в людей Нагадування, якщо ви не знаєте!"
    },
    {
      "resource_id": 217,
      "text": "Ми не створили їх плоттю, якій не потрібна їжа, і вони не були безсмертними"
    },
    {
      "resource_id": 217,
      "text": "А потім Ми виконали обіцянку: врятували їх разом із тими, кого побажали, й знищили порушників"
    },
    {
      "resource_id": 217,
      "text": "Ми зіслали вам Писання, а в ньому — згадка про вас! Невже ви не розумієте"
    },
    {
      "resource_id": 217,
      "text": "Скільки Ми знищили селищ, жителі яких були несправедливими! Після них Ми створили інші народи"
    },
    {
      "resource_id": 217,
      "text": "Коли вони відчули Нашу міць, то почали тікати звідти"
    },
    {
      "resource_id": 217,
      "text": "Не тікайте! Поверніться туди, де ви розкошували, де житла ваші! Можливо, вас запитають!"
    },
    {
      "resource_id": 217,
      "text": "Вони говорили: «Горе нам! Воістину, ми були несправедливими!"
    },
    {
      "resource_id": 217,
      "text": "Вони голосили так, доки Ми не перетворили їх на зів’ялу ниву"
    },
    {
      "resource_id": 217,
      "text": "Ми не створювали небес, землі й того, що між ними, бавлячись"
    },
    {
      "resource_id": 217,
      "text": "Коли б Ми прагнули забави, то зробили б її з того, що маємо — якби взагалі це робили"
    },
    {
      "resource_id": 217,
      "text": "Та ж ні! Ми вражаємо істиною брехню, й вона трощить її. І та зникає! Горе вам за те, що ви вигадуєте"
    },
    {
      "resource_id": 217,
      "text": "Йому належать усі, хто на небесах і на землі! А ті, хто поряд із Ним, не гордують поклонінням Йому й не втомлюються"
    },
    {
      "resource_id": 217,
      "text": "Вони невтомно прославляють Його вночі та вдень"
    },
    {
      "resource_id": 217,
      "text": "Невже вони роблять собі із землі богів, які були б здатні воскрешати?"
    },
    {
      "resource_id": 217,
      "text": "Якби були інші боги, крім Аллага, то [небеса і земля] зруйнувалися б. Аллаг, Господь трону, пречистий від того, що Йому приписують"
    },
    {
      "resource_id": 217,
      "text": "Його не запитають про те, що Він робить, — запитають їх!"
    },
    {
      "resource_id": 217,
      "text": "Невже крім Нього вони беруть собі інших богів? Скажіть: «Наведіть свій доказ! Ось нагадування для тих, хто зі мною, і нагадування для тих, хто був раніше за мене!» Але більшість із них не знає істини. Вони відвертаються!"
    },
    {
      "resource_id": 217,
      "text": "Ми не відсилали раніше за тебе жодного посланця, не відкривши йому: «Немає бога, крім Мене! Тож поклоняйтеся Мені!"
    },
    {
      "resource_id": 217,
      "text": "Вони говорять: «Милостивий узяв Собі дитину!» Преславний Він! Але ж вони тільки шановані раби."
    },
    {
      "resource_id": 217,
      "text": "Не випереджають Його словом й діють згідно з Його наказом"
    },
    {
      "resource_id": 217,
      "text": "Він знає те, що було до них, і те, що буде після них. Заступаються вони лише за тих, ким Він задоволений, а самі тріпочуть від страху перед Ним"
    },
    {
      "resource_id": 217,
      "text": "А хто з них скаже: «Я — бог замість Нього», — тому відплатою буде геєна. Так Ми винагороджуємо нечестивців"
    },
    {
      "resource_id": 217,
      "text": "Невже не бачать невіруючі, що небеса й земля були єдиним цілим, а Ми роз’єднали їх, і що Ми створили все живе з води? Невже вони не увірують"
    },
    {
      "resource_id": 217,
      "text": "І Ми поставили на землі непохитні гори, щоб вона не коливалася під ними, й проклали широкі шляхи, щоб вони мали змогу йти правильним шляхом"
    },
    {
      "resource_id": 217,
      "text": "І Ми зробили небо захищеним дахом, але вони відвертаються від Його знамень"
    },
    {
      "resource_id": 217,
      "text": "Він — Той, Хто створив ніч, день, сонце й місяць. Усі вони плинуть небосхилом"
    },
    {
      "resource_id": 217,
      "text": "Нікому з людей, що жили перед тобою, Ми не дарували безсмертя. Тож невже, якщо ти помреш, вони житимуть вічно"
    },
    {
      "resource_id": 217,
      "text": "Кожна душа зазнає смерті. Ми випробовуємо вас злом і добром як спокусою, і до Нас ви повернетесь"
    },
    {
      "resource_id": 217,
      "text": "Коли ті, які не вірують, бачать тебе, то тільки насміхаються: «Чи це не той, хто глузував із ваших богів?» Не вірують вони в нагадування Милостивого"
    },
    {
      "resource_id": 217,
      "text": "Людина створена нетерплячою. Я покажу вам Свої знамення, тож не квапте Мене"
    },
    {
      "resource_id": 217,
      "text": "Вони запитують: «Коли ж станеться обіцяне, якщо ви правдиві?"
    },
    {
      "resource_id": 217,
      "text": "Якби невіруючі тільки знали про той час, коли вони не зможуть відвернути вогонь ні від свого обличчя, ні від своєї спини! І ніхто не допоможе їм"
    },
    {
      "resource_id": 217,
      "text": "Це станеться несподівано й приголомшить їх. Вони не зможуть цього відвернути й не матимуть відстрочки"
    },
    {
      "resource_id": 217,
      "text": "Справді, вже глузували й з тих посланців, які жили раніше за тебе. Тож насмішників вразило те, з чого вони глузували"
    },
    {
      "resource_id": 217,
      "text": "Запитай: «Хто захистить вас від Милостивого вночі та вдень?» Але вони відвертаються від нагадування Господа свого"
    },
    {
      "resource_id": 217,
      "text": "Або у них є, крім Нас, інші боги, які їх захистять? Вони не здатні допомогти самим собі й ніхто не захистить їх від Нас"
    },
    {
      "resource_id": 217,
      "text": "Ми дозволили їм та їхнім батькам насолоджуватися благами, доки триває їхнє життя. Невже вони не бачать, що Ми зменшуємо землю з країв? Невже вони переможуть?"
    },
    {
      "resource_id": 217,
      "text": "Скажи: «Я застерігаю вас одкровенням!» Але глухі не чують заклику, навіть якщо їх застерігають"
    },
    {
      "resource_id": 217,
      "text": "А якщо їх торкнеться частина кари Господа твого, то вони неодмінно скажуть: «Горе нам! Ми були несправедливі!"
    },
    {
      "resource_id": 217,
      "text": "У День Воскресіння Ми встановимо справедливу вагу й ні з ким не вчинять несправедливо. Коли щось матиме навіть вагу гірчичного зерна, Ми все одно принесемо Його! Достатньо тієї лічби, що в Нас"
    },
    {
      "resource_id": 217,
      "text": "Ми дарували Мусі й Гаруну розрізнення, світло й нагадування для богобоязливих"
    },
    {
      "resource_id": 217,
      "text": "які потай бояться свого Господа й мають страх перед Часом"
    },
    {
      "resource_id": 217,
      "text": "Це — благословенне нагадування, зіслане Нами. Невже ви будете його заперечувати"
    },
    {
      "resource_id": 217,
      "text": "Ще раніше Ми дарували Ібрагіму дороговказ, і Ми знали, ким є [Ібрагім]"
    },
    {
      "resource_id": 217,
      "text": "Ось він сказав своєму батьку та іншим людям: «Що це за образи, яким ви настільки віддані?"
    },
    {
      "resource_id": 217,
      "text": "Ті відповіли: «Ми бачили, що наші батьки поклонялися їм!"
    },
    {
      "resource_id": 217,
      "text": "Він сказав: «Ви та ваші батьки перебуваєте в справжній омані!"
    },
    {
      "resource_id": 217,
      "text": "Ті сказали: «Ти прийшов до нас з істиною чи просто бавишся?"
    },
    {
      "resource_id": 217,
      "text": "Він сказав: «Ні! Ваш Господь — Господь небес і землі, Який створив їх. І я — один із тих, хто свідчить про це"
    },
    {
      "resource_id": 217,
      "text": "Клянуся Аллагом! Я неодмінно замислю хитрощі проти ваших ідолів, коли ви відвернетесь і підете!"
    },
    {
      "resource_id": 217,
      "text": "Він розтрощив усіх ідолів, окрім найбільшого з них, щоб вони могли звернутися до нього"
    },
    {
      "resource_id": 217,
      "text": "Вони запитали: «Хто зробив це з нашими богами? Воістину, він — нечестивець!"
    },
    {
      "resource_id": 217,
      "text": "Інші сказали: «Ми чули, як один юнак згадував їх. Його звуть Ібрагім!"
    },
    {
      "resource_id": 217,
      "text": "Ті сказали: «Приведіть його перед людські очі, нехай вони засвідчать!"
    },
    {
      "resource_id": 217,
      "text": "Вони запитали: «Це ти зробив таке з нашими богами, Ібрагіме?"
    },
    {
      "resource_id": 217,
      "text": "Він відповів: «Ні, це зробив найбільший із них. Запитайте їх, якщо вони здатні розмовляти!"
    },
    {
      "resource_id": 217,
      "text": "Одні з них звернулися до інших і сказали: «Воістину, ви самі — нечестивці!"
    },
    {
      "resource_id": 217,
      "text": "Але потім вони знову взялися за своє: «Ти знаєш, що вони не здатні розмовляти!"
    },
    {
      "resource_id": 217,
      "text": "[Ібрагім] сказав: «Невже ви поклоняєтеся замість Аллага тому, хто не може ні принести вам користі, ні завдати шкоди"
    },
    {
      "resource_id": 217,
      "text": "Гидота — і ви, і те, чому ви поклоняєтеся замість Аллага! Невже ви не розумієте?»"
    },
    {
      "resource_id": 217,
      "text": "Ті сказали: «Спаліть його й допоможіть вашим богам, якщо ви спроможні діяти!"
    },
    {
      "resource_id": 217,
      "text": "Ми сказали: «О вогню! Будь для Ібрагіма прохолодою і безпекою!"
    },
    {
      "resource_id": 217,
      "text": "Вони прагнули заподіяти шкоду, але Ми зробили так, щоб вони втратили більше за всіх"
    },
    {
      "resource_id": 217,
      "text": "Ми врятували його та Люта й привели на землю, яку благословили для світів"
    },
    {
      "resource_id": 217,
      "text": "І Ми дарували йому Ісхака, а ще Якуба. Ми зробили їх усіх праведниками"
    },
    {
      "resource_id": 217,
      "text": "І зробили їх провідниками, які з Нашого дозволу вказують прямий шлях. І Ми відкрили їм, як робити добро, звершувати молитву й давати закят. І вони поклонялися Нам"
    },
    {
      "resource_id": 217,
      "text": "А Люту Ми дарували мудрість і знання й врятували його від жителів селища, які робили мерзенні вчинки. Воістину, вони були лихими й розпусними людьми"
    },
    {
      "resource_id": 217,
      "text": "Ми ввели його у Свою милість. Воістину, він був одним із праведників"
    },
    {
      "resource_id": 217,
      "text": "А Нух закликав Нас іще раніше; Ми відповіли йому й врятували його з родиною від великого смутку"
    },
    {
      "resource_id": 217,
      "text": "Ми захистили його від людей, які вважали брехнею Наші знамення. Ці люди були лихими, тож Ми їх усіх утопили"
    },
    {
      "resource_id": 217,
      "text": "Дауд і Сулєйман вирішували справу про ниву, яку вночі витоптали чужі вівці. Ми були свідками їхнього суду"
    },
    {
      "resource_id": 217,
      "text": "І Ми дали Сулєйману правильне рішення, а обом їм дарували мудрість та знання. І Ми підкорили гори й птахів для того, щоб вони славили Нас разом із Даудом. Так, Ми зробили це!"
    },
    {
      "resource_id": 217,
      "text": "Ми навчили його мистецтва виготовлення військових обладунків, щоб ви мали захист від взаємної шкоди. Але хіба ж ви вдячні"
    },
    {
      "resource_id": 217,
      "text": "Ми підкорили Сулєйману могутній вітер, який за його наказом дув на благословенну Нами землю. Адже Ми знаємо про кожну річ"
    },
    {
      "resource_id": 217,
      "text": "Були серед шайтанів такі, які пірнали для нього у воду й виконували іншу роботу. А Ми стерегли їх"
    },
    {
      "resource_id": 217,
      "text": "Ось Айюб закликав до Господа свого: «Воістину, Мене торкнулося лихо, а Ти — Наймилостивіший із милостивих!"
    },
    {
      "resource_id": 217,
      "text": "Ми відповіли йому, відвернули те лихо й дарували йому родину його і ще стільки ж — як милість від Нас та нагадування для тих, хто поклоняється"
    },
    {
      "resource_id": 217,
      "text": "Ісмаїль, Ідріс, Зуль-Кіфль — усі вони були з терплячих"
    },
    {
      "resource_id": 217,
      "text": "І Ми ввели їх до Нашої милості. Воістину, вони були праведниками"
    },
    {
      "resource_id": 217,
      "text": "Ось Зун-Нун пішов розгніваний і думав, що Ми не здолаємо його, але в темряві він заголосив: «Немає бога, крім Тебе! Преславний Ти! Воістину, я був несправедливим!»"
    },
    {
      "resource_id": 217,
      "text": "Ми відповіли йому та врятували від розпачу. Так Ми рятуємо віруючих"
    },
    {
      "resource_id": 217,
      "text": "Ось Закарія закликав до Господа свого: «Господи! Не залишай мене самотнім, адже Ти — найкращій зі спадкоємців!"
    },
    {
      "resource_id": 217,
      "text": "Ми відповіли йому й дарували Ях’ю, зробивши його дружину спроможною на це. Вони поспішали робити добро, кликали Нас із надією та страхом. І вони були перед Нами смиренними"
    },
    {
      "resource_id": 217,
      "text": "Та, яка зберегла цноту лона свого, — Ми вдихнули в неї від нашого Духу, зробивши її саму та її сина знаменням для світів"
    },
    {
      "resource_id": 217,
      "text": "Воістину, ця ваша громада — громада єдина! А Я — Ваш Господь, тож поклоняйтесь Мені!"
    },
    {
      "resource_id": 217,
      "text": "Хоч [люди] й розділилися між собою, усі вони повернуться до Нас"
    },
    {
      "resource_id": 217,
      "text": "Зусиль того, хто робив добрі вчинки й був віруючим, не відкинуть. Це все Ми запишемо йому"
    },
    {
      "resource_id": 217,
      "text": "Не дозволено повернутися сюди мешканцям селищ, яких Ми винищили"
    },
    {
      "resource_id": 217,
      "text": "доки не відкриють шлях Яджуджу й Маджуджу, які рушать униз із кожного пагорбу"
    },
    {
      "resource_id": 217,
      "text": "Наблизиться час правдивої обіцянки, й погляди тих, які не вірують, застигнуть: «Горе нам! Ми були неуважними до цього! Так, ми були несправедливими!"
    },
    {
      "resource_id": 217,
      "text": "І ви, й те, чому ви поклонялися замість Аллага, буде паливом для геєни, до якої ви увійдете"
    },
    {
      "resource_id": 217,
      "text": "Якби вони справді були богами, то не ввійшли б туди. Але вони будуть там вічно"
    },
    {
      "resource_id": 217,
      "text": "Вони будуть стогнати, але нічого не почують"
    },
    {
      "resource_id": 217,
      "text": "А ті, кому Ми попередньо дарували найкраще, опиняться далеко від геєни"
    },
    {
      "resource_id": 217,
      "text": "Вони не почують найменшого звуку її, вічно будуть серед того, що побажають"
    },
    {
      "resource_id": 217,
      "text": "Великий жах не засмутить їх, а ангели зустрінуть їх так: «Ось День, який вам обіцяли!"
    },
    {
      "resource_id": 217,
      "text": "Того Дня Ми згорнемо небо так, як згортають сувої для письма. Ми повторимо творіння так, як почали його вперше, що вже було обіцяно. Воістину, Ми зробимо це"
    },
    {
      "resource_id": 217,
      "text": "Ми вже записали у Псалтирі, після нагадування, що землю успадкують Наші праведні раби."
    },
    {
      "resource_id": 217,
      "text": "Воістину, це — послання для людей, які поклоняються"
    },
    {
      "resource_id": 217,
      "text": "Ми відіслали тебе тільки як милість для світів"
    },
    {
      "resource_id": 217,
      "text": "Скажи: «Мені лише відкрито, що ваш Бог — Бог єдиний! Невже ви не станете покірними [Йому]»"
    },
    {
      "resource_id": 217,
      "text": "А якщо вони відвернуться, то скажи так: «Я однаково проголошую це всім вам. Я не знаю, близько чи далеко ще до обіцяного вам"
    },
    {
      "resource_id": 217,
      "text": "Це Він знає про слова, які промовляють уголос, і знає про те, що ви приховуєте"
    },
    {
      "resource_id": 217,
      "text": "Я не знаю, можливо, це — спокуса для вас і насолода благами до певного часу»"
    },
    {
      "resource_id": 217,
      "text": "Сказав [Мухаммад]: «Господи! Розсуди нас справедливо! У нашого Милостивого Господа треба шукати допомоги проти того, що про Нього вигадують!"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "21" }
  }
}
