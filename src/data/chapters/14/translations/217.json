{
  "translations": [
    {
      "resource_id": 217,
      "text": "Аліф. Лям. Ра. Це Писання зіслано тобі для того, щоб ти вивів людей із темряви до світла з дозволу Господа їхнього, до шляху Великого, Хвалимог"
    },
    {
      "resource_id": 217,
      "text": "Аллага, Якому належить усе, що на небесах і на землі. Горе невіруючим від суворого покарання"
    },
    {
      "resource_id": 217,
      "text": "тим, які віддають перевагу земному життю перед життям наступним і збивають зі шляху Аллага, прагнучи викривити його. Вони опинились у глибокій омані"
    },
    {
      "resource_id": 217,
      "text": "Ми відсилали посланцями тільки тих, хто говорив мовою свого народу, щоб вони зрозуміло пояснювали. Аллаг уводить в оману, кого побажає, і веде прямим шляхом, кого побажає. Він — Всемогутній, Мудрий"
    },
    {
      "resource_id": 217,
      "text": "І Ми відіслали Мусу зі знаменнями Нашими: «Виведи свій народ із темряви до світла та нагадай їм про Дні Аллага». Воістину, в цьому — знамення для кожного терплячого, вдячного!"
    },
    {
      "resource_id": 217,
      "text": "Ось Муса сказав народу своєму: «Згадайте милість Аллага до вас, коли вас було врятовано Ним від роду Фірауна. Вони завдавали вам страждань, убивали ваших синів і лишали живими ваших жінок. У цьому для вас — велике випробування від Господа вашого!"
    },
    {
      "resource_id": 217,
      "text": "Ось ваш Господь сповістив: «Якщо ви будете вдячними, Я дарую вам іще більше! А якщо ви будете невдячними, то Моє покарання суворе!"
    },
    {
      "resource_id": 217,
      "text": "Муса сказав: «А якщо невдячними будете ви та всі, хто на землі, то Аллаг — Багатий, Хвалимий!"
    },
    {
      "resource_id": 217,
      "text": "Невже до вас не приходили звістки про тих, які жили раніше за вас – народ Нуха, адитів, самудитів, а також про тих, які жили після них, і про яких знає тільки Аллаг? Приходили до них посланці їхні з ясними знаменнями, але ті затуляли руками свої вуста й говорили: «Ми не віруємо в те, з чим послано вас, і перебуваємо у великому сумніві щодо того, до чого ви нас закликаєте!»"
    },
    {
      "resource_id": 217,
      "text": "Їхні посланці говорили: «Невже ви маєте сумніви щодо Аллага, Творця небес і землі? Він кличе вас, щоб простити вам гріхи ваші й відстрочити до певного часу». Ті відповідали: «Та ви – люди, такі самі, як і ми. Ви прагнете відвернути нас від того, чому поклонялись наші батьки. Тож покажіть нам доказ ясний!"
    },
    {
      "resource_id": 217,
      "text": "Їхні посланці говорили їм: «Ми — люди, такі самі, як і ви. Проте Аллаг дарує милість тому з рабів Своїх, кому побажає. Ми не дамо вам доказу без дозволу Аллага. І нехай віруючі покладаються на Аллага"
    },
    {
      "resource_id": 217,
      "text": "Чому ж нам не покладатися на Аллага, якщо Він повів нас нашими шляхами? Ми стерпимо те, чим ви ображаєте нас! І нехай ті, хто покладає сподівання, покладаються на Аллага!"
    },
    {
      "resource_id": 217,
      "text": "Ті, які не повірили своїм посланцям, сказали: «Ми неодмінно виженемо вас зі своєї землі, якщо ви не повернетеся до нашої релігії». Але Господь їхній відкрив їм: «Ми неодмінно знищимо нечестивців"
    },
    {
      "resource_id": 217,
      "text": "а після них Ми заселимо землю вами. Це — для тих, хто боїться постати переді Мною та хто боїться погрози!"
    },
    {
      "resource_id": 217,
      "text": "Вони просили про перемогу — і кожен упертий супротивник зазнав втрат"
    },
    {
      "resource_id": 217,
      "text": "Попереду на нього чекає геєна, а напуватимуть його напоєм із гною"
    },
    {
      "resource_id": 217,
      "text": "Він питиме його ковтками, проте ледь зможе проковтнути. Смерть оточить його з усіх боків, але він не помре. А попереду на нього чекає жорстока кара"
    },
    {
      "resource_id": 217,
      "text": "Вчинки тих, які не увірували, подібні до попелу, розвіяного в буремний день вітром. Вони не матимуть ніякої влади над тим, що отримали. Це — глибока омана"
    },
    {
      "resource_id": 217,
      "text": "Невже ти не бачиш, що Аллаг створив небеса й землю в істині? Якщо Він побажає, то забере вас і приведе творіння нове"
    },
    { "resource_id": 217, "text": "І це для Аллага зовсім неважко" },
    {
      "resource_id": 217,
      "text": "Усі постануть перед Аллагом! Слабкі скажуть тим, які вивищувались: «Ми йшли слідом за вами! Чи можете позбавити нас хоча б від частки кари Аллага?» Ті скажуть: «Якби Аллаг повів нас прямим шляхом, то й ми повели б вас прямим шляхом! Все одно нам, будемо ми сумувати чи терпіти — немає порятунку для нас!"
    },
    {
      "resource_id": 217,
      "text": "Коли справу буде вирішено, шайтан скаже: «Воістину, обіцянка Аллага — правдива обіцянка, а своєю обіцянкою я обманув вас! Я не мав над вами влади, а тільки кликав вас. Ви мені відповіли, тож не докоряйте мені, а докоряйте собі! Я не помічник вам, а ви не помічники мені. Я непричетний до того, що ви раніше поклонялися мені [нарівні з Аллагом]!» Воістину, невіруючих чекає болісна кара"
    },
    {
      "resource_id": 217,
      "text": "Тих, які увірували й робили добрі справи, введуть до садів раю, де течуть ріки. З дозволу Господа їхнього будуть вони там вічно! Вітанням їхнім там буде «Мир!"
    },
    {
      "resource_id": 217,
      "text": "Невже ти не бачиш, як Аллаг наводить притчі? Добре слово схоже на добре дерево, корінь якого міцний, а гілки сягають неба"
    },
    {
      "resource_id": 217,
      "text": "Воно постійно дає плоди з дозволу Господа його. Аллаг наводить притчі для людей — можливо, вони замисляться"
    },
    {
      "resource_id": 217,
      "text": "А погане слово подібне до поганого дерева, вирваного з землі — воно не має основи"
    },
    {
      "resource_id": 217,
      "text": "Тих, які увірували, Аллаг утверджує словом твердим як у земному, так і в наступному житті. Аллаг збиває нечестивців зі шляху; Аллаг робить, що побажає"
    },
    {
      "resource_id": 217,
      "text": "Невже ти не бачив тих, які змінили милість Аллага на невір’я та вкинули свій народ у місце загибелі"
    },
    {
      "resource_id": 217,
      "text": "геєну, куди ввійдуть вони! Який мерзотний цей притулок"
    },
    {
      "resource_id": 217,
      "text": "Вони додавали Аллагу рівних, щоб збивати з Його шляху. Скажи: «Насолоджуйтесь благами, але, воістину, притулком вашим буде вогонь!"
    },
    {
      "resource_id": 217,
      "text": "Скажи Моїм рабам, які увірували, щоб вони звершували молитву й жертвували таємно й відкрито те, чим наділили Ми їх, раніше, ніж прийде День, коли не буде ні торгівлі, ні дружби"
    },
    {
      "resource_id": 217,
      "text": "Аллаг — Той, Хто створив небеса й землю, пролив із неба воду й виростив нею плоди для вашого прожитку. Він підкорив вам кораблі, які пливуть морем за наказом Його. Він підкорив вам рік"
    },
    {
      "resource_id": 217,
      "text": "й підкорив вам сонце й місяць, які невпинно рухаються, підкорив вам ніч і день"
    },
    {
      "resource_id": 217,
      "text": "Він дарував вам усе, що ви просили. Якщо ви почнете рахувати милості Аллага, то не перелічите їх. Воістину, людина — несправедлива й невдячна"
    },
    {
      "resource_id": 217,
      "text": "Ось сказав Ібрагім: «Господи! Зроби це місто безпечним і врятуй мене й синів моїх від поклоніння ідолам"
    },
    {
      "resource_id": 217,
      "text": "Господи! Воістину, вони збили зі шляху багатьох людей! І хто піде за мною, той від мене. А хто не слухатиме мене, то Ти — Прощаючий, Милосердний"
    },
    {
      "resource_id": 217,
      "text": "Господи наш! Я поселив частину нащадків своїх у долині, де немає посівів, біля Твого Забороненого Дому. Господи наш! Нехай вони звершують молитву. Сповни людські серця любов’ю до них і наділи їх плодами — можливо, вони будуть вдячні"
    },
    {
      "resource_id": 217,
      "text": "Господи наш! Ти знаєш те, що ми приховуємо й що відкриваємо. Ніщо не приховається від Аллага ні на землі, ні у небі"
    },
    {
      "resource_id": 217,
      "text": "Хвала Аллагу, який дарував мені на схилі віку Ісмаїля та Ісхака! Воістину, Господь мій чує молитви"
    },
    {
      "resource_id": 217,
      "text": "Господи! Зроби мене й моїх нащадків стійкими в молитві! Господи наш! Прийми заклики наші"
    },
    {
      "resource_id": 217,
      "text": "Господи наш! Прости гріхи мені, батькам моїм і віруючим у той День, коли буде відплата!"
    },
    {
      "resource_id": 217,
      "text": "Не думай, що Аллаг не помічає того, що роблять нечестивці. Він дарував їм відстрочку до того Дня, коли застигнуть погляди"
    },
    {
      "resource_id": 217,
      "text": "і вони поспішатимуть, задерши голови. Їхні погляди застигнуть, а серця будуть спустошені."
    },
    {
      "resource_id": 217,
      "text": "Застерігай людей від того Дня, коли прийде покарання. Ті, які були несправедливі, скажуть: «Господи наш! Даруй нам відстрочку до близького часу! Ми відповімо на твій заклик і підемо за посланцями!» [Скажуть їм:] «А чи не клялися ви раніше, що ніколи не зникнете?"
    },
    {
      "resource_id": 217,
      "text": "Ви живете у житлах тих, які були несправедливі самі до себе. Вам зрозуміло, як Ми вчинили з ними, і Ми наводили для вас притчі»."
    },
    {
      "resource_id": 217,
      "text": "Вони вдавалися до хитрощів, але Аллаг знає їхні хитрощі, й ці хитрощі неспроможні зсунути гори"
    },
    {
      "resource_id": 217,
      "text": "Не думай, що Аллаг порушує свою обіцянку. Воістину, Аллаг — Великий, Володар відплати"
    },
    {
      "resource_id": 217,
      "text": "Того Дня земля зміниться іншою, так само, як і небеса. Постануть вони перед Аллагом — Єдиним, Всепереможним"
    },
    {
      "resource_id": 217,
      "text": "Того Дня ти побачиш грішників, закутих у кайдани"
    },
    {
      "resource_id": 217,
      "text": "Одяг їхній буде зі смоли, а обличчя покриватиме вогонь"
    },
    {
      "resource_id": 217,
      "text": "щоб Аллаг відплатив кожній душі за те, що робила вона. Воістину, Аллаг швидкий у відплаті"
    },
    {
      "resource_id": 217,
      "text": "Це — послання до людей, щоб їх застерігали ним, і щоб знали вони, що Він — Єдиний Бог. І нехай замисляться обдаровані розумом"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "14" }
  }
}
