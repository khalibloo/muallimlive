{
  "translations": [
    {
      "resource_id": 41,
      "text": "En skrift har Vi åpenbart deg, så du må føre menneskene fra mørket til lyset med Herrens velvilje, til den Mektiges, den Lovpristes vei,"
    },
    {
      "resource_id": 41,
      "text": "til Guds vei, Han, som alt i himlene og på jorden tilhører. Ve de vantro for en hard straff,"
    },
    {
      "resource_id": 41,
      "text": "dem som foretrekker jordelivet fremfor det hinsidige, som legger hindringer på Guds vei og vil gjøre den kroket. Disse er kommet langt i villfarelse."
    },
    {
      "resource_id": 41,
      "text": "Vi har ikke sendt et sendebud uten i sitt folks språk, så han kan gjøre alt klart for dem. Så lar Gud seile sin egen sjø dem Han vil, og gir dem Han vil ledelse. Han er den Mektige, den Vise."
    },
    {
      "resource_id": 41,
      "text": "Vi sendte Moses med Våre tegn: «Før ditt folk fra mørket til lyset, og påminn dem om Herrens dager.» I dette er sannelig jærtegn for den som er standhaftig og takknemlig."
    },
    {
      "resource_id": 41,
      "text": "Den gang Moses sa til sitt folk: «Kom i hu Guds godhet mot dere, da Han frelste dere fra Faraos folk, som hjemsøkte dere med onde plager, og drepte deres sønner, men lot kvinnene leve.» I dette lå en stor prøvelse fra Herren!"
    },
    {
      "resource_id": 41,
      "text": "Da Herren forkynte: «Om dere viser takknemlighet, vil Jeg gi dere mer! Men om dere viser utakknemlighet, sannelig, Min straff blir hard!»"
    },
    {
      "resource_id": 41,
      "text": "Og Moses sa: «Om dere er utakknemlige, dere, og alle som på jorden er, så er visselig Gud uavhengig og selvtilstrekkelig, verdig all pris.»"
    },
    {
      "resource_id": 41,
      "text": "Dere har vel hørt fortellingen om dem som levde før dere, Noas folk, Ad og Thamod, og dem som kom etter dem som bare Gud kjenner? Deres sendebud kom til dem med klar beskjed, men de satte hendene for munnen og ropte: «Vi fornekter det budskap dere er sendt med! Vi har foruroligende tvil om det dere kaller oss til!»"
    },
    {
      "resource_id": 41,
      "text": "Deres sendebud svarte: «Er det noen tvil om Gud, himmelens og jordens Skaper? Han kaller dere for å tilgi deres synder og gi dere en viss frist.» Og de sa: «Dere er bare vanlige mennesker som oss som prøver å holde oss borte fra det våre fedre dyrket. Legg frem en klar fullmakt!»"
    },
    {
      "resource_id": 41,
      "text": "Sendebudene svarte: «Vi er bare vanlige mennesker som dere, men Gud gir Sin nåde til hvem Han vil av Sine tjenere. Det er ikke vår sak å bringe dere en fullmakt, med mindre Gud samtykker. På Gud må de troende forlate seg."
    },
    {
      "resource_id": 41,
      "text": "Skulle ikke vi forlate oss på Gud, som har ledet oss på våre veier? Vi skal bære det dere plager oss med! På Gud må de fortrøstningssøkende fortrøste seg!»"
    },
    {
      "resource_id": 41,
      "text": "De vantro sa da til sine sendebud: «Vi skal fordrive dere fra vårt land, eller dere får gå tilbake til vår tro!» Så åpenbarte Herren for dem: «Vi skal visselig tilintetgjøre illgjerningsmennene,"
    },
    {
      "resource_id": 41,
      "text": "og bosette dere i landet etter dem! Dette, for dem som frykter Min maktstilling og Min advarsel.»"
    },
    {
      "resource_id": 41,
      "text": "De bad om en avgjørelse, og enhver sta voldshersker ble gjort til skamme."
    },
    {
      "resource_id": 41,
      "text": "Foran ham er helvete, med sårveske å drikke, i små slurker,"
    },
    {
      "resource_id": 41,
      "text": "nesten uten å greie å svelge det. Døden er over ham fra alle kanter, men han kan ikke dø. Foran ham ligger en hard straff."
    },
    {
      "resource_id": 41,
      "text": "Slik forholder det seg med dem som fornekter Herren. Deres gjerninger er som aske for vinden en stormfull dag. De oppnår intet ved det de har prestert. Dette er villfarelse, langt fremskreden."
    },
    {
      "resource_id": 41,
      "text": "Innser du ikke at Gud har skapt himlene og jorden på alvor? Om Han vil, kan Han la dere forgå og frembringe en ny skapning."
    },
    { "resource_id": 41, "text": "Dette er ingen stor sak for Gud." },
    {
      "resource_id": 41,
      "text": "Alle vil tre frem for Gud! Da vil de svake si til de sterke og hovmodige: «Vi var deres følgesvenner, kan ikke dere nå hjelpe oss av med litt av Guds straff?» Men de svarer: «Om Gud hadde veiledet oss, ville vi veiledet dere. Det spiller ingen rolle for oss om vi gir oss over eller bærer med tålmod, vi har ingen tilflukt.»"
    },
    {
      "resource_id": 41,
      "text": "Satan sier når saken er avgjort: «Gud gav dere et sant løfte. Jeg gav dere også et løfte, men jeg svek dere. Jeg hadde ingen makt over dere. Jeg kunne bare kalle på dere, og så hørte dere på meg. Skyld ikke på meg, men skyld på dere selv. Jeg kan ikke hjelpe dere, og dere kan ikke hjelpe meg. Jeg trodde ikke at dere tidligere satte meg på linje med Gud.» De urettferdige går en smertelig straff i møte."
    },
    {
      "resource_id": 41,
      "text": "Men de som tror og lever rettskaffent, vil bli ført inn i paradisets haver, hvor bekker sildrer. Her skal de være og bli med Herrens samtykke. Der lyder deres hilsen: «Fred!»"
    },
    {
      "resource_id": 41,
      "text": "Du har vel bemerket at Gud bruker lignelse for et godt ord? Det er som et godt tre, med fast rot og grenene inn i himmelen,"
    },
    {
      "resource_id": 41,
      "text": "som gir sine frukter i sin tid med Herrens velvilje. Gud bruker lignelser for menneskene, så de må komme til ettertanke."
    },
    {
      "resource_id": 41,
      "text": "Et dårlig ord er som et dårlig tre, som slites opp av jorden, uten hold."
    },
    {
      "resource_id": 41,
      "text": "Gud befester dem som tror med det faste ord, i denne verden og det hinsidige. Gud lar de urettferdige seile sin egen sjø. Gud gjør det Han vil."
    },
    {
      "resource_id": 41,
      "text": "Du har vel lagt merke til dem som setter vantro istedenfor Guds nåde, og bringer sitt folk i fortapelsens hus,"
    },
    {
      "resource_id": 41,
      "text": "i helvete, hvor de møter Ilden? Et sørgelig sted å være!"
    },
    {
      "resource_id": 41,
      "text": "Og de har gitt Gud likemenn for å lede bort fra Hans vei. Si: «Ha det så bra! Deres endelikt er Ilden!»"
    },
    {
      "resource_id": 41,
      "text": "Si til Mine tjenere som tror at de skal forrette bønnen og gi av det som Vi har gitt dem, i det skjulte eller åpent, før den dag opprinner hvor det ikke finnes kjøpmannskap eller vennskap."
    },
    {
      "resource_id": 41,
      "text": "Gud er det, som har skapt himlene og jorden. Han sender regn fra oven, og frembringer derved frukter som dere kan leve av. Han har stilt skipene til deres tjeneste, for å seile på havet på Hans bud. Han har stilt elvene til deres tjeneste,"
    },
    {
      "resource_id": 41,
      "text": "og solen og månen som går trutt i sine baner, og natten og dagen."
    },
    {
      "resource_id": 41,
      "text": "Han har gitt dere alt dere har bedt Ham om. Om dere ville telle Guds velgjerninger, kunne dere ikke regne dem opp! Men sannelig, mennesket er urettferdig og utakknemlig."
    },
    {
      "resource_id": 41,
      "text": "En gang sa Abraham: «Herre, gjør denne by til et trygt sted, og hold meg og mine barn borte fra å dyrke avguder."
    },
    {
      "resource_id": 41,
      "text": "Herre, de har ført mange mennesker på villspor. Den som følger meg, tilhører meg. Om noen er ulydige mot meg, så er Du tilgivende, nåderik."
    },
    {
      "resource_id": 41,
      "text": "Herre, jeg har bosatt noe av mitt avkom i en dal hvor intet gror, ved Ditt hellige hus. Herre, måtte de forrette bønnen, og la menneskenes hjerter føle velvilje mot dem. La dem få frukt å spise, så de må vise takknemlighet."
    },
    {
      "resource_id": 41,
      "text": "Herre, Du kjenner til det vi skjuler og det vi bærer åpent frem. Intet er skjult for Gud på jorden eller i himmelen."
    },
    {
      "resource_id": 41,
      "text": "Gud være lovet som gav meg tross min alder Ismael og Isak. Sannelig, Herren hører min bønn."
    },
    {
      "resource_id": 41,
      "text": "Herre, la meg og mine etterkommere forrette bønnen. Herre, ta imot vår bønn."
    },
    {
      "resource_id": 41,
      "text": "Herre, tilgi meg og mine foreldre og de troende på regnskapets dag.»"
    },
    {
      "resource_id": 41,
      "text": "Regn ikke med at Gud overser det de urettferdige bedriver. Han gir dem bare utsettelse, til den dag de blir stive i blikket,"
    },
    {
      "resource_id": 41,
      "text": "med halsen strukket og hodet reist, de blunker ikke med øynene, deres hjerter er tomme."
    },
    {
      "resource_id": 41,
      "text": "Advar menneskene mot den dag når straffen kommer over dem! De som handlet ondt, vil si: «Herre, gi oss en liten utsettelse, så vi kan høre etter Ditt kall, og følge sendebudene.» Har dere ikke svoret tidligere at det blir ingen slutt for dere?"
    },
    {
      "resource_id": 41,
      "text": "Dere har bodd på boplassene til dem hvis urett slo tilbake på dem selv, og det ble klart for dere hva Vi gjorde med dem, Vi har laget eksempler for dere,"
    },
    {
      "resource_id": 41,
      "text": "og de smidde sine renker, men Gud har hånd om deres renker, selv om det var renker som kunne flytte fjell!"
    },
    {
      "resource_id": 41,
      "text": "Tro ikke at Gud sviker Sitt løfte til Sine sendebud. Gud er mektig og innehar hevnen."
    },
    {
      "resource_id": 41,
      "text": "Den dag forvandles jorden til en annen jord, og også himlene, og alle trer frem for Gud den Ene, den Uovervinnelige."
    },
    {
      "resource_id": 41,
      "text": "På denne dag vil du se synderne bundet sammen i lenker,"
    },
    {
      "resource_id": 41,
      "text": "i kjortler av tjære, med ansiktene dekket av ild,"
    },
    {
      "resource_id": 41,
      "text": "slik at Gud kan belønne enhver etter fortjeneste. Sannelig, Gud er rask i avregningen!"
    },
    {
      "resource_id": 41,
      "text": "Dette er en meddelelse til menneskeheten, at de må ta advarsel derved, og vite at Han er én Gud, så alle med hjertets forstand må tenke over det!"
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "14" }
  }
}
