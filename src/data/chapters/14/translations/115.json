{
  "translations": [
    {
      "resource_id": 115,
      "text": "A. L̃.R. Littãfi ne mun saukar da shi zuwa gare ka dõmin ka fitar da mutãne daga duhunhuna zuwa ga haske, da iznin Ubangijinsu, zuwa ga tafarkin Mabuwãyi, Abin gõdẽwa."
    },
    {
      "resource_id": 115,
      "text": "Allah wanda Yake Yanã da abin da ke cikin sammai da cikin ƙasa. Kuma bone yã tabbata ga kãfirai daga azãba mai tsanani."
    },
    {
      "resource_id": 115,
      "text": "Waɗanda suka fi son rãyuwar dũniya fiye da ta Lãhira, kuma sunã kangẽwa daga hanyar Allah, kuma sunã nẽman ta karkace. Waɗancan na a cikin ɓata mai nĩsa."
    },
    {
      "resource_id": 115,
      "text": "Kuma ba Mu aika wani Manzo ba fãce da harshen mutãnensa dõmin ya bayyanã musu. Sa'an nan Allah Ya ɓatar da wanda Yake so kuma Ya shiryar da wanda Yake so, Kuma shĩ ne Mabuwãyi, Mai hikima."
    },
    {
      "resource_id": 115,
      "text": "Kuma lalle ne haƙĩƙa Mun aika Mũsã game, da ãyõin Mu cẽwa, \"Ka fitar da mutãnenkadaga duhu zuwa ga haske. Kuma ka tunar musu da kwãnukan (masĩfun) Allah.\" Lalle ne a cikin wancan akwai ãyõyi dõmin dukan mai yawan haƙuri, mai gõdiya."
    },
    {
      "resource_id": 115,
      "text": "Kuma a lõkacin da Mũsã yace wa mutãnensa, \"Ku tuna ni'imar Allah a kanku a lõkacin da Ya tsĩrar da ku daga mutãnen Fir'auna, sunã yi muku mummunar azãba, kuma sunã yanyanka ɗiyanku, kuma sunã rãyar da mãtanku. Kuma a cikin wancan akwai jarrabãwa mai girmã daga Ubangijinku.\""
    },
    {
      "resource_id": 115,
      "text": "Kuma a lõkacin da Ubangijin ku Ya sanar, \"Lalle ne idan kun gõde, haƙĩƙa, Inã ƙãramuku, kuma lalle ne idan kun kãfirta haƙĩƙa azãbãta, tabbas, mai tsanani ce.\""
    },
    {
      "resource_id": 115,
      "text": "Kuma Mũsã ya ce: \"Idan kun kãfirta kũ da waɗanda suke a cikin ƙasa, gabã ɗaya, to, lalle ne Allah haƙĩƙa Mawadãci ne, Mai yawan gõdiya.\""
    },
    {
      "resource_id": 115,
      "text": "Shin lãbãrin waɗanda suke a gabãninku, mutãnen Nũhu da Ãdãwa da Samũdawa bai zomuku ba? Kuma da waɗanda suke daga bãyansu bãbu wanda yake sanin su fãce Allah? Manzanninsu sun jẽ musu da hujjõji mabayyana, sai suka mayar da hannayensu a cikin bãkunansu, kuma suka ce: \"Lalle ne mũ, mun kãfirta da abinda aka aiko ku da shi. Kuma lalle ne mũ haƙĩƙa munã a cikin shakkada abin do kuke kiran mu zuwa gare shi, mai sanya kõkanto.\""
    },
    {
      "resource_id": 115,
      "text": "Manzannin su suka ce \"Ashe, akwai shakka a cikin (sha'anin) Allah, Mai ƙãga halittar sammai da ƙasa Yanã kiran ku dõmin Ya gãfarta muku zunubanku, kuma Ya jinkirtã muku zuwa ga ajali ambatacce?\" Suka ce: \"Ba ku zama ba fãce mutãne misãlinmu kuma nufinku ku kange mu daga abin da iyãyenmu suka kasance sunã bautãwa sai ku zo mana da dalĩli mabayyani.\""
    },
    {
      "resource_id": 115,
      "text": "Manzanninsu suka ce musu, \"Bã mu zama ba fãce mutãne misã, linku, kuma amma Allah Yanã yin falala a kan wanda Yake so daga bãyinsa, kuma bã ya kasancẽwa a gare mu, mu zo muku da wani dalĩli fãce da iznin Allah. Kuma ga Allah sai mũminai su dõgara."
    },
    {
      "resource_id": 115,
      "text": "\"Kuma mẽne ne a gare mu, bã zã mu dõgara ga Allah ba, alhãli kuwa haƙĩƙa Yã shiryar da mu ga hanyõyinmu? Kuma lalle ne munã yin haƙuri a kan abin da kuka cũtar da mu, kuma ga Allah sai mãsu dõgaro su dõgara.\""
    },
    {
      "resource_id": 115,
      "text": "Kuma waɗanda suka kãfirta suka ce wa Manzanninsu, \"Lalle ne munã fitar da ku daga ƙasarmu, kõ kuwa haƙĩƙa, kunã kõmowã acikin addininmu.\" Sai Ubangijinsu Ya yi wahayi zuwa gare su, \"Lalle ne, Munã halakar da Azzãlumai.\""
    },
    {
      "resource_id": 115,
      "text": "Kuma haƙĩƙa, Munã zaunar da ku ga ƙasa a bãyansu. Wancan ne abin gargaɗi ga wanda ya ji tsõron matsayiNa, kuma ya ji tsõron ƙyacẽwãTa."
    },
    {
      "resource_id": 115,
      "text": "Kuma suka yi addu'ar alfãnu<sup foot_note=132139>1</sup>. Kuma kõwane kangararre mai tsaurin kai ya tãɓe."
    },
    {
      "resource_id": 115,
      "text": "Daga bãyansa akwai Jahannama, kuma anã shãyar da shi daga wani ruwa, surkin jini."
    },
    {
      "resource_id": 115,
      "text": "Yanã kwankwaɗarsa, kuma bã ya jin sauƙin haɗiyarsa, kuma mutuwa ta jẽ masa daga kõwane wuri kuma bai zama mai mutuwa ba, kuma daga bãyansa akwai azãba mai kauri."
    },
    {
      "resource_id": 115,
      "text": "Misãlin waɗanda suka kãfirta da Ubangijinsu, ayyukansu sun yi kama da tõka wadda iska ta yi tsananin bugãwa da ita a cikin yini mai gũguwa. Ba su iya amfãni daga abin da suka yi tsirfa a kan kõme. Wancan ita ce ɓata mai nĩsa."
    },
    {
      "resource_id": 115,
      "text": "Shin, ba ka gani ba cẽwa lalle ne Allah Yã halicci sammai bakwai da ƙasa da mallakarSa.<sup foot_note=132140>1</sup> Idan Yã so zai tafiyar da ku, kuma Ya zo da wata halitta sãbuwa."
    },
    {
      "resource_id": 115,
      "text": "Kuma wancan bai zama mabuwãyi ba ga Allah."
    },
    {
      "resource_id": 115,
      "text": "Kuma suka bayyana ga Allah gabã daya, sai mãsu rauni suka ce wa waɗanda suka kangara, \"Lalle ne mũ, mun kasance mãsu bi a gare ku, to, shin, kũ mãsu kãrewa ga barinmu ne daga azãbar Allah daga wani abu?<sup foot_note=132141>1</sup>\" Suka ce: \"Dã Allah Ya shiryar da mu, dã mun shiryar da ku, daidai ne a kanmu, mun yi rãki ko mun yi haƙuri ba mu da wata mafaka.\""
    },
    {
      "resource_id": 115,
      "text": "Kuma Shaiɗan ya ce a lõkacin da aka ƙãre al'amarin, \"Lalle ne Allah Ya yi muku wa'adi, wa'adin gaskiyã, kuma na yi muku wa'adi, sa'an nan na sãɓã muku. Kuma bãbu wani dalĩli a gare ni a kanku fãce na kirã ku, sa'an nan kun karɓã mini. Sabõda haka kada ku zarge ni, kuma ku zargi kanku. Ban zama mai amfaninku ba, kuma ba ku zama mãsu amfãnĩna ba. Lalle na barranta da abin da kuka haɗã ni da shi gabanin wannan (matsayi). Lalle azzãlumai sunã da azãba mai raɗaɗi.\"<sup foot_note=132142>1</sup>"
    },
    {
      "resource_id": 115,
      "text": "Kuma aka shigar da waɗanda suka yi ĩmãni, kuma suka aikata ayyuka na ƙwarai, a gidãjen Aljanna, kõramu sunã gudãna daga ƙarƙashinsu sunã madawwamã a cikinsu da iznin Ubangijinsu, gaisuwarsu a cikinta \"Salãm\", (wãtau Aminci)."
    },
    {
      "resource_id": 115,
      "text": "Shin, ba ka ganĩ ba, yadda Allah Ya buga wani mĩsali, kalma mai kyau<sup foot_note=132143>1</sup> kamar itãciya ce mai kyau, asalinta yanã tabbatacce, kuma rẽshenta yanã cikin sama?"
    },
    {
      "resource_id": 115,
      "text": "Tanã bãyar da abincinta a kõwane lõkaci da iznin Ubangijinta! Kuma Allah Yanã buga misãli ga mutãne, mai yiwuwã ne, sunã tunãwa."
    },
    {
      "resource_id": 115,
      "text": "Kuma misalin kalma mummũnã<sup foot_note=132144>1</sup> kamar itãciya mummũnã ce, an tumɓuke ta daga bisa ga ƙasa, bã ta da wata tabbata."
    },
    {
      "resource_id": 115,
      "text": "Allah Yanã tabbatar da waɗanda suka yi ĩmãni da magana tabbatacciya a cikin rãyuwar dũniya, da cikin Lãhira, Kuma Allah Yanã ɓatar da azzãlumai, kuma Allah Yanã aikata abin da Yake so."
    },
    {
      "resource_id": 115,
      "text": "Shin ba ka lura ba da waɗanda suka musanya<sup foot_note=132145>1</sup> ni'imar Allah da kãfirci kuma suka saukar da mutãnensu a gidan halakã?"
    },
    {
      "resource_id": 115,
      "text": "Sunã ƙõnuwa a wutar jahannama, kuma tir da matabbatar su."
    },
    {
      "resource_id": 115,
      "text": "Kuma suka sanya wa Allah kĩshiyõyi, dõmin ɓatarwa daga hanyarSa, Ka ce: \"Ku ji dãɗi, sa'an nan, lalle ne, makõmarku Wutar ce.\""
    },
    {
      "resource_id": 115,
      "text": "Ka ce wa bãyĩNa waɗanda suka yi ĩmãni su tsayar da salla kuma su ciyar daga abin da Muka azurtã su, a asirce da bayyane, daga gabãnin wani wuni ya zo, bãbu ciniki a ciki, kuma bãbu abõtaka."
    },
    {
      "resource_id": 115,
      "text": "Allah ne wanda Ya halicci sammai da ƙasa kuma Ya saukar da ruwa daga sama, sa'an nan Ya fitar game da shi, daga 'ya'yan itãce arziki dõminku kuma Ya hõrẽ jirgin ruwa dõmin ya yi gudu a cikin tẽku da umurninSa, kuma Ya hõrẽ muku kõguna."
    },
    {
      "resource_id": 115,
      "text": "Kuma Ya hõrẽ muku rãnã da watã sunã madawwama biyu, kuma Ya hõrẽ muku dare da wuni."
    },
    {
      "resource_id": 115,
      "text": "Kuma Ya bã ku dukkan abin da kuka rõƙe Shi kuma idan kun ƙidaya, ni'imar Allah bã zã ku lissafe ta ba. Lalle ne mutum, haƙĩƙa, mai yawan zãlunci ne, mai yawan kãfirci."
    },
    {
      "resource_id": 115,
      "text": "Kuma a lõkacin da Ibrãhĩm ya ce: \"Yã Ubangijina! Ka sanyã wannan gari<sup foot_note=132146>1</sup> amintacce kuma Ka nĩsanta ni, nĩ da ɗiyãna daga bauta wa gumãka."
    },
    {
      "resource_id": 115,
      "text": "\"Yã Ubangijina! Lalle ne sũ, sun ɓatar da mãsu yawa daga mutãne sa'an nan wanda ya bĩ ni, to, lalle shi, yanã daga gare ni, kuma wanda ya sãɓa mini, to, lalle ne Kai Mai gãfara ne, Mai jin ƙai."
    },
    {
      "resource_id": 115,
      "text": "\"Yã Ubangijinmu! Lalle ne ni, na zaunar da zuriyata ga rãfi wanda ba ma'abũcin shũka ba, a wurin ¦ãkinka mai alfarma. Yã Ubangijinmu! Dõmin su tsayar da salla. Sai Ka sanya zukãta daga mutãne sunã gaggãwar bẽgenzuwa gare su, kuma ka azurtã su daga 'ya'yan itãce, mai yiwuwã ne sunã gõdẽwã.\""
    },
    {
      "resource_id": 115,
      "text": "\"Yã Ubangijinmu! Lalle ne Kai Kanã sanin abin da muke ɓõyẽwa, da abin da muke bayyanãwa. Kuma bãbu abin da yake ɓõyẽwa ga Alah, daga wani abu a cikin ƙasa, kuma bãbu a cikin sama.\""
    },
    {
      "resource_id": 115,
      "text": "\"Gõdiyã ta tabbata ga Allah wanda Yake Ya bã ni inã a cikin tsufa Ismã'ila da Is'hãƙa. Lalle ne Ubangijina, haƙĩƙa, Mai jin addu'a ne.\""
    },
    {
      "resource_id": 115,
      "text": "\"Yã Ubangijina! Ka sanyã ni mai tsayar da salla. Kuma daga zũriyyata. Yã Ubangijinmu! Kuma Ka karɓi addu'ata.\""
    },
    {
      "resource_id": 115,
      "text": "\"Yã Ubangijinmu! Ka yi gãfara gare ni, kuma ga mahaifãna, kuma da mũminai, a rãnar da hisãbi yake tsayãwa.\""
    },
    {
      "resource_id": 115,
      "text": "\"Kuma kada ka yi zaton Allah Mai shagalã ne daga abin da azzalumai suke aikatãwã. Abin sani kawai, Yanã jinkirta musu ne zuwa ga wani wuni, wanda idãnuwa suke fita turu- turu a cikinsa.\""
    },
    {
      "resource_id": 115,
      "text": "\"Sunã mãsu gaggãwa, mãsu ɗaukaka kãwunansu zuwa sama ƙiftawar ganinsu ba ta kõmãwa gare su. Kuma zukãtansu wõfintattu.\"<sup foot_note=132147>1</sup>"
    },
    {
      "resource_id": 115,
      "text": "Kuma ka yi gargaɗi ga mutãne ga rãnar da azãba take jẽ musu, sai waɗanda suka yi zãlunci su ce: \"Yã Ubangijinmu! Ka yi mana jinkiri zuwa ga wani ajali makusanci, mu karɓa wa kiranKa, kuma mu bi Manzanni.\"(Allah Ya ce musu) \"Ashe, ba ku kasance kun yi rantsuwã ba daga gabãni, cẽwa bã ku da wata gushẽwa?"
    },
    {
      "resource_id": 115,
      "text": "\"Kuma kuka zaunã a cikin gidãjen waɗanda suka zãlunci kansu, kuma ya bayyana a gare ku yadda Muka aikatã game da su, kuma Muka buga muku misãlai.\""
    },
    {
      "resource_id": 115,
      "text": "Kuma lalle sun yi mãkirci irin makircinSu kuma a wurin Allah makircinsu, yake, kuma lalle ne makircinsu yã kasance, haƙĩƙa, duwãtsu sunã gushẽwã sabõda shi."
    },
    {
      "resource_id": 115,
      "text": "Sabõda haka, kada ka ƙarfafa zaton Allah Mai sãɓa wa'adinSa ne ga ManzanninSa. Lalle ne Allah ne Mabuwãyi, Ma'abũcin azãbar rãmuwa."
    },
    {
      "resource_id": 115,
      "text": "A rãnar da ake musanya ƙasa<sup foot_note=132148>1</sup> bã ƙasar nan ba, da sammai kuma su bayyana ga Allah Makaɗaici, Mai tanƙwasãwa."
    },
    {
      "resource_id": 115,
      "text": "Kuma kana ganin mãsu laifi, a rãnar nan, sunã waɗanda aka yi wa ciri daidai a cikin marũruwa."
    },
    {
      "resource_id": 115,
      "text": "Rigunansu daga farar wutã ne, kuma wuta ta rufe fuskõkinsu."
    },
    {
      "resource_id": 115,
      "text": "Dõmin Allah Ya sãkã wa kõwane rai da abin da ya tsuwurwurta. Lalle ne, Allah Mai gaggãwar hisãbi ne."
    },
    {
      "resource_id": 115,
      "text": "Wannan iyarwa ce ga mutãne, kuma dõmin a yi musu gargaɗi da shi, kuma dõmin su sani cẽwa, abin sani kawai, shĩ ne abin bautawa guda. Kuma dõmin masu hankali su riƙa tunãwa."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "14" }
  }
}
