{
  "translations": [
    {
      "resource_id": 113,
      "text": "Ей, Пайғамбар! Қашан әйелдерді талақ етсеңдер, оларды белгіленген иддаларында  / бекітілген күту мерзімінде /  талақ етіңдер және идданы  / күту мерзімін /  есептеңдер. Әрі өздеріңнің Раббың -Аллаһтан  / Оның тыйымдарынан /  қорқып, сақтаныңдар! Ашық жиіркенішті іс істемесе оларды үйлерден шығарып жібермеңдер және олар өздері де шықпасын. Міне, осы - Аллаһтың  / белгілеген /  шектері. Кім Аллаһтың шектерінен  / тыйымдарынан /  аттаса, шын мәнінде, өзіне өзі әділетсіздік етеді. Сен білмейсің, мүмкін Аллаһ осыдан кейін басқа жағдай пайда етер."
    },
    {
      "resource_id": 113,
      "text": "Ал қашан олардың мерзімдері жетсе, оларды құпталған бойынша қалдырыңдар немесе олармен құпталған бойынша ажырасыңдар әрі араларыңнан әділ болған екі ер адамды куә етіңдер және куәлікті Аллаһ үшін орындаңдар. Аллаһқа және Ақирет күніне сенгенге осымен насихат етіледі. Кім Аллаһтан  / Оның тыйғандарынан /  қорқып сақтанса, Ол оған шығатын жол жасайды."
    },
    {
      "resource_id": 113,
      "text": "Әрі Ол оған оның өзі ойламаған жақтан ризық береді. Ал, кім Аллаһқа жүгініп, Оған ісін тапсырса  / тәуекел етсе / , Ол оған жеткілікті. Ақиқатында Аллаһ - ісін соңына жеткізуші. Аллаһ әрбір нәрсеге өлшем белгілеген."
    },
    {
      "resource_id": 113,
      "text": "әйелдеріңнен етеккірден күдер үзгендерінен, егер күмәндансаңдар, олардың иддасы - үш ай және етеккірі жоқтардың да. Ал жүкті әйелдердің иддасы құрсақтарындағыны босанғандарына дейін. Кім Аллаһтан  / Оның жазасынан / қорқып, сақтанса, Ол оған ісін жеңілдетеді."
    },
    {
      "resource_id": 113,
      "text": "Бұл - Аллаһтың сендерге түсірген бұйрығы. Кім Аллаһтан  / Оның тыйғанынан /  қорқып, сақтанса, Ол оның жамандықтарын кешіреді және оған берілетін сыйын ұлғайтады."
    },
    {
      "resource_id": 113,
      "text": "Өздерің тұратын жерден оларға шамаларыңа қарай тұрақ беріңдер. Әрі оларға қысым көрсету үшін  / олар өздері кетсін деп /  зиян жасамаңдар. Ал, егер олар жүкті болса, құрсақтарындағыны босанғандарына дейін оларға қаражат жұмсаңдар. Егер олар сендер үшін  / босанғаннан кейін балаларыңды / емізетін болса, оларға ақыларын беріңдер және өзара құпталғанға сай кеңесіңдер. Ал егер келісе алмасаңдар, онда ол үшін  / баланы / басқа әйел емізеді."
    },
    {
      "resource_id": 113,
      "text": "Жағдайы жеткілікті адам өзінде бардан жұмсасын. Ал, ризық-несібесі шектеулі адам, өзіне Аллаһтың бергенінен жұмсасын. Аллаһ ешбір жанға, Өзі оған бергенінен артық жүктемейді. Аллаһ қиыншылықтан кейін жеңілдік жасайды."
    },
    {
      "resource_id": 113,
      "text": "Қаншама елді мекендер Раббысының әміріне және Оның елшілеріне қарсы шықты. Сонда Біз оларды қатаң есеппен есепке тарттық әрі оларды ауыр азапқа душар еттік."
    },
    {
      "resource_id": 113,
      "text": "Олар істерінің жазасын татты және олардың істерінің соңы зиян шегу болды."
    },
    {
      "resource_id": 113,
      "text": "Аллаһ оларға қатты азап дайындады. Ей, ақыл иелері - иманға келгендер, Аллаһтан  / Оның жазасынан /  қорқып, сақтаныңдар, Аллаһ сендерге Еске салушыны  / Құранды /  түсірді,"
    },
    {
      "resource_id": 113,
      "text": "сендерге Аллаһтың анық аяттарын оқитын Елшіні  / жіберді /  - иманға келіп және ізгі амал жасағандарды қараңғылықтардан жарыққа шығару үшін. Кім Аллаһқа сенсе және ізгі амал жасаса, Ол оны астынан өзендерағып жататын, олар онда мәңгі қалатын  / Жәннаттағы / бақтарға кіргізеді. Шын мәнінде, Аллаһ оның үлесін көркем етті."
    },
    {
      "resource_id": 113,
      "text": "Аллаһ жеті аспанды әрі жерден де сондай жаратқан. Оның бұйрығы олардың  / аспандар мен жердің /  арасында түседі, Аллаһтың әрбір нәрсені Жасай алушы екенін әрі Аллаһтың барлық нәрсені біліммен қамтығанын білулерің үшін."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "65" }
  }
}
