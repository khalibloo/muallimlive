{
  "translations": [
    { "resource_id": 44, "text": "Ha. Mim." },
    { "resource_id": 44, "text": "Pe Cartea cea desluşită!" },
    {
      "resource_id": 44,
      "text": "Noi am făcut-o un Coran arab! Poate veţi pricepe!"
    },
    {
      "resource_id": 44,
      "text": "El este la Noi, măreţ şi înţelept, în Maica Scripturii."
    },
    {
      "resource_id": 44,
      "text": "Oare vă vom scuti de amintire pentru că sunteţi un popor necumpănit?"
    },
    { "resource_id": 44, "text": "Câţi profeţi n-am trimis la cei dintâi!" },
    {
      "resource_id": 44,
      "text": "Nici un profet nu a venit însă la ei, fără ca ei să nu-l batjocorească."
    },
    {
      "resource_id": 44,
      "text": "Noi am nimicit oameni mult mai de temut decât ei, însă pilda celor dintâi a trecut."
    },
    {
      "resource_id": 44,
      "text": "Dacă i-ai întreba: “Cine a creat cerurile şi pământul?” Ei îţi vor spune: “Puternicul, Ştiutorul le-a creat.”"
    },
    {
      "resource_id": 44,
      "text": "El este Cel ce v-a făcut vouă pământul leagăn şi drumuri v-a tăiat pe el. Poate vă veţi lăsa călăuziţi!"
    },
    {
      "resource_id": 44,
      "text": "El trimite din cer apă cu măsură şi cu ea Noi dăm viaţă ţinutului mort. Tot aşa veţi fi şi voi scoşi."
    },
    {
      "resource_id": 44,
      "text": "El este Cel ce a creat soiurile toate şi v-a făcut vouă corăbii şi dobitoace ca să mergeţi cu ele"
    },
    {
      "resource_id": 44,
      "text": "şi să vă aşezaţi pe spatele lor. Amintiţi-vă, atunci, binefacerile Domnului vostru când vă aşezaţi pe ele şi spuneţi: “Mărire Celui ce ne-a supus nouă acestea, căci Noi nu le-am fi dovedit."
    },
    { "resource_id": 44, "text": "Da, către Domnul nostru noi ne întoarcem.”" },
    {
      "resource_id": 44,
      "text": "Ei i-au făcut dintre robii Săi parte, căci omul este un nerecunoscător vădit."
    },
    {
      "resource_id": 44,
      "text": "Şi-ar fi luat El fiice dintre cei pe care i-a creat, iar vouă v-ar fi ales fii?"
    },
    {
      "resource_id": 44,
      "text": "Dacă i se vesteşte vreunuia ceea ce El dă drept pildă pentru Milostivul, chipul i se umbreşte, i se înegreşte şi se sufocă:"
    },
    {
      "resource_id": 44,
      "text": "“Aş! Cel ce creşte între odoare şi la luptă nu se iveşte?”"
    },
    {
      "resource_id": 44,
      "text": "Ei îi fac pe îngerii care sunt robii lui Dumnezeu femei. Au fost ei martori la crearea lor? Mărturia lor se va scrie, iar ei vor fi întrebaţi."
    },
    {
      "resource_id": 44,
      "text": "Ei spun: “Dacă Milostivul ar fi vrut, noi nu ne-am fi închinat lor. Întru aceasta ei nu au nici o ştiinţă, ci numai presupun."
    },
    {
      "resource_id": 44,
      "text": "Le-am dat Noi vreo carte înaintea acesteia, iar ei sunt ţinătorii ei?"
    },
    {
      "resource_id": 44,
      "text": "Ba nu! Ei spun: “Noi i-am aflat pe taţii noştri într-o adunare, iar noi după urmele lor ne călăuzim.”"
    },
    {
      "resource_id": 44,
      "text": "Astfel, nu am trimis înaintea ta nici un predicator vreunei cetăţi fără ca îndestulaţii ei să nu-i spună: “Noi i-am aflat pe taţii noştri într-o adunare, iar noi pe urmele lor mergem.”"
    },
    {
      "resource_id": 44,
      "text": "Spune: “Şi dacă vă aduc o călăuzire mai dreaptă decât cea pe care aţi aflat-o la taţii voştri?” Ei spun: “Noi nu credem în cea cu care ai fost trimis.”"
    },
    {
      "resource_id": 44,
      "text": "Noi ne-am răzbunat pe ei. Vezi cum a fost sfârşitul hulitorilor!"
    },
    {
      "resource_id": 44,
      "text": "Abraham spuse tatălui său şi poporului său: “Eu mă lepăd de cei cărora voi vă închinaţi,"
    },
    {
      "resource_id": 44,
      "text": "însă nu de Cel ce m-a creat, căci El mă va călăuzi.”"
    },
    {
      "resource_id": 44,
      "text": "El a rostit un cuvânt care să rămână la urmaşii săi. Poate se vor întoarce!"
    },
    {
      "resource_id": 44,
      "text": "Eu le-am dăruit bucurii, lor şi taţilor lor, până ce au venit la ei Adevărul şi un trimis cu vorba limpede."
    },
    {
      "resource_id": 44,
      "text": "Când Adevărul le-a venit, ei spuseră: “Este o vrajă! Nu credem în ea!”"
    },
    {
      "resource_id": 44,
      "text": "Ei vor mai spune: “Dacă acest Coran ar fi fost pogorât asupra unui mare bărbat din cele două cetăţi!...”"
    },
    {
      "resource_id": 44,
      "text": "Oare ei sunt cei care împart milostivenia Domnului tău? Noi le-am împărţit traiul în Viaţa de Acum. Noi i-am ridicat pe unii deasupra celorlalţi cu câteva trepte ca unii să-i supună pe ceilalţi. Milostivenia Domnului tău este mai bună decât ceea ce ei adună."
    },
    {
      "resource_id": 44,
      "text": "Dacă oamenii nu ar fi să fie o singură adunare, Noi le-am fi făcut celor care Îl tăgăduiesc pe Milostivul case cu terase de argint şi cu scări pe care să urce."
    },
    {
      "resource_id": 44,
      "text": "Le-am fi făcut casele cu uşi şi paturi pe care să se întindă"
    },
    {
      "resource_id": 44,
      "text": "şi cu podoabe. Toate acestea nu sunt însă decât bucurii vremelnice în Viaţa de Acum, iar Viaţa de Apoi, la Domnul tău, este a celor temători."
    },
    {
      "resource_id": 44,
      "text": "Celui ce se abate de la amintirea Milostivului, Noi îi vom da un diavol ca însoţitor."
    },
    {
      "resource_id": 44,
      "text": "Şi îi îndepărtează de drum, însă ei se socot bine călăuziţi"
    },
    {
      "resource_id": 44,
      "text": "până ce vor zice, când vor veni la Noi: “Vai!, O, dacă între mine şi tine ar fi depărtarea dintre cele două Răsărituri!” Ce nenorocit însoţitor!"
    },
    {
      "resource_id": 44,
      "text": "În Ziua aceea, el nu vă va mai fi de vreun folos, căci aţi fost nedrepţi, iar la osândă îi veţi fi părtaşi."
    },
    {
      "resource_id": 44,
      "text": "Şi tu? Îl vei face să audă pe cel surd? Îl vei călăuzi pe cel orb şi pe cel aflat în vădită rătăcire?"
    },
    {
      "resource_id": 44,
      "text": "Chiar dacă te luăm pe tine, ne vom răzbuna pe ei"
    },
    {
      "resource_id": 44,
      "text": "ori îţi vom arăta ceea ce le-am făgăduit, căci Noi suntem Puternici asupra lor."
    },
    {
      "resource_id": 44,
      "text": "Ţine ceea ce ţi s-a dezvăluit, căci Tu eşti pe o Cale Dreaptă."
    },
    {
      "resource_id": 44,
      "text": "Aceasta este o amintire, pentru tine şi pentru poporul tău, de care veţi fi întrebaţi."
    },
    {
      "resource_id": 44,
      "text": "Întreabă-i pe cei pe care i-am trimis înaintea ta. Am făcut Noi, afară de cel Milostiv, dumnezei cărora ei să se închine?"
    },
    {
      "resource_id": 44,
      "text": "Noi l-am trimis pe Moise, cu semnele Noastre, la Faraon şi la sfetnicii săi. Moise le spuse: “Eu sunt trimisul Domnului lumilor.”"
    },
    {
      "resource_id": 44,
      "text": "Când el le-a adus semnele Noastre, ei au râs de ele,"
    },
    {
      "resource_id": 44,
      "text": "cu toate că nu le-am arătat nici un semn care să nu fie mai grozav decât cel dinainte. Noi i-am luat cu osânda. Poate se vor întoarce!"
    },
    {
      "resource_id": 44,
      "text": "Ei îi spuseră: “O, tu vrăjitorule! Roagă-te Domnului tău pentru noi, în numele legământului pe care l-a făcut cu tine. Noi vom fi bine călăuziţi!”"
    },
    {
      "resource_id": 44,
      "text": "Când îndepărtăm însă de la ei osânda, îşi calcă jurămintele."
    },
    {
      "resource_id": 44,
      "text": "Faraon şi-a chemat atunci poporul spunând: “O, popor al meu! Împărăţia Egiptului nu este a mea cu râurile ce îmi curg la picioare? Nu vedeţi, oare?"
    },
    {
      "resource_id": 44,
      "text": "Nu sunt eu mai bun decât acest netrebnic care abia poate vorbi?"
    },
    {
      "resource_id": 44,
      "text": "Dacă nu i se aruncă brăţări de aur ori dacă nu vin cu el îngerii însoţitori...”"
    },
    {
      "resource_id": 44,
      "text": "El a făcut poporul uşuratic să-i dea ascultare. Ei erau un popor desfrânat!"
    },
    {
      "resource_id": 44,
      "text": "Când ne-au înfuriat, Noi ne-am răzbunat pe ei înecându-i cu totul."
    },
    {
      "resource_id": 44,
      "text": "Noi i-am făcut apoi amintire şi pildă celorlalţi."
    },
    {
      "resource_id": 44,
      "text": "Şi când fiul Mariei, le-a fost dat drept pildă, ei s-au întors de la el,"
    },
    {
      "resource_id": 44,
      "text": "spunând: “Dumnezeii noştri nu sunt mai buni decât el?” Ei nu ţi-au spus aceasta decât pentru ceartă, căci ei sunt un popor certăreţ."
    },
    {
      "resource_id": 44,
      "text": "El nu a fost decât un rob asupra căruia am pogorât harul Nostru, facându-l pildă fiilor lui Israel."
    },
    {
      "resource_id": 44,
      "text": "Dacă am fi vrut, v-am fi făcut pe unii dintre voi îngeri, urmaşi pe pământ!"
    },
    {
      "resource_id": 44,
      "text": "Iisus este spre ştiinţa Ceasului. Nu vă îndoiţi, ci urmaţi-mă! Aceasta este o Cale Dreaptă!"
    },
    {
      "resource_id": 44,
      "text": "Satan să nu vă îndepărteze de ea, căci el vă este vouă vrăjmaş făţiş."
    },
    {
      "resource_id": 44,
      "text": "Când Iisus a adus dovezile vădite spuse: “Eu am venit cu înţelepciunea ca să vă desluşesc pentru ce vă învrăjbeaţi. Temeţi-vă de Dumnezeu şi daţi-mi ascultare!"
    },
    {
      "resource_id": 44,
      "text": "Dumnezeu este Domnul meu şi Domnul vostru. Închinaţi-vă Lui! Aceasta este o Cale Dreaptă!”"
    },
    {
      "resource_id": 44,
      "text": "Alianţele s-au certat între ele. Vai celor nedrepţi de osânda unei Zile dureroase!"
    },
    {
      "resource_id": 44,
      "text": "Ei aşteaptă oare ca Ceasul să vină deodată asupra lor fără ca să simtă?"
    },
    {
      "resource_id": 44,
      "text": "În Ziua aceea, pietenii vor deveni vrăjmaşi unii altora, afară de cei temători."
    },
    {
      "resource_id": 44,
      "text": "“O, robii Mei! Nu vă va fi teamă în Ziua aceea şi nu vă veţi mâhni!"
    },
    {
      "resource_id": 44,
      "text": "Celor care cred în semnele Noastre şi sunt supuşi:"
    },
    {
      "resource_id": 44,
      "text": "“Intraţi în Rai, voi şi soţiile voastre! Şi veţi fi înveseliţi!”"
    },
    {
      "resource_id": 44,
      "text": "Printre ei vor umbla tipsii şi pocaluri cu tot ceea ce sufletele le poftesc şi ochii le desfată. Acolo voi veţi veşnici."
    },
    {
      "resource_id": 44,
      "text": "Acesta este Raiul ce vi s-a dat moştenire ca răsplată a ceea ce aţi făptuit! ce! Căci vor afla curând!”"
    },
    {
      "resource_id": 44,
      "text": "Veţi avea fructe multe din care veţi mânca."
    },
    {
      "resource_id": 44,
      "text": "Nelegiuiţii vor avea osânda Gheenei pe veci,"
    },
    {
      "resource_id": 44,
      "text": "şi nu le va fi curmată. Acolo vor fi deznădăjduiţi."
    },
    {
      "resource_id": 44,
      "text": "Noi nu am fost nedrepţi cu ei, ci ei au fost nedrepţi cu ei înşişi."
    },
    {
      "resource_id": 44,
      "text": "Ei vor striga: “O, Malik! Domnul tău să ne izbăvească!” Malik le va spune: “Veţi sta acolo pe vecie!”"
    },
    {
      "resource_id": 44,
      "text": "Noi v-am adus Adevărul, însă cei mai mulţi urăsc Adevărul."
    },
    {
      "resource_id": 44,
      "text": "Au luat o hotărâre de nezdruncinat? Noi suntem Cei care luăm hotărârile de dezdruncinat!"
    },
    {
      "resource_id": 44,
      "text": "Socot că Noi nu le auzim tainele şi spovedaniile? Ba da! Trimişii noştri aflaţi lângă ei scriu totul."
    },
    {
      "resource_id": 44,
      "text": "Spune: “Dacă Milostivul ar avea vreun fiu, aş fi cel dintâi ce lui m-aş închina.”"
    },
    {
      "resource_id": 44,
      "text": "Mărire Domnului cerurilor şi al pământului, Domnul Tronului, deasupra a ceea ce ei înfăţişează!"
    },
    {
      "resource_id": 44,
      "text": "Lasă-i să bârfească şi să se joace până ce vor întâlni Ziua ce le-a fost făgăduită."
    },
    {
      "resource_id": 44,
      "text": "El este Cel ce în cer este Dumnezeu, precum şi pe pământ este Dumnezeu. El este Înţeleptul, Ştiutorul."
    },
    {
      "resource_id": 44,
      "text": "Binecuvântat fie Cel ce are împărăţia cerurilor, a pământului şi ceea ce se află între ele. La El este ştiinţa Ceasului şi către El veţi fi întorşi."
    },
    {
      "resource_id": 44,
      "text": "Cei care cheamă în afara Lui, nu vor avea parte de milostivenie, ci numai cei care mărturisesc Adevărul şi ştiu."
    },
    {
      "resource_id": 44,
      "text": "Dacă îi întrebi cine i-a creat, vor spune: “Dumnezeu!” Cum se mai prefac!"
    },
    {
      "resource_id": 44,
      "text": "Spusa lui este: “O, Domnul meu! Aceştia sunt un popor care nu crede!”"
    },
    {
      "resource_id": 44,
      "text": "Întoarce-te de la ei şi spune: “Pace! Căci vor afla curând!”"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "43" }
  }
}
