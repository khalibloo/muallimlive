{
  "translations": [
    { "resource_id": 222, "text": "Хә. Мим." },
    { "resource_id": 222, "text": "Ашық Кітапқа серт." },
    {
      "resource_id": 222,
      "text": "Расында түсінулерің үшін оны Арапша Құран қылдық."
    },
    {
      "resource_id": 222,
      "text": "Күдіксіз ол қасымыздағы негізгі Кітапта өте жоғары, терең сырлы."
    },
    {
      "resource_id": 222,
      "text": "Сендер шектен шыққан ел екен деп, үгіт баян етуден айнып кетейік пе?"
    },
    {
      "resource_id": 222,
      "text": "Бұрынғыларға қаншалаған пайғамбар жібергеміз."
    },
    {
      "resource_id": 222,
      "text": "Олар өздеріне келген пайғамбарды ұдайы мазақ қылды."
    },
    {
      "resource_id": 222,
      "text": "Сондықтан олардан күштіректерді типыл қылдық. Бұрынғылардың мысалы өтті."
    },
    {
      "resource_id": 222,
      "text": "(Мұхаммед Ғ.С.) егер олардан: \"Көктер мен жерді кім жаратты?\",- деп сұрасаң, әрине: \"Оларды өте үстем, аса білуші Алла жаратты\" дейді."
    },
    {
      "resource_id": 222,
      "text": "Сондай Алла, сендерге жерді бесік қылды да онда тура жүрулерің үшін жолдар жаратты."
    },
    {
      "resource_id": 222,
      "text": "Ол сондай Алла, көктен мөлшермен жаңбыр жаудыруда. Сонда онымен өлі бір жерді құлпырттық. Сол сияқты тірілтіліп, шығарыласыңдар."
    },
    {
      "resource_id": 222,
      "text": "Ол сондай Алла, барлық жүптерді жаратты. Сондай-ақ сендерге кемеден және хайуандардан мінетін көлік жаратты."
    },
    {
      "resource_id": 222,
      "text": "Олардың үстіне мінсеңдер, сосын Раббыларыңның нығметін еске алып: \"Бұны бізге бағындырған Алла пәк. Өйткені біз бұған жақындаса алмайтын едік\" дейсіңдер."
    },
    { "resource_id": 222, "text": "\"Күдіксіз Раббымызға қайтарыламыз.\"" },
    {
      "resource_id": 222,
      "text": "(Мұхаммед Ғ.С.) олар Аллаға құлдарының бір бөлімін арнады. (Періштелерді Алланың қыздары дейді.) Расында адам баласы ашық нәсүкір."
    },
    {
      "resource_id": 222,
      "text": "Немесе Ол, жаратқандарынан қыздарды өзі алып, ұлдарды сендерге арнады ма?"
    },
    {
      "resource_id": 222,
      "text": "Олардың біреуіне Аллаға арнағанының ұқсасы шүйіншіленсе, (қатының қыз тапты делінсе,) беттері қарайып, оны ашу кернейді."
    },
    {
      "resource_id": 222,
      "text": "Моншақ ішінде тәрбиеленіп, өз дауында баян ете алмайтын біреу ме? (Осындай нәзік жаралған қыздар Алланікі бола ма?)"
    },
    {
      "resource_id": 222,
      "text": "Олар, Алланың құлдары періштелерді өздерінше әйелдерге балайды. Олар, олардың жаратылуын көріп пе еді? Олардың бұл куеліктері жазылып жене сұралады."
    },
    {
      "resource_id": 222,
      "text": "Тағы олар: \"Мейірімді Алла, қаласа еді, біз періштелерге табынбас едік\" деді. Олардың оған байланысты мәліметтері жоқ. Олардікі мүлде межелеу ғана."
    },
    {
      "resource_id": 222,
      "text": "Немесе оларға бұдан бұрын бір кітап бердік те соған жабысуда ма?"
    },
    {
      "resource_id": 222,
      "text": "Керісінше, олар: \"Аталарымызды бір жол үстінде таптық. Расында біз де олардың іздеріне түсіп, тура жол табамыз\" дейді."
    },
    {
      "resource_id": 222,
      "text": "Осылайша (Мұхаммед Ғ.С.) сенен бұрын бір мемлекетке пайғамбар жіберген болсақ, олардың беделділері: \"Расында біз аталарымызды бір жол үстінде таптық. Біз де солардың ізіне түсеміз\" деді."
    },
    {
      "resource_id": 222,
      "text": "(Әр Пайғамбар): \"Егер сендер аталарыңды тапқан жолдан турарағын әкелсем де ме?,-деді. Олар: \"Расында сендер арқылы жіберілген нәрселерге қарсымыз\" деді."
    },
    {
      "resource_id": 222,
      "text": "Сонда Біз де олардың тиісті жазасын бердік. Енді қара, жасынға шығарушылардың соңы қалай болды?"
    },
    {
      "resource_id": 222,
      "text": "Сол уақытта Ыбырайым (Ғ.С.) әкесіне әрі еліне: \"Шын мәнінде мен сендердің табынған нәрселеріңнен бездім\" деді."
    },
    {
      "resource_id": 222,
      "text": "\"Бірақ мені жаратқан Алла басқа. Өйткені Ол, мені тура жолға салады...\""
    },
    {
      "resource_id": 222,
      "text": "Ыбырайым (Ғ.С.) бұл (Алланы бірлеу) сөзін кейінгі ұрпақтарына мұра етіп, қалдырды. Әрине олар осыған қайта оралар."
    },
    {
      "resource_id": 222,
      "text": "Сонда да оларды әрі аталарын Құран және ашық баян етуші Елші келгенге дейін қамтамасыз еттім."
    },
    {
      "resource_id": 222,
      "text": "Оларға Құран келген сәтте, олар: \"Бұл бір сиқыр. Шынында бұган қарсымыз\" деді."
    },
    {
      "resource_id": 222,
      "text": "Олар: \"Бұл Құран (Мекке, Тайып) екі қаладан ірі бір адамға түсірілсе еді\" деді."
    },
    {
      "resource_id": 222,
      "text": "(Мұхаммед Ғ.С.) Раббыңның мәрхаметін олар бөліп бере ме? Олардың дүние тіршілігіндегі несібесін араларына Біз үлестірдік. Сондай-ақ бір-біріне бағынсын деп, бірін-бірінен дәрежеде көтердік. Раббыңның мәрхаметі олардың жиған-тергендерінен артық."
    },
    {
      "resource_id": 222,
      "text": "Егер бүкіл адам баласы біріңғай болып, азбайтын болса еді, әрине Аллаға қарсы болғандардың үйлерінің төбесін әрі жоғары шығатын баспалдақтарын күмістен жасар едік."
    },
    {
      "resource_id": 222,
      "text": "Үйлерінің есіктерін және сүйеніп үстеріне отыратын дивандарын да күмістен жасар едік."
    },
    {
      "resource_id": 222,
      "text": "Сондай-ақ алтынға бөлер едік. Бұлардың барлығы дүние тіршілігінің ғана пайдасы. Раббыңның қасындағьі ахирет, тақуалар үшін."
    },
    {
      "resource_id": 222,
      "text": "Әлде кім Рахманды еске алудан көз жұмса, оған шайтанды ерікті қыламыз да сонда ол, оның жолдасы болады."
    },
    {
      "resource_id": 222,
      "text": "Күдіксіз шайтандар оларды жолдан тосады. Олар өздерін тура жолға түсірілдік деп ойлайды."
    },
    {
      "resource_id": 222,
      "text": "Ақыр (қиямет күні) бізге келгенде (шайтанға): \"Әттең! Менімен сенің араң батыс, шығыстың ұзақтығы болсашы! Нендей жаман жолдассың\" деді."
    },
    {
      "resource_id": 222,
      "text": "Әрине сендерге бүгінгі өкініш пайда бермейді. Сол уақытта зұлымдық істегенсіңдер. Сондықтан азапқа да ортақсыңдар."
    },
    {
      "resource_id": 222,
      "text": "(Мұхаммед Ғ.С.) саңырауларға сен естіртесіқ бе? Немесе соқырды және ашық адасқан біреуді тура жолға саласың ба?"
    },
    {
      "resource_id": 222,
      "text": "Ал, мүбада сені алып, кетсек (қайтыс болсаң) те оларға лайықты жазаларын береміз."
    },
    {
      "resource_id": 222,
      "text": "Немесе оларға уәде етілген азапты (көзің тірісінде келтіріп,) әрине саған да көрсетеміз. Күдіксіз оларға күшіміз жетеді."
    },
    {
      "resource_id": 222,
      "text": "(Мұхаммед Ғ.С.) сен сондай өзіңе уахи етілген Құранға жабыс. Сен шын мәнінде тура жолдасың."
    },
    {
      "resource_id": 222,
      "text": "Күдіксіз Құран, сен үшін әрі елің үшін бір үгіт. Келешекте сұраласыңдар. (Оны бағалау, ардақтау және оның шүкірлігін орындауға жауапкерсіңдер. Б.Ж.М.)"
    },
    {
      "resource_id": 222,
      "text": "Сенен бұрын жіберген елшілерімізден сұра: Алладан өзге құлшылық қылатын тәңірлер жасадық па?"
    },
    {
      "resource_id": 222,
      "text": "Күдіксіз Мұса (Ғ.С.) ны да мұғжизаларымызбен Перғауынға сыбайластарына жібердік. Сонда ол, оларға: \"Шын мәнінде мен әлемдердің Раббының Елшісімін\" деді."
    },
    {
      "resource_id": 222,
      "text": "Оларға мұғжизаларымызды келтірген сәтте, олар, оған күлген еді."
    },
    {
      "resource_id": 222,
      "text": "Оларға көрсеткен мұғжизалар, бір-бірінен ұлкен еді. Бәлкім райдан қайтар деп азапқа ұшыраттық."
    },
    {
      "resource_id": 222,
      "text": "(Олар Мұса Ғ.Сға): \"Әй сиқыршы! Раббыңа өзіңе берген уәде бойынша жалбарын. Біз шын мәнінде тура жолға келейік\" десті."
    },
    {
      "resource_id": 222,
      "text": "Сонда олардан азапты Біз айықтырған кезде олар дереу сөздерінен айниды."
    },
    {
      "resource_id": 222,
      "text": "Перғауын, елінің ішінде: \"Әй қаумым! Мысырдың патшалығы және астымнан ағатын міне өзендер менікі емес пе? Көрмейсіңдер ме?\",- деп, даурықты."
    },
    {
      "resource_id": 222,
      "text": "\"Немесе мен осы өзі қор, сөзін түсіндіре алмайтын Мұсадан жақсы емеспін бе?\""
    },
    {
      "resource_id": 222,
      "text": "\"Оған алтыннан білезіктер неге салынбаған немесе онымен бірге періштелер неге жолдас болып келмеген?\""
    },
    {
      "resource_id": 222,
      "text": "Сөйтіп (Перғауын) елін менсінбеді. Сонда да олар оған бағынды. Расында олар, бұзық ел еді."
    },
    {
      "resource_id": 222,
      "text": "Сөйтіп олар Бізді кейіткен кезде, олардың тиісті жазасын беріп, суға батырдық."
    },
    {
      "resource_id": 222,
      "text": "Оларды кейінгілер үшін бір өтіп кеткен үлгі қылдық."
    },
    {
      "resource_id": 222,
      "text": "(Мұхаммед Ғ.С.) Мәрйем ұлын мысал келтіргенде, оған, елің қарқылдап күлді."
    },
    {
      "resource_id": 222,
      "text": "Олар: \"Біздің тәңірлеріміз жақсы ма? Не Ғиса жақсы ма?\",- деді. Олардың саған бұны айтулары, жанжал үшін ғана. Өйткені олар, қиқар ел."
    },
    {
      "resource_id": 222,
      "text": "Ол Ғиса (Ғ.С.) Біз өзіне игілік берген сондай-ақ Израил ұрпақтарына бір мысал қылған құл ғана."
    },
    {
      "resource_id": 222,
      "text": "Егер қаласақ, сендерден періште жаратар едік те олар орындарыңды басар еді."
    },
    {
      "resource_id": 222,
      "text": "Күдіксіз (Ғиса Ғ.С.) қиямет мезгілінің белгісі. Сондықтан оған Күдіктенбей Маған еріңдер. Міне осы тура жол."
    },
    {
      "resource_id": 222,
      "text": "Сендерді шайтан тура жолдан тоспасын. Өйткені ол, сендер үшін ашық дұшпан."
    },
    {
      "resource_id": 222,
      "text": "Ғиса (Ғ.С.) мұғжизалармен келген заман, оларға: \"Мен сендерге хикметті келтірдім. Алладан қорқыңдар, Маған бой ұсыныңдар\" деді."
    },
    {
      "resource_id": 222,
      "text": "\"Дау жоқ, Алла, менің дө сендердің де Раббыларың. Сондықтан Оған құлшылық қылыңдар. Осы тура жол!\""
    },
    {
      "resource_id": 222,
      "text": "Дегенмен топтар өзара қайшылыққа түсті. Жан түршігерлік күннің азабынан сондай залымдарға нендей өкініш!"
    },
    {
      "resource_id": 222,
      "text": "Олар, өздеріне қиямет мезгілінің кенеттен өздері аңғармаған түрде, келуін ғана күте ме?"
    },
    {
      "resource_id": 222,
      "text": "Сол күні тақуалардан басқа достар, бір-біріне дұшпан болады."
    },
    {
      "resource_id": 222,
      "text": "(Алла, тақуаларға): \"Әй құлдарым! Бүгін сендерге хауіп-қатер жоқ әрі қайғырмайсыңдар\" (дейді)"
    },
    {
      "resource_id": 222,
      "text": "Олар сондай иман келтіріп, бой ұсынушылар."
    },
    {
      "resource_id": 222,
      "text": "\"Жаннатқа кіріңдер. Сендер де жұбайларың да шаттыққа бөленесіңдер!\""
    },
    {
      "resource_id": 222,
      "text": "Оларға алтыннан табақтар, кәселер ұсынылады. Сондай-ақ онда көңілдері қызығатын, көздері куанатын нәрселер бар. Сендер онда мәңгі қаласыңдар."
    },
    {
      "resource_id": 222,
      "text": "Міне осы сендердің ғамалдарыңменен мұрагер болған жаннат."
    },
    {
      "resource_id": 222,
      "text": "Онда сендерге жемістер көп, одан жейсіңдер."
    },
    {
      "resource_id": 222,
      "text": "Сөзсіз күнәкарлар тозақтың азабында мәңгі қалады."
    },
    {
      "resource_id": 222,
      "text": "Олардың азабы жеңілтілмейді де олар онда күдер үзген түрде қалады."
    },
    {
      "resource_id": 222,
      "text": "Оларға зұлымдық қылмадық, олар өздеріне зұлымдық қьілды."
    },
    {
      "resource_id": 222,
      "text": "Тозақтықтар: \"Әй сақшы! Раббың ісімізді бітірсін\" дейді. Сақшы: \"Расында сендер тұрасыңдар\" дейді."
    },
    {
      "resource_id": 222,
      "text": "(Алла оларға): \"Шынында сендерге шындықты келтірдік. Бірақ көбің шындықты жек көрдіңдер.\""
    },
    {
      "resource_id": 222,
      "text": "Немесе олар (Пайғамбарға қарсы) шара қолданды ма? Шын мәнінде Біз шара қолданушымыз."
    },
    {
      "resource_id": 222,
      "text": "Немесе олар сырларын, сыбырларын Біз естімейді деп ойлай ма? Әрине періштелеріміз алдарында жазуда. (С. 10-11-А.)"
    },
    {
      "resource_id": 222,
      "text": "(Мұхаммед Ғ.С.) оларға: \"Мүбада Алланың баласы болса, сонда мен құлшылық қылушылардың алды болар едім\" де."
    },
    {
      "resource_id": 222,
      "text": "Көктер мен жердің Раббы әрі ғаршынын Раббы, олардың сипаттаған нәрселерінен пәк."
    },
    {
      "resource_id": 222,
      "text": "Енді оларды қойып қой. Өздеріне уәде етілген күнге дейін сүңгісін. ойнасын."
    },
    {
      "resource_id": 222,
      "text": "Ол сондай Алла, көкте де Тәңір, сондай-ақ жерде де Тәңір. Және Ол, аса дана толық білуші."
    },
    {
      "resource_id": 222,
      "text": "Ол сондай өте жоғары Алла (Т.), көктер мен жердің әрі екі арасындағы нәрселердің игілігі Оған тән. (Оның меншігінде.) Сондай-ақ қиямет мезгілінің мәліметі Оның қасында әрі Оған қайтарыласықдар."
    },
    {
      "resource_id": 222,
      "text": "Олардың Алладан өзге құлшылық қылғандары шапағат ету күшіне ие емес. Бірақ хақиқатты біліп, куә болғандар басқа. (Шапағат ете алады.)"
    },
    {
      "resource_id": 222,
      "text": "Егер олардан: \"Кім жаратты?\",- деп сұрасаң, әлбетте: \"Алла\" дейді. Сонда, қалай бұрылып, барады?"
    },
    {
      "resource_id": 222,
      "text": "Пайғамбардың: \"Раббым! Бұлар иман келтірмейтін ел\" дейтінін (Алла біледі.)"
    },
    {
      "resource_id": 222,
      "text": "(Мұхаммед Ғ.С.) олармен шығыс, сәлем бер. Олар жедел түсінеді."
    }
  ],
  "meta": {
    "translation_name": "Khalifa Altay",
    "author_name": "Khalifa Altay",
    "filters": { "resource_id": 222, "chapter_number": "43" }
  }
}
