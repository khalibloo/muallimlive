{
  "translations": [
    { "resource_id": 41, "text": "Ha Mim" },
    { "resource_id": 41, "text": "Ved den klare skrift!" },
    {
      "resource_id": 41,
      "text": "Vi gjorde den til en Koran på arabisk, så dere må forstå!"
    },
    {
      "resource_id": 41,
      "text": "Se, den finnes i skriftens opphav, hos Oss, den er opphøyet, vis."
    },
    {
      "resource_id": 41,
      "text": "Skulle Vi forholde dere formaningen, fordi dere er et lettsindig folk?"
    },
    {
      "resource_id": 41,
      "text": "Hvor mange profeter har Vi vel sendt de henfarne,"
    },
    {
      "resource_id": 41,
      "text": "men det kom ingen profet til dem uten at de drev ap med ham."
    },
    {
      "resource_id": 41,
      "text": "Så Vi utslettet slike som var mer fryktinngytende enn de nålevende, og de henfarnes eksempel ble satt."
    },
    {
      "resource_id": 41,
      "text": "Om du spør dem: «Hvem skapte himlene og jorden?» Da svarer de: «Den Mektige, den Allvitende har skapt dem.»"
    },
    {
      "resource_id": 41,
      "text": "Han har gjort jorden til leie for dere, og laget fremkomstveier for dere på den, så dere må finne frem."
    },
    {
      "resource_id": 41,
      "text": "Han sender vann fra oven i tilmålt mengde. Ved det vekker Vi til liv det døde land. På samme måte vil dere bli brakt frem fra gravene."
    },
    {
      "resource_id": 41,
      "text": "Han er det, som har skapt alt parvis, og Han har gitt dere skipene, og kveg som dere rir,"
    },
    {
      "resource_id": 41,
      "text": "så dere kan ta plass på deres rygg, og så komme Herrens nåde i hu, når dere har satt dere til rette, og si: «Ære være Ham, som har gjort dette underdanig for oss! Vi ville ikke greid det!"
    },
    { "resource_id": 41, "text": "Vi vender oss til Herren.»" },
    {
      "resource_id": 41,
      "text": "Dog har de gitt Ham noen av Hans tjenere som en del av Ham selv! Mennesket er sannelig klart utakknemlig!"
    },
    {
      "resource_id": 41,
      "text": "Skulle Han ha skaffet seg døtre av det Han skaper, og utsett sønnene for dere?"
    },
    {
      "resource_id": 41,
      "text": "Når noen av dem får melding om nyfødte pikebarn, som han anser passende for den Barmhjertige, så formørkes hans ansikt, og han må legge bånd på seg."
    },
    {
      "resource_id": 41,
      "text": "Kanskje en som er oppfostret i velstand, og ikke er klar i argumentasjonen?"
    },
    {
      "resource_id": 41,
      "text": "De har gjort englene, som er den Barmhjertiges tjenere, til kvinnelige vesener. Var de vel vitne til deres skapelse? Deres vitnemål skal bli oppskrevet, og de blir forhørt."
    },
    {
      "resource_id": 41,
      "text": "De sier også: «Om den Barmhjertige hadde villet, så ville vi ikke ha tilbedt dem.» De har ingen kunnskap om dette, de bare formoder."
    },
    {
      "resource_id": 41,
      "text": "Eller har Vi tidligere brakt dem en Bok, som de holder seg til?"
    },
    {
      "resource_id": 41,
      "text": "Nei, de sier: «Vi fant at våre fedre dannet et (tros)samfunn, og vi følger i deres spor.»"
    },
    {
      "resource_id": 41,
      "text": "Således har Vi før din tid aldri sendt en advarer til noen by, uten at de som levde i vellevnet sa: «Vi fant at våre fedre dannet et (tros)samfunn, og vi følger i deres spor.»"
    },
    {
      "resource_id": 41,
      "text": "Si: «Om nå jeg kom til dere med bedre ledelse enn den dere fant at deres fedre holdt seg til?» Da vil de svare: «Vi tror ikke på det dere er sendt med.»"
    },
    {
      "resource_id": 41,
      "text": "Så rammet Vi dem med gjengjeldelse, og se hva enden ble for dem som holdt sannhet for løgn!"
    },
    {
      "resource_id": 41,
      "text": "En gang sa Abraham til sin far og sitt folk: «Jeg vil ikke ha noe å gjøre med det dere tilber,"
    },
    {
      "resource_id": 41,
      "text": "unntatt Han som skapte meg, og Han vil lede meg.»"
    },
    {
      "resource_id": 41,
      "text": "Og han gjorde dette til stående ord blant sine etterkommere, så de måtte vende om."
    },
    {
      "resource_id": 41,
      "text": "Ja, Jeg gav disse og deres fedre gode dager, til sannheten og et klart sendebud kom til dem."
    },
    {
      "resource_id": 41,
      "text": "Men da sannheten kom til dem, sa de: «Dette er trolldom! Vi tror ikke på det.»"
    },
    {
      "resource_id": 41,
      "text": "De sier også: «Hvorfor ble ikke denne Koran åpenbart for en mann av betydning fra en av de to byer?»"
    },
    {
      "resource_id": 41,
      "text": "Er det de som fordeler Herrens nåde? Det er Vi som har fordelt blant dem deres levemåte i jordelivet, og hevet noen over andre i rang, så noen kan sette andre i tjeneste. Men Herrens nåde er bedre enn det de samler sammen."
    },
    {
      "resource_id": 41,
      "text": "Hadde det ikke vært for at menneskene ville bli et eneste vantro folk, ville Vi gitt dem som fornekter den Barmhjertige, sølvtak på deres hus, og trapper til å stige opp,"
    },
    {
      "resource_id": 41,
      "text": "og dører til deres hus, og divaner hvor de kan lene seg tilbake,"
    },
    {
      "resource_id": 41,
      "text": "og forgylling. Alt dette er bare jordelivets gleder. Men det hinsidige liv hos Herren er for de gudfryktige."
    },
    {
      "resource_id": 41,
      "text": "Den som er blind for den Barmhjertiges formaning, ham tildeler vi en satan til følgesvenn."
    },
    {
      "resource_id": 41,
      "text": "De stenger dem ute fra veien, men de tror at de er ledet rett."
    },
    {
      "resource_id": 41,
      "text": "Til han kommer til Oss, og sier til sin følgesvenn: «Å, hadde det bare vært så langt mellom deg og meg som mellom øst og vest!» For en sørgelig følgesvenn!"
    },
    {
      "resource_id": 41,
      "text": "Det vil ikke hjelpe dere noe denne dag, hvis dere har gjort ondt, at dere er flere om straffen."
    },
    {
      "resource_id": 41,
      "text": "Kan du få døve til å høre, eller rettlede blinde og dem som er klart på villstrå?"
    },
    {
      "resource_id": 41,
      "text": "Om Vi tar deg bort, så vil Vi ramme dem med gjengjeldelse."
    },
    {
      "resource_id": 41,
      "text": "Eller Vi kan la deg se noe av det Vi har stilt dem i utsikt. Vi har makt over dem!"
    },
    {
      "resource_id": 41,
      "text": "Hold fast ved det som er åpenbart for deg! Du er visselig på rett vei."
    },
    {
      "resource_id": 41,
      "text": "Det er en påminnelse til deg om ditt folk. Og dere vil bli trukket til regnskap."
    },
    {
      "resource_id": 41,
      "text": "Spør de av Våre sendebud som Vi sendte før din tid: «Har Vi gitt dem andre guder enn den Barmhjertige å tjene?»"
    },
    {
      "resource_id": 41,
      "text": "Vi sendte Moses med Våre tegn til Farao og hans råd, og han sa: «Jeg er et sendebud fra all verdens Herre.»"
    },
    {
      "resource_id": 41,
      "text": "Men da han kom med Våre tegn, så lo de av dem."
    },
    {
      "resource_id": 41,
      "text": "Og ikke et tegn viste Vi dem uten at det var større enn det foregående. Og Vi tok dem fatt med straffen, så de måtte vende om."
    },
    {
      "resource_id": 41,
      "text": "Men de sa: «Du trollmann, be til din Herre for oss ved den avtale Han har gjort med deg! Vi er på rett vei.»"
    },
    {
      "resource_id": 41,
      "text": "Men da Vi tok bort fra dem straffen, brøt de sitt ord."
    },
    {
      "resource_id": 41,
      "text": "Og Farao lot utrope til sitt folk: «Er ikke herredømmet over Egypten mitt, og disse elver, som flyter foran meg? Ser dere da ikke?"
    },
    {
      "resource_id": 41,
      "text": "Er ikke jeg bedre enn denne mann, en foraktelig mann, som nesten ikke kan uttrykke seg klart?"
    },
    {
      "resource_id": 41,
      "text": "Hvorfor er det ikke gitt ham armbånd av gull, og hvorfor er ikke englene kommet sammen med ham?»"
    },
    {
      "resource_id": 41,
      "text": "Slik forledet han sitt folk, og de adlød ham. De var sannelig ugudelige mennesker."
    },
    {
      "resource_id": 41,
      "text": "Så da de hadde vakt Vår bedrøvelse og indignasjon, lot Vi gjengjeldelsen ramme dem, og Vi druknet dem alle."
    },
    {
      "resource_id": 41,
      "text": "Vi gjorde dem til en forgangen slekt, og et eksempel for de senere."
    },
    {
      "resource_id": 41,
      "text": "Når Marias sønn blir nevnt som et eksempel, så skriker ditt folk opp,"
    },
    {
      "resource_id": 41,
      "text": "og sier: «Er ikke våre guder like gode som han?» De nevner ham for deg bare for å krangle. Nei, de er trettekjære mennesker!"
    },
    {
      "resource_id": 41,
      "text": "Han er bare en tjener som Vi har vist nåde, og Vi gjorde ham til et eksempel for Israels barn."
    },
    {
      "resource_id": 41,
      "text": "Om Vi ville, kunne Vi la engler fremstå blant dere, og overta jorden."
    },
    {
      "resource_id": 41,
      "text": "Han utgjør kunnskap om timen, så vær ikke i tvil om den, og følg meg! Dette er rett vei!"
    },
    {
      "resource_id": 41,
      "text": "La ikke Satan hindre dere. Han er en klar fiende for dere!"
    },
    {
      "resource_id": 41,
      "text": "Da Jesus kom med klar beskjed, sa han: «Jeg er kommet til dere med visdommen, og for å gjøre klart for dere noe av det dere strides om. Så frykt Gud, og adlyd meg!"
    },
    {
      "resource_id": 41,
      "text": "Gud er min Herre og deres Herre, så tjen Ham! Dette er rett vei!»"
    },
    {
      "resource_id": 41,
      "text": "Men grupper blant dem kom i strid. Ve over dem som gjør urett, for en smertelig dags straff!"
    },
    {
      "resource_id": 41,
      "text": "Kan de se frem til annet enn at timen kommer over dem, plutselig, uten at de aner noe?"
    },
    {
      "resource_id": 41,
      "text": "Venner blir på denne dag fiender, unntatt de gudfryktige."
    },
    {
      "resource_id": 41,
      "text": "«Mine tjenere, frykt skal ikke hvile over dere denne dag, ei heller sorg,"
    },
    {
      "resource_id": 41,
      "text": "dere som trodde på Vårt ord, og gav dere Gud i vold!"
    },
    {
      "resource_id": 41,
      "text": "Gå inn i paradisets haver, dere og deres hustruer, og fryd dere!»"
    },
    {
      "resource_id": 41,
      "text": "Det sendes rundt blant dem fat og drikkebegre av gull, med alt deres hjerter begjærer, og som fryder øyet. «Der skal dere være og bli!"
    },
    {
      "resource_id": 41,
      "text": "Dette er paradisets have, som dere har fått i arv for deres gjerninger."
    },
    {
      "resource_id": 41,
      "text": "Der har dere rikelig med frukt til å spise av.»"
    },
    {
      "resource_id": 41,
      "text": "Men synderne skal være og bli i helvetes straff,"
    },
    {
      "resource_id": 41,
      "text": "som ikke mildnes for dem i deres fortvilelse der."
    },
    {
      "resource_id": 41,
      "text": "Vi har ikke gjort dem urett, men det var de som gjorde urett."
    },
    {
      "resource_id": 41,
      "text": "De vil rope: «Engel Malik, måtte Herren gjøre det av med oss,» og han svarer: «Dere må bli der.»"
    },
    {
      "resource_id": 41,
      "text": "Vi kom jo til dere med sannheten, men de fleste av dere mislikte sannheten."
    },
    {
      "resource_id": 41,
      "text": "Eller har de funnet på noe? Vi kan også finne på noe!"
    },
    {
      "resource_id": 41,
      "text": "Eller regner de med at Vi ikke hører deres hemmelighet, og deres overlegninger? Jo, Våre utsendinger er til stede hos dem, og skriver opp."
    },
    {
      "resource_id": 41,
      "text": "Si: «Om den Barmhjertige hadde en sønn, ville jeg være den første til å tjene ham!"
    },
    {
      "resource_id": 41,
      "text": "Ære være Herren over himlene og jorden, Herren over tronen, langt borte fra det de beskriver.»"
    },
    {
      "resource_id": 41,
      "text": "Så la dem prate og drive sitt spill, til de møter den dag som er stilt dem i utsikt."
    },
    {
      "resource_id": 41,
      "text": "Han er det, som er Gud i himmelen og Gud på jorden, Han er den Vise, den Allvitende."
    },
    {
      "resource_id": 41,
      "text": "Full av velsignelse er Han, som har herredømmet over himlene og jorden, og alt som mellom dem er. Hos Ham er kunnskapen om timen. Til Ham skal dere føres tilbake."
    },
    {
      "resource_id": 41,
      "text": "Det de påkaller utenom Ham, formår ikke å legge inn godt ord, bare slike som bevitner sannheten, og vet beskjed."
    },
    {
      "resource_id": 41,
      "text": "Om du spør dem: «Hvem skapte dere?» Så svarer de: «Gud.» Hvordan kan de da bli så forvridde?"
    },
    {
      "resource_id": 41,
      "text": "Hans utsagn lyder: «Herre, dette er visselig vantro folk.»"
    },
    {
      "resource_id": 41,
      "text": "Så tilgi dem, og si: «Fred!» De vil få å vite!"
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "43" }
  }
}
