{
  "translations": [
    { "resource_id": 49, "text": "H'a Mim" },
    { "resource_id": 49, "text": "Naapa kwa Kitabu kinacho bainisha." },
    {
      "resource_id": 49,
      "text": "Hakika Sisi tumeifanya Qur'ani kwa Kiarabu ili mfahamu."
    },
    {
      "resource_id": 49,
      "text": "Na hakika hiyo imo katika Asili ya Maandiko yalioko kwetu, ni tukufu na yenye hikima."
    },
    {
      "resource_id": 49,
      "text": "Je! Tuache kukukumbusheni kabisa kwa kuwa nyinyi ni watu mlio pita mipaka kwa ukafiri?"
    },
    {
      "resource_id": 49,
      "text": "Na Manabii wangapi tuliwatuma kwa watu wa zamani!"
    },
    {
      "resource_id": 49,
      "text": "Na hawajii Nabii yeyote ila walikuwa wakimkejeli."
    },
    {
      "resource_id": 49,
      "text": "Na tuliwaangamiza walio kuwa na nguvu kushinda wao. Na mfano wa watu wa zamani umekwisha pita."
    },
    {
      "resource_id": 49,
      "text": "Na ukiwauliza: Nani aliye ziumba mbingu na ardhi? Bila ya shaka watasema: Kaziumba Mwenye nguvu, Mjuzi,"
    },
    {
      "resource_id": 49,
      "text": "Ambaye amekufanyieni ardhi kama tandiko, na akakufanyieni ndani yake njia mpate kuongoka."
    },
    {
      "resource_id": 49,
      "text": "Na ambaye ndiye aliye teremsha kutoka mbinguni maji kwa kiasi, na kwa hayo tukaifufua nchi iliyo kufa. Na namna hivi ndivyo mtakavyo tolewa."
    },
    {
      "resource_id": 49,
      "text": "Na ambaye ndiye aliye umba katika kila kitu jike na dume, na akakufanyieni marikebu na wanyama mnao wapanda."
    },
    {
      "resource_id": 49,
      "text": "Ili mkae vizuri migongoni mwao, kisha mkumbuke neema za Mola wenu Mlezi mnapokaa sawa sawa juu yao na mseme: Ametakasika aliye mfanya huyu atutumikie, na tusingeli weza kufanya haya wenyewe."
    },
    {
      "resource_id": 49,
      "text": "Na hakika sisi tutarudi kwa Mola wetu Mlezi."
    },
    {
      "resource_id": 49,
      "text": "Na wanamfanyia katika waja wake fungu. Kwa hakika mwanaadamu ni mtovu wa fadhila aliye dhaahiri."
    },
    {
      "resource_id": 49,
      "text": "Au amejichukulia watoto wanawake katika vile alivyo viumba, na akakuteulieni nyinyi watoto wanaume?"
    },
    {
      "resource_id": 49,
      "text": "Na anapo bashiriwa mmoja wao kwa yale aliyo mpigia mfano Mwenyezi Mungu, uso wake husawijika na hujaa hasira."
    },
    {
      "resource_id": 49,
      "text": "Ati aliye lelewa katika mapambo, na katika mabishano hawezi kusema kwa bayana...?"
    },
    {
      "resource_id": 49,
      "text": "Na wakawafanya Malaika, ambao ni waja wa Mwingi wa Rehema, ni wanawake! Kwani wameshuhudia kuumbwa kwao? Ushahidi wao utaandikwa na wao watahojiwa!"
    },
    {
      "resource_id": 49,
      "text": "Nao husema: Angeli penda Mwingi wa Rehema tusingeli waabudu sisi. Hawana ujuzi wowote wa hayo! Hawana ila kusema uwongo tu!"
    },
    {
      "resource_id": 49,
      "text": "Kwani tuliwapa Kitabu kabla ya hichi, na ikawa wao wanakishikilia hicho?"
    },
    {
      "resource_id": 49,
      "text": "Bali wanasema: Hakika sisi tuliwakuta baba zetu wanashika dini makhsusi, basi na sisi tunaongoza nyayo zao."
    },
    {
      "resource_id": 49,
      "text": "Na kadhaalika hatukumtuma mwonyaji kwenye mji wowote ila watu wake walio deka kwa starehe walisema: Hakika sisi tuliwakuta baba zetu wanashika dini makhsusi, na sisi tunafuata nyayo zao."
    },
    {
      "resource_id": 49,
      "text": "Akasema (Mwonyaji): Hata nikikuleteeni yenye uwongofu bora kuliko mlio wakuta nao baba zenu? Wakasema: Sisi tunayakataa tu hayo mliyo tumwa."
    },
    {
      "resource_id": 49,
      "text": "Basi tukawalipizia. Angalia ulikuwaje mwisho wa walio kadhibisha!"
    },
    {
      "resource_id": 49,
      "text": "Na pale Ibrahim alipo mwambia baba yake na kaumu yake: Hakika mimi ninajitenga mbali na hayo mnayo yaabudu,"
    },
    {
      "resource_id": 49,
      "text": "Isipo kuwa yule aliye niumba, kwani Yeye ataniongoa."
    },
    {
      "resource_id": 49,
      "text": "Na akalifanya hili liwe neno lenye kubaki katika vizazi vyake ili warejee."
    },
    {
      "resource_id": 49,
      "text": "Bali tuliwastarehesha hawa na baba zao mpaka ikawafikia Haki na Mtume aliye bainisha."
    },
    {
      "resource_id": 49,
      "text": "Na ilipo wafikia Haki wakasema: Huu ni uchawi, na sisi hakika tunaukataa."
    },
    {
      "resource_id": 49,
      "text": "Na walisema: Kwa nini Qur'ani hii haikuteremshwa kwa mtu mkubwa katika miji miwili hii?"
    },
    {
      "resource_id": 49,
      "text": "Kwani wao ndio wanao gawa rehema za Mola wako Mlezi? Sisi tumewagawanyia baina yao maisha yao katika uhai wa duniani, na tukawanyanyua baadhi yao juu ya wengine kwa daraja nyingi; kwa hivyo baadhi yao wanawafanya wenginewe wawatumikie. Na rehema za Mwenyezi Mungu ni bora kuliko hayo wanayo yakusanya."
    },
    {
      "resource_id": 49,
      "text": "Na lau isinge kuwa watu watakuwa kundi moja tungeli wajaalia wanao mkufuru Rahmani wana nyumba zao zina dari ya fedha, na ngazi zao pia wanazo pandia,"
    },
    {
      "resource_id": 49,
      "text": "Na milango ya nyumba zao na vitanda wanavyo egemea juu yake,"
    },
    {
      "resource_id": 49,
      "text": "Na mapambo. Lakini hayo si chochote ila ni starehe ya maisha ya dunia tu, na Akhera iliyoko kwa Mola wako Mlezi ni ya wenye kumchamngu."
    },
    {
      "resource_id": 49,
      "text": "Anaye yafanyia upofu maneno ya Rahmani tunamwekea Shet'ani kuwa ndiye rafiki yake."
    },
    {
      "resource_id": 49,
      "text": "Na hakika wao wanawazuilia Njia na wenyewe wanadhani kuwa wameongoka."
    },
    {
      "resource_id": 49,
      "text": "Hata atakapo tujia atasema: Laiti ungeli kuwako baina yangu na wewe kama umbali baina ya mashariki na magharibi. Rafiki mwovu mno wewe!"
    },
    {
      "resource_id": 49,
      "text": "Na kwa kuwa mlidhulumu, haitakufaeni kitu leo kwamba nyinyi mnashirikiana katika adhabu."
    },
    {
      "resource_id": 49,
      "text": "Je! Unaweza kuwasikilizisha viziwi, au unaweza kuwaongoa vipofu na waliomo katika upotofu ulio wazi?"
    },
    {
      "resource_id": 49,
      "text": "Na hata tukikuondoa, Sisi tutalipiza kisasi chetu kwao."
    },
    {
      "resource_id": 49,
      "text": "Au tutakuonyesha tulio waahidi. Nasi bila ya shaka tuna uweza juu yao."
    },
    {
      "resource_id": 49,
      "text": "Basi wewe yashike yaliyo funuliwa kwako. Hakika wewe uko kwenye Njia Iliyo Nyooka."
    },
    {
      "resource_id": 49,
      "text": "Na hakika haya ni ukumbusho kwako na kwa kaumu yako. Na mtakuja ulizwa."
    },
    {
      "resource_id": 49,
      "text": "Na waulize Mitume wetu tulio watuma kabla yako: Je! Tulifanya miungu mingine iabudiwe badala ya Rah'mani?"
    },
    {
      "resource_id": 49,
      "text": "Na bila ya shaka tulimtuma Musa kwa Ishara zetu ende kwa Firauni na waheshimiwa wake, na akasema: Hakika mimi ni Mtume wa Mola Mlezi wa walimwengu wote!"
    },
    {
      "resource_id": 49,
      "text": "Lakini alipo wajia na Ishara zetu wakaingia kuzicheka."
    },
    {
      "resource_id": 49,
      "text": "Na hatukuwaonyesha Ishara yoyote ila hiyo ilikuwa kubwa zaidi kuliko nyenginewe. Na tukawakamata kwa adhabu ili warejee."
    },
    {
      "resource_id": 49,
      "text": "Na wakasema: Ewe mchawi! Tuombee kwa Mola wako Mlezi kwa ile ahadi aliyo kuahidi; hakika sisi tutakuwa wenye kuongoka."
    },
    {
      "resource_id": 49,
      "text": "Basi tulipo waondolea adhabu hiyo, mara wakaingia kuvunja ahadi."
    },
    {
      "resource_id": 49,
      "text": "Na Firauni alitangaza kwa watu wake, akisema: Enyi watu wangu! Kwani mimi sinao huu ufalme wa Misri, na hii mito inapita chini yangu? Je! Hamwoni?"
    },
    {
      "resource_id": 49,
      "text": "Au mimi si bora kuliko huyu aliye mnyonge, wala hawezi kusema waziwazi?"
    },
    {
      "resource_id": 49,
      "text": "Basi mbona hakuvikwa vikuku vya dhahabu, au hawakuja Malaika pamoja naye wakamwandama?"
    },
    {
      "resource_id": 49,
      "text": "Basi aliwachezea watu wake, na wakamt'ii. Kwa hakika hao walikuwa watu wapotovu."
    },
    {
      "resource_id": 49,
      "text": "Walipo tukasirisha tuliwapatiliza tukawazamisha wote!"
    },
    {
      "resource_id": 49,
      "text": "Kisha tukawafanya kuwa watangulizi na mfano kwa wa baadaye."
    },
    {
      "resource_id": 49,
      "text": "Na alipo pigiwa mfano Mwana wa Mariamu, watu wako waliupiga ukelele."
    },
    {
      "resource_id": 49,
      "text": "Wakasema: Miungu yetu kwani si bora kuliko huyu? Hawakukupigia mfano huo ila kwa ubishi tu. Bali hao ni watu wagomvi!"
    },
    {
      "resource_id": 49,
      "text": "Hakuwa yeye (Isa) ila ni Mtumwa tuliye mneemesha na tukamfanya ni mfano kwa Wana wa Israili."
    },
    {
      "resource_id": 49,
      "text": "Na tungeli penda tungeli wafanyia miongoni mwenu Malaika katika ardhi wakifuatana."
    },
    {
      "resource_id": 49,
      "text": "Na kwa hakika yeye ni alama ya Saa ya Kiyama. Basi usiitilie shaka, na nifuateni. Hii ndiyo Njia Iliyo Nyooka."
    },
    {
      "resource_id": 49,
      "text": "Wala asikuzuilieni Shet'ani. Hakika yeye ni adui yenu wa dhaahiri."
    },
    {
      "resource_id": 49,
      "text": "Na alipo kuja Isa na dalili zilizo wazi, alisema: Nimekujieni na hikima, na ili nikuelezeni baadhi ya yale mliyo khitalifiana. Basi mcheni Mwenyezi Mungu, na mnit'ii mimi."
    },
    {
      "resource_id": 49,
      "text": "Kwa hakika Mwenyezi Mungu ni Mola wangu Mlezi, na ni Mola wenu Mlezi. Basi Muabuduni Yeye tu. Hii ndiyo Njia Iliyo Nyooka."
    },
    {
      "resource_id": 49,
      "text": "Lakini makundi kwa makundi yao yalikhitalifiana wao kwa wao. Ole wao walio dhulumu kwa adhabu ya siku chungu."
    },
    {
      "resource_id": 49,
      "text": "Je! Nini wanangojea ila Saa iwajie kwa ghafla na wala wao hawatambui?"
    },
    {
      "resource_id": 49,
      "text": "Siku hiyo marafiki watakuwa ni maadui, wao kwa wao, isipo kuwa wachamngu."
    },
    {
      "resource_id": 49,
      "text": "Enyi waja wangu! Hamtakuwa na khofu siku hiyo, wala hamtahuzunika."
    },
    {
      "resource_id": 49,
      "text": "Ambao waliziamini Ishara zangu na walikuwa Waislamu."
    },
    {
      "resource_id": 49,
      "text": "Ingieni Peponi, nyinyi na wake zenu; mtafurahishwa humo."
    },
    {
      "resource_id": 49,
      "text": "Watakuwa wanapitishiwa sahani za dhahabu na vikombe; na vitakuwamo ambavyo nafsi zinavipenda na macho yanavifurahia, na nyinyi mtakaa humo milele."
    },
    {
      "resource_id": 49,
      "text": "Na hiyo ni Pepo mliyo rithishwa kwa hayo mliyo kuwa mkiyafanya."
    },
    { "resource_id": 49, "text": "Mnayo humo matunda mengi mtakayo yala." },
    {
      "resource_id": 49,
      "text": "Kwa hakika wakosefu watakaa katika adhabu ya Jahannamu."
    },
    {
      "resource_id": 49,
      "text": "Hawatapumzishwa nayo na humo watakata tamaa."
    },
    {
      "resource_id": 49,
      "text": "Wala Sisi hatukuwadhulumu, bali wao ndio walio kuwa madhaalimu."
    },
    {
      "resource_id": 49,
      "text": "Nao watapiga kelele waseme: Ewe Malik! Na atufishe Mola wako Mlezi! Naye aseme: Hakika nyinyi mtakaa humo humo!"
    },
    {
      "resource_id": 49,
      "text": "Kwa yakini tulikuleteeni Haki, lakini wengi katika nyinyi mlikuwa mnaichukia Haki."
    },
    {
      "resource_id": 49,
      "text": "Au waliweza kupitisha amri yao? Bali ni Sisi ndio tunao pitisha."
    },
    {
      "resource_id": 49,
      "text": "Au wanadhani kwamba hatusikii siri zao na minong'ono yao? Wapi! Na wajumbe wetu wapo karibu nao, wanayaandika."
    },
    {
      "resource_id": 49,
      "text": "Sema: Ingeli kuwa Rahmani ana mwana, basi mimi ningeli kuwa wa kwanza kumuabudu."
    },
    {
      "resource_id": 49,
      "text": "Ametakasika Mola Mlezi wa mbingu na ardhi, Mola Mlezi wa A'rshi, na hayo wanayo msifia."
    },
    {
      "resource_id": 49,
      "text": "Basi waache wapige porojo wakicheza mpaka wakutwe na hiyo siku yao waliyo ahidiwa."
    },
    {
      "resource_id": 49,
      "text": "Na Yeye ndiye Mungu mbinguni, na ndiye Mungu katika ardhi. Naye ndiye Mwenye hikima, Mwenye ujuzi."
    },
    {
      "resource_id": 49,
      "text": "Na ametukuka Mwenye ufalme wa mbingu na ardhi na viliomo ndani yake. Na uko kwake ujuzi wa Saa ya Kiyama, na kwake Yeye mtarudishwa."
    },
    {
      "resource_id": 49,
      "text": "Wala hao mnao waomba badala yake Yeye hawana uweza wa kumwombea mtu, isipo kuwa anaye shuhudia kwa haki, na wao wanajua."
    },
    {
      "resource_id": 49,
      "text": "Na ukiwauliza ni nani aliye waumba? Bila ya shaka watasema: Mwenyezi Mungu! Basi ni wapi wanako geuziwa?"
    },
    {
      "resource_id": 49,
      "text": "Na usemi wake (Mtume) ni: Ewe Mola wangu Mlezi! Hakika hawa ni watu wasio amini."
    },
    {
      "resource_id": 49,
      "text": "Basi wasamehe, na uwambie maneno ya salama. Watakuja jua."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "43" }
  }
}
