{
  "translations": [
    {
      "resource_id": 774,
      "text": "Usaba yasabye ko ibihano bigomba kuzabaho bisohora,"
    },
    {
      "resource_id": 774,
      "text": "(Nyamara ibyo bihano) nta kizabibuza kugera ku bahakanyi,"
    },
    {
      "resource_id": 774,
      "text": "(Bizabageraho ku munsi w’imperuka) biturutse kwa Allah, nyir’amayira azamuka (agana mu ijuru)."
    },
    {
      "resource_id": 774,
      "text": "Abamalayika ndetse na Roho (Malayika Jibrilu) bazamuka iwe (Allah) mu gihe cy’umunsi umwe ungana n’imyaka ibihumbi mirongo itanu (ya hano ku isi, abandi batari bo bakoresha muri urwo rugendo)."
    },
    {
      "resource_id": 774,
      "text": "Bityo, ihangane (yewe Muhamadi) wifashishije ukwihangana kwiza."
    },
    {
      "resource_id": 774,
      "text": "Mu by’ukuri bo babona (imperuka) iri kure,"
    },
    { "resource_id": 774, "text": "Nyamara twe tukabona iri hafi." },
    {
      "resource_id": 774,
      "text": "Umunsi ikirere kizaba nk’umushongi w’umuringa."
    },
    {
      "resource_id": 774,
      "text": "N’imisozi ikaba nk’ubwoya (bukemurwa ku matungo bukorwamo imyambaro)"
    },
    {
      "resource_id": 774,
      "text": "Kandi nta nshuti izigera ibaza iby’inshuti yayo,"
    },
    {
      "resource_id": 774,
      "text": "N’ubwo bazaba barebana (ndetse bakanamenyana, ariko nta cyo bazamarirana). Kubera ibihano by’uwo munsi, umunyabyaha azifuza gutangaho incungu abana be,"
    },
    { "resource_id": 774, "text": "Umugore we, umuvandimwe we," },
    {
      "resource_id": 774,
      "text": "N’umuryango we yahungiragaho (akiri ku isi igihe ahuye n’ibimuteye ubwoba)."
    },
    {
      "resource_id": 774,
      "text": "Ndetse n’abari mu isi bose (azifuza kubatangaho incungu) kugira ngo arokoke."
    },
    {
      "resource_id": 774,
      "text": "Ariko nta cyo bizamumarira! Ahubwo azajya mu muriro ugurumana,"
    },
    { "resource_id": 774, "text": "Uhubuzaho uruhu rw’agahanga," },
    {
      "resource_id": 774,
      "text": "Uzaba uhamagara uwo ari we wese wateraga umugongo akanirengagiza (ukuri gukubiye muri Qur’an),"
    },
    {
      "resource_id": 774,
      "text": "Akanakusanya (umutungo) akawuhunika (ntawukoreshe mu nzira ya Allah)."
    },
    {
      "resource_id": 774,
      "text": "Mu by’ukuri umuntu yaremanywe ukutihangana,"
    },
    { "resource_id": 774, "text": "Iyo ikibi kimugezeho, ariheba cyane." },
    {
      "resource_id": 774,
      "text": "Naho icyiza cyamugeraho, akaba umunyabugugu cyane."
    },
    { "resource_id": 774, "text": "Uretse abakora iswala," },
    { "resource_id": 774, "text": "Ba bandi bahozaho iswala zabo," },
    {
      "resource_id": 774,
      "text": "Na ba bandi bagena umugabane uzwi (Zakat) mu mitungo yabo,"
    },
    {
      "resource_id": 774,
      "text": "Wagenewe usaba n’uwiyumanganyije (nyamara akeneye ubufasha);"
    },
    {
      "resource_id": 774,
      "text": "Na ba bandi bemera ko umunsi w’ibihembo ari ukuri,"
    },
    {
      "resource_id": 774,
      "text": "Na ba bandi batinya ibihano bya Nyagasani wabo."
    },
    {
      "resource_id": 774,
      "text": "Kubera ko mu by’ukuri ibihano bya Nyagasani wabo nta n’umwe wakwizera ko bitamugeraho."
    },
    {
      "resource_id": 774,
      "text": "Na ba bandi barinda ubwambure bwabo (ubusambanyi),"
    },
    {
      "resource_id": 774,
      "text": "Uretse ku bagore babo cyangwa se ku bo bafiteho ububasha (abaja). Mu by’ukuri bo ntibabigayirwa."
    },
    {
      "resource_id": 774,
      "text": "Ariko abazashaka (kwinezeza) ku batari abo (bavuzwe), rwose abo bazaba batandukiriye."
    },
    {
      "resource_id": 774,
      "text": "Na ba bandi barinda ibyo baragijwe ndetse bakubahiriza n’amasezerano yabo."
    },
    { "resource_id": 774, "text": "Na ba bandi batanga ubuhamya bw’ukuri." },
    {
      "resource_id": 774,
      "text": "Na ba bandi bahozaho iswala zabo (ku bihe byagenwe);"
    },
    {
      "resource_id": 774,
      "text": "Abo bazajya mu busitani (Ijuru) kandi bubashywe,"
    },
    {
      "resource_id": 774,
      "text": "None se ni iyihe mpamvu ituma abahakanyi bakugana (yewe Muhamadi) bihuta (bashaka kukumva, kandi batakwemera)?"
    },
    {
      "resource_id": 774,
      "text": "(Bicaye) mu matsinda iburyo n’ibumoso bwawe?"
    },
    {
      "resource_id": 774,
      "text": "Ese buri wese muri bo ararikiye kuzinjizwa mu Ijuru ryuje ingabire?"
    },
    {
      "resource_id": 774,
      "text": "Ntabwo ari ko bimeze! Mu by’ukuri twabaremye tubakomoye mu byo bazi<sup foot_note=211612>1</sup> (ariko banga kwemera)."
    },
    {
      "resource_id": 774,
      "text": "Bityo, ndahiye ku izina rya Nyagasani w’Uburasirazuba bwose n’Uburengerazuba bwose, ko rwose dushoboye,"
    },
    {
      "resource_id": 774,
      "text": "Kubasimbuza abeza kubarusha, kandi ntibyatunanira."
    },
    {
      "resource_id": 774,
      "text": "Bityo, bareke bavuge ibidafite umumaro, banikinire kugeza ubwo bazahura n’umunsi wabo basezeranyijwe."
    },
    {
      "resource_id": 774,
      "text": "Umunsi bazasohoka mu mva zabo bihuta, nk’uko bihutaga bagana amabuye ashinze (ibigirwamana byabo)."
    },
    {
      "resource_id": 774,
      "text": "Bazaba bubitse amaso (kubera ikimwaro), batwikiriwe n’ugusuzugurika. Uwo ni wo munsi bajyaga basezeranywa."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "70" }
  }
}
