{
  "translations": [
    {
      "resource_id": 25,
      "text": "Onima koji ne vjeruju i od Allahova Puta odvraćaju On će poništiti djela njihova."
    },
    {
      "resource_id": 25,
      "text": "A onima koji vjeruju i dobra djela čine i vjeruju u ono što se objavljuje Muhammedu, a to je Istina od Gospodara njihova, On će prekriti njihova loša djela i stanje će njihovo poboljšati."
    },
    {
      "resource_id": 25,
      "text": "To je zato što oni koji ne vjeruju slijede neistinu, a oni koji vjeruju slijede Istinu od Gospodara svoga. Eto, tako Allah njihove primjere navodi ljudima."
    },
    {
      "resource_id": 25,
      "text": "Kada se u borbi s onima koji ne vjeruju sretnete, po šijama ih udarajte sve dok ih ne uništite, a onda onima koje zarobite pritegnite sveze, i poslije, ili ih velikodušno oslobodite, ili otkupninu zahtijevajte, sve dok borba \"svoje terete ne spusti\" -dok ne prestane. Tako je to, a da Allah hoće, On bi ih sam savladao, ali On vas želi iskušati jedne drugima. On neće poništiti djela onih koji na Allahovu putu poginu."
    },
    {
      "resource_id": 25,
      "text": "On će ih, sigurno, uputiti i prilike njihove poboljšati,"
    },
    {
      "resource_id": 25,
      "text": "i u Džennet ih uvesti, o kome ih je već upoznao."
    },
    {
      "resource_id": 25,
      "text": "O vi koji vjerujete, ako Allaha pomognete, i On će vas pomoći i korake vaše učvrstiti."
    },
    {
      "resource_id": 25,
      "text": "A oni koji ne vjeruju - pa, propast njima! On će djela njihova uzaludnim učiniti."
    },
    {
      "resource_id": 25,
      "text": "To je zato što oni mrze ono što Allah objavljuje, i On će djela njihova poništiti."
    },
    {
      "resource_id": 25,
      "text": "Zašto oni ne idu po Zemlji da vide kakav je bio kraj onih prije njih? Njih je Allah uništio, a i nevjernicima tako pripada."
    },
    {
      "resource_id": 25,
      "text": "To je zato što je Allah zaštitnik onih koji vjeruju i što nevjernici zaštitnika nemaju."
    },
    {
      "resource_id": 25,
      "text": "Allah će one koji vjeruju i dobra djela čine uvesti u džennetske bašče, kroz koje rijeke teku, a oni koji ne vjeruju - koji se naslađuju i žderu kao što stoka ždere - njihovo će prebivalište Vatra biti!"
    },
    {
      "resource_id": 25,
      "text": "A koliko smo gradova uništili, mnogo moćnijih od tvoga grada iz kojeg si protjeran, i nije bilo nikog da im pomogne."
    },
    {
      "resource_id": 25,
      "text": "Zar je onaj koji ima jasnu predstavu o Gospodaru svome kao oni kojima su uljepšana ružna djela njihova i koji se za hirovima svojim povode?!"
    },
    {
      "resource_id": 25,
      "text": "Izgled Dženneta koji je obećan onima koji se Allaha boje ovakav je: u njemu su rijeke od vode neustajale i rijeke od mlijeka nepromijenjena okusa, i rijeke od vina, prijatna onima koji piju, i rijeke od meda procijeđenog, i u njemu za njih ima voća svakovrsnog, a usto i oprosta od Gospodara njihova. Zar su takvi isti kao oni koji će u Vatri vječno boraviti, koji će uzavrelom vodom biti pojeni koja će im crijeva kidati?!"
    },
    {
      "resource_id": 25,
      "text": "Ima onih koji dolaze da te slušaju, ali čim se od tebe udalje, pitaju one kojima je dato znanje: \"Šta ono on maloprije reče?\" To su oni čija je srca Allah zapečatio i koji se za hirovima svojim povode."
    },
    {
      "resource_id": 25,
      "text": "A one koji za Uputom streme, On će im Uputu povećati i bogobojaznost dati."
    },
    {
      "resource_id": 25,
      "text": "Pa, da li oni čekaju samo da Čas kijameta iznenada dođe, a već su došli predznaci njegovi? A kakve im koristi od prihvatanja opomene kad im on dođe?"
    },
    {
      "resource_id": 25,
      "text": "Znaj da nema boga osim Allaha! Traži oprost za svoje grijehe i za vjernike i vjernice! Allah zna vaše kretnje, kud se krećete i mjesto vašeg smiraja gdje boravite."
    },
    {
      "resource_id": 25,
      "text": "Oni koji vjeruju govore: \"Zašto se ne objavi jedna sura. A kada se objavi jasna sura i u njoj se spomene borba, ti vidiš one u čijim je srcima bolest kako te gledaju pogledom pred smrt onesviješćenog! A preči bi im bili"
    },
    {
      "resource_id": 25,
      "text": "pokornost i razuman govor! A kada borba bude neminovna i situacija postane ozbiljna, bolje bi im bilo da su prema Allahu iskreni."
    },
    {
      "resource_id": 25,
      "text": "Možda biste i vi, kad biste se okrenuli, nered na Zemlji činili i rodbinske veze kidali!"
    },
    {
      "resource_id": 25,
      "text": "To su oni koje je Allah prokleo i gluhim i slijepim ih učinio."
    },
    {
      "resource_id": 25,
      "text": "Kako oni ne razmisle o Kur'anu, ili su im na srcima katanci!"
    },
    {
      "resource_id": 25,
      "text": "Doista je onima koji su se vratili onome na čemu su bili, nakon što im Uputa jasna bi - šejtan to lijepim prikazao i lažnu im nadu ulivao."
    },
    {
      "resource_id": 25,
      "text": "To je zato što su govorili onima koji ne vole ono što Allah objavljuje: \"Mi ćemo vam se u nečemu pokoravati\", a Allah dobro zna njihove tajne."
    },
    {
      "resource_id": 25,
      "text": "A kako će tek biti kad im meleci budu duše uzimali udarajući po obrazima i po leđima njihovim!"
    },
    {
      "resource_id": 25,
      "text": "Tako će biti zato što su ono što izaziva Allahovu srdžbu slijedili, a ono čime je On zadovoljan prezirali; On će djela njihova poništiti."
    },
    {
      "resource_id": 25,
      "text": "Zar oni bolesnih srca misle da Allah zlobe njihove neće na vidjelo iznijeti?"
    },
    {
      "resource_id": 25,
      "text": "A da hoćemo, Mi bismo ti ih, uistinu, pokazali i ti bi ih, sigurno, po obilježjima njihovim poznao. Ali, ti ćeš ih poznati po načinu govora njihova, a Allah zna postupke vaše."
    },
    {
      "resource_id": 25,
      "text": "Mi ćemo vas iskušavati da bismo znali borce na Allahovom putu i strpljive među vama, i da bismo otkrili vijesti o vama."
    },
    {
      "resource_id": 25,
      "text": "Zaista, oni koji ne vjeruju i od Allahova puta odvraćaju, i koji se Poslaniku suprotstavljaju, nakon što im je postala jasna Uputa, neće nimalo Allahu nauditi, i On će djela njihova poništiti."
    },
    {
      "resource_id": 25,
      "text": "O vi koji vjerujete, pokoravajte se Allahu i pokoravajte se Poslaniku, i ne ništite djela svoja!"
    },
    {
      "resource_id": 25,
      "text": "Onima koji ne vjeruju i od Allahova puta odvraćaju, pa poslije kao nevjernici umiru, Allah, zaista, neće oprostiti."
    },
    {
      "resource_id": 25,
      "text": "I ne malaksavajte i ne pozivajte primirju kad ste dominantniji, Allah je s vama i On vas neće nagrade za djela vaša lišiti."
    },
    {
      "resource_id": 25,
      "text": "Dunjalučki život samo je igra i zabava! A ako budete vjerovali i Allaha se bojali i grijeha klonili, On će vam nagrade vaše dati i imanja vaša od vas neće tražiti."
    },
    {
      "resource_id": 25,
      "text": "Ako bi ih od vas tražio i prema vama uporan bio, vi biste škrtariti i On bi pokazao vaše kivnje."
    },
    {
      "resource_id": 25,
      "text": "Vi se, eto, pozivate da trošite na Allahovu putu, ali, neki su od vas škrti, a ko škrtari, na svoju štetu škrtari, jer Allah je bogat, a vi ste siromašni. A ako se okrenete, On će vas drugim narodom zamijeniti, koji, onda, kao što ste vi neće biti."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "47" }
  }
}
