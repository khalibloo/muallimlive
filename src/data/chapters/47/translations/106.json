{
  "translations": [
    {
      "resource_id": 106,
      "text": "Шаьш цатешнарш а‚ Делан некъах /нах/ д1атилийнарш а − Цо дIатилина церан Iамалш (цара дуьненахь динчу диканна дуьхьал дуьненахь дикачуьнца бекхам хир бу царна, эхартахь церан Iамалаш хьесапе оьцур яц)."
    },
    {
      "resource_id": 106,
      "text": "Ийман диллинарш а‚ дика Iамалш йинарш а‚ Мухьаммаде доссош хиллачух тешнарш а − иза церан Кхиош-кхобучуьнгара бакъдерг ду − Цо дIаийцина цаьргара церан къинош‚ тодина церан гIуллакх."
    },
    {
      "resource_id": 106,
      "text": "Иза ду цатешнарш тIаьхьахIуьттуш хиларна харцдолчунна‚ ийман диллинарш тIаьхьахIуьттуш хиларна шайн Кхиош-кхобучуьнгара бакъдолчунна. Иштта дāладо Дала нахана шайн масалш."
    },
    {
      "resource_id": 106,
      "text": "Шаьш дуьхьалкхетча цатешначаьрца − логех<sup foot_note=114013>1</sup>тоха аш уьш гIелбаллалц<sup foot_note=114014>2</sup>‚ чIагIъе буржолаш<sup foot_note=114015>3</sup>− тIаьхьа къинхетам бер<sup foot_note=114016>4</sup>я дуьхьал мах оьцур<sup foot_note=114017>5</sup>− тIамо шен мохь охьабиллалц<sup foot_note=114018>6</sup>. Иза - Далла лаахьара, Цо толам лур бара царна тIехь‚ делахь а, шун цхьаберш вукхарца зерхьама /бойту Дала тIемаш/. Делан новкъахь байинарш − Цо янне а дIатилор яц церан Iамалш."
    },
    {
      "resource_id": 106,
      "text": "Цо тIаьхьа нисбийр бу уьш‚ тодийр ду церан гIуллакх."
    },
    {
      "resource_id": 106,
      "text": "Цо бухкур бу уьш ялсамани чу‚ Ша царна йовзийтина йолчу (хIоранна шена ялсаманехь хир йолу хIусам хууш)."
    },
    {
      "resource_id": 106,
      "text": "ХIай ийман диллинарш! Аш Далла гIо дахь (Цуьнан дин ч1аг1деш)‚- Цо шуна а гIо дийр ду‚ шун ког а чIагIбийр бу<sup foot_note=114019>1</sup>."
    },
    {
      "resource_id": 106,
      "text": "Цатешнарш − хIаллакхилар ду царна‚ Цо дIатилина церан Iамалш."
    },
    {
      "resource_id": 106,
      "text": "Иза ду царна ца дийзина дела Дала охьадоссийнарг (Къуръан) − Цо дIаяйа церан Iамалш."
    },
    {
      "resource_id": 106,
      "text": "Уьш ца лела лаьттахула‚ ца хьовсу‚ муха хилла царал хьалхахиллачеран тIаьхье? Дала бохийра уьш. /ХIокху/ керстанашна а цунах тераниг хир ду."
    },
    {
      "resource_id": 106,
      "text": "Иза - Дела ийман диллинчеран гIоьнча волу дела ду‚ ткъа керстанаш − церан цхьа а гIоьнча вац."
    },
    {
      "resource_id": 106,
      "text": "Баккъалла а, Дала бухкур бу ийман диллинарш а‚ дика Iамалш йинарш а бошмашка<sup foot_note=114020>1</sup>‚ шайн бухахула хиш оьхуш долчу. Ткъа цатешнарш /кIеззиг/ зовкх хьоьгур ду /кху дуьненахь/‚ дуур ду бежнаша ма доу − /тIаккха жоьжахатин/ цIе ю царна чохьIайла."
    },
    {
      "resource_id": 106,
      "text": "Маса юрт‚ шаьш хьо шена чуьра араваьккхина хьан юьртал (Маккал) нуьцкъалō йолуш йолу‚ хIаллакйина Оха‚ ма ца хилира царна цхьа а гIоьнча!"
    },
    {
      "resource_id": 106,
      "text": "Ша Кхиош-кхобучуьнгара билгалона тIехь верг тера ву ткъа шен Iамалан вониг шена хазйиначух‚ шайн дезаршна тIаьхьахIиттинчарах<sup foot_note=114021>1</sup>?"
    },
    {
      "resource_id": 106,
      "text": "/Делах/ кхоьручарна хир ю аьлла йолчу ялсаманин масал: цу чохь татолаш ду /чам а‚ хьожа а/ ца хийцалучу хих а‚ шен чам ца хийцалучу шурин татолаш ду‚ молучарна чIогIа чōмехь долчу чагIаран татолаш ду‚ цIенчу мозан татолаш а ду. Царна цу чохь массо а стоьмех /стоьмаш/ бу‚ шаьш Кхиош-кхобучуьнгара гечдар а ду. Уьш (ялсаманин дай) тера буй гуттар цIергахь болчарах (жоьжахатин дайх), шайна кхахкина хи малош болчу, тIаккха цо церан чуьйраш туьйдуш болчу?"
    },
    {
      "resource_id": 106,
      "text": "Царах хьоьга ладоьгIурш бу, шаьш хьо волчуьра āра ма бевллинехь, цара олура шайгахь Iилма долчаьрга: \"ХIун элира цо (Мухьаммада) хIинца хьалха?\" Уьш бу Дала шайн дегнашна тIе мухIар тоьхнарш‚ шайн дезаршна тIаьхьабевларш."
    },
    {
      "resource_id": 106,
      "text": "Шаьш нисбелларш а − Цо совбехира нийсачу некъаца‚ Цо делира царна /Делах/ кхерар."
    },
    {
      "resource_id": 106,
      "text": "Уьш хьовсур буй сахьте<sup foot_note=114022>1</sup>, иза шайна дāрах (т1екхачарах) цIеххьана? Цуьнан /цхьацца/ шартIаш ма деана. Мичара хир бу царна, иза шайна деъча, вовшашна хьехам? (Цо гIо дийр дац царна тIаккха)."
    },
    {
      "resource_id": 106,
      "text": "Хьуна хаалахь‚ кхин дела вац ша АллахI (цхьа Дела) бен‚ гечдар дēха хьан ледарлонашна а‚ муъмин божаршна а‚ муъмин зударшна а. Дела хууш ву шун дIасаийдар /дийнахь/‚ шун чудерзар а /буса/."
    },
    {
      "resource_id": 106,
      "text": "Ийман диллинчара олу: \"Сурат доьссинехьара\". Хьукаме долу сурат доссича‚ цу чохь тIом хьахийча‚ хьуна ги шайн дегнашкахь цамгар ерш хьоьга хьоьжуш, шена вала хорша еанарг санна. Царна вунō таме<sup foot_note=114023>1</sup>дара −"
    },
    {
      "resource_id": 106,
      "text": "МуьтIахь хилар а‚ хаза дош а (там бара цаьргара хьуна хила). ГIуллакх сацаделлачу<sup foot_note=114024>1</sup>хенахь уьш Деле бакълийча − дика дара-кх царна."
    },
    {
      "resource_id": 106,
      "text": "Шу хила мега, шаьш /ийманах/ дIадирзича, боьханиг даржадеш лаьттахь‚ гергарлонаш хēдош<sup foot_note=114025>1</sup>?"
    },
    {
      "resource_id": 106,
      "text": "Уьш Дала шайна неIалт<sup foot_note=114026>1</sup>аьлларш бу‚ тIаккха къора бина Цо уьш /бакъдерг ца хозуш/‚ бIаьрсаза а бина /бакъдерг ца гуш/."
    },
    {
      "resource_id": 106,
      "text": "Къуръанах ойла ца йо цара‚ я церан дегнашкахь дōгIанаш ду?"
    },
    {
      "resource_id": 106,
      "text": "Баккъалла а, шаьш хьалха хиллачунна (керстаналлина) тIе юхабирзинарш шайна нийса некъ билгалбаьллчул тIаьхьа − шайтIано хаздина царна /шайн боьха гIуллакхаш/‚ цо даг чу кхуьссуш ду царна /Делан некъах д1атилар/."
    },
    {
      "resource_id": 106,
      "text": "Иза ду цара аларна Дала доссош дерг (Къуръāн) ца дезаш хиллачаьрга<sup foot_note=114027>1</sup>: \"Тхо муьтIахь хир ду шуна цхьадолчу гIуллакхашкахь\". Далла хууш ма ю церан къайленаш."
    },
    {
      "resource_id": 106,
      "text": "Муха /хир ду церан хьелаш/ уьш маликаша дIакхалхинчу хенахь‚ цара царна етташ яххьийх а‚ баккхийх а?"
    },
    {
      "resource_id": 106,
      "text": "Иза ду уьш Дела оьгIазвоккхучунна тIаьхьахIиттарна‚ Иза реза хилар шайна цадезарна − тIаккха Цо дIаяйа церан Iамалш."
    },
    {
      "resource_id": 106,
      "text": "Шайн дегнашкахь цамгар йолчарна моьттина-те Дала цкъа а шайн мостагIалла гучуйоккхур яц?"
    },
    {
      "resource_id": 106,
      "text": "Тхуна лиъча, Оха гайтина хир бара уьш хьуна − тIаккха хьуна бевзина хир бара уьш шайн билгалонашца. Хьуна бовзанне а бовзур бу уьш дешан аьзнашца<sup foot_note=114028>1</sup>. Дела хууш ву-кх шун Iамалш."
    },
    {
      "resource_id": 106,
      "text": "Оха зенне а зуьйр ду шу Тхуна шух /Делан новкъахь т1амца/ къахьоьгурш а‚ собар дийраш а бовзалц<sup foot_note=114029>1</sup>‚ Оха зуьйр ду шун хабарш а."
    },
    {
      "resource_id": 106,
      "text": "Баккъалла а, цатешнарш а‚ Делан некъах /нах/ д1атилинарш а‚ шайна нийса некъ билгалбаьллачул тIаьхьа элчанца мостагIалла лелинарш а − цара хIумма зен дийр ма дац Далла‚ тIаьхьа Цо дIайойур ю церан Iамалш."
    },
    {
      "resource_id": 106,
      "text": "ХIай ийман диллинарш! Далла муьтIахь хила‚ Делан элчанна муьтIахь хила‚ шайн Iамалш ма яйа."
    },
    {
      "resource_id": 106,
      "text": "Баккъалла а, цатешнарш‚ Делан некъах /нах/ дIатилинарш‚ тIаккха керста хьолехь белларш − Дала цкъа а гечдийр дац царна."
    },
    {
      "resource_id": 106,
      "text": "Шу ледар ма довлалаш‚ машаре /керстанаш/ ма кхайкхалаш‚ шу хьалахь /нуьцкъала/ долуш. Дела шуьца ву шуна‚ Цо эшор яц шуна шун Iамалш."
    },
    {
      "resource_id": 106,
      "text": "Баккъалла а, дуьненан дахар ловзар а‚ эрна хан яйар<sup foot_note=114030>1</sup>а ду. Аш ийман диллахь‚ шу /Делах/ кхерахь − Цо шуна лур ю шун ял‚ доьхур дац шун даьхни а /деккъа закат даккхар бен/."
    },
    {
      "resource_id": 106,
      "text": "Цо шуьга /дерриг даьхни/ доьхуш делхьара‚ шуна тIевирзина и доьхуш‚ шу бIаьрмециг хир дара. Цо гучудоккхур дара /шун дегнашкахь долу Делан новкъахь харжаш яр/ цадезар (баьрмецигалла)."
    },
    {
      "resource_id": 106,
      "text": "ХIай шаьш кхойкхуш дерш Делан новкъахь харж ян − шух бIаьрмециг (пис) верг − шена бIаьрмециг (пис) ма ву. Дела хьал долуш ма ву‚ шу пекъарш ма ду. Шу юхадовлахь /ийманах/, Цо хийцор ду шу кхечу къомаца<sup foot_note=114031>1</sup>‚ тIаккха уьш хир бац шух тера."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "47" }
  }
}
