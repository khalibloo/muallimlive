{
  "translations": [
    {
      "resource_id": 54,
      "text": "آسمانوں اور زمین کی ہر چیز اللہ تعالیٰ کی پاکی بیان کرتی ہے، اور وه غالب باحکمت ہے."
    },
    {
      "resource_id": 54,
      "text": "وہی ہے جس نے اہل کتاب میں سے کافروں کو ان کے گھروں سے پہلے حشر کے وقت نکالا<sup foot_note=167238>1</sup>، تمہارا گمان (بھی) نہ تھا کہ وه نکلیں گے اور وه خود (بھی) سمجھ رہے تھے کہ ان کے (سنگین) قلعے انہیں اللہ (کے عذاب) سے بچا لیں گے<sup foot_note=167239>2</sup> پس ان پر اللہ (کا عذاب) ایسی جگہ سے آپڑا کہ انہیں گمان بھی نہ تھا<sup foot_note=167240>3</sup> اور ان کے دلوں میں اللہ نے رعب ڈال دیا<sup foot_note=167241>4</sup> وه اپنے گھروں کو اپنے ہی ہاتھوں اجاڑ رہے تھے<sup foot_note=167242>5</sup> اور مسلمانوں کے ہاتھوں (برباد کروا رہے تھے<sup foot_note=167243>6</sup>) پس اے آنکھوں والو! عبرت حاصل کرو.<sup foot_note=167244>7</sup>"
    },
    {
      "resource_id": 54,
      "text": "اور اگر اللہ تعالیٰ نے ان پر جلا وطنی کو مقدر نہ کر دیا ہوتا تو یقیناً انہیں دنیا ہی میں عذاب دیتا<sup foot_note=167245>1</sup>، اور آخرت میں (تو) ان کے لیے آگ کا عذاب ہے ہی."
    },
    {
      "resource_id": 54,
      "text": "یہ اس لیے کہ انہوں نے اللہ تعالیٰ کی اور اس کے رسول کی مخالفت کی اور جو بھی اللہ کی مخالفت کرے گا تو اللہ تعالیٰ بھی سخت عذاب کرنے واﻻ ہے."
    },
    {
      "resource_id": 54,
      "text": "تم نے کھجوروں کے جو درخت کاٹ ڈالے یا جنہیں تم نے ان کی جڑوں پر باقی رہنے دیا۔ یہ سب اللہ تعالیٰ کے فرمان سے تھا اور اس لیے بھی کہ فاسقوں کو اللہ تعالیٰ رسوا کرے.<sup foot_note=167246>1</sup>"
    },
    {
      "resource_id": 54,
      "text": "اور ان کا جو مال اللہ تعالیٰ نے اپنے رسول کے ہاتھ لگایا ہے جس پر نہ تو تم نے اپنے گھوڑے دوڑائے ہیں اور نہ اونٹ بلکہ اللہ تعالیٰ اپنے رسول کو جس پر چاہے غالب کر دیتا ہے<sup foot_note=167247>1</sup>، اور اللہ تعالیٰ ہر چیز پر قادر ہے."
    },
    {
      "resource_id": 54,
      "text": "بستیوں والوں کا جو (مال) اللہ تعالیٰ تمہارے لڑے بھڑے بغیر اپنے رسول کے ہاتھ لگائے وه اللہ کا ہے اور رسول کا اور قرابت والوں کا اور یتیموں مسکینوں کا اور مسافروں کا ہے تاکہ تمہارے دولت مندوں کے ہاتھ میں ہی یہ مال گردش کرتا نہ ره جائے اور تمہیں جو کچھ رسول دے لے لو، اور جس سے روکے رک جاؤ اور اللہ تعالیٰ سے ڈرتے رہا کرو، یقیناً اللہ تعالیٰ سخت عذاب واﻻ ہے."
    },
    {
      "resource_id": 54,
      "text": "(فیء کا مال) ان مہاجر مسکینوں کے لیے ہے جو اپنے گھروں سے اور اپنے مالوں سے نکال دیئے گئے ہیں وه اللہ کے فضل اور اس کی رضامندی کے طلب گار ہیں اور اللہ تعالیٰ کی اور اس کے رسول کی مدد کرتے ہیں یہی راست باز لوگ ہیں.<sup foot_note=167248>1</sup>"
    },
    {
      "resource_id": 54,
      "text": "اور (ان کے لیے) جنہوں نے اس گھر میں (یعنی مدینہ) اور ایمان میں ان سے پہلے جگہ بنالی ہے<sup foot_note=167249>1</sup> اور اپنی طرف ہجرت کرکے آنے والوں سے محبت کرتے ہیں اور مہاجرین کو جو کچھ دے دیا جائے اس سے وه اپنے دلوں میں کوئی تنگی نہیں رکھتے<sup foot_note=167250>2</sup> بلکہ خود اپنے اوپر انہیں ترجیح دیتے ہیں گو خود کو کتنی ہی <sup foot_note=167251>3</sup>سخت حاجت ہو (بات یہ ہے) کہ جو بھی اپنے نفس کے بخل سے بچایا گیا وہی کامیاب (اور بامراد) ہے.<sup foot_note=167252>4</sup>"
    },
    {
      "resource_id": 54,
      "text": "اور (ان کے لیے) جو ان کے بعد آئیں جو کہیں گے کہ اے ہمارے پروردگار ہمیں بخش دے اور ہمارے ان بھائیوں کو بھی جو ہم سے پہلے ایمان ﻻچکے ہیں اور ایمان داروں کی طرف سے ہمارے دل میں کینہ (اور دشمنی) نہ ڈال<sup foot_note=167253>1</sup>، اے ہمارے رب بیشک تو شفقت ومہربانی کرنے واﻻ ہے."
    },
    {
      "resource_id": 54,
      "text": "کیا تو نے منافقوں کو نہ دیکھا؟ کہ اپنے اہل کتاب کافر بھائیوں سے کہتے ہیں اگر تم جلا وطن کیے گئے تو ضرور بالضرور ہم بھی تمہارے ساتھ نکل کھڑے ہوں گے اور تمہارے بارے میں ہم کبھی بھی کسی کی بات نہ مانیں گے اور اگر تم سے جنگ کی جائے گی تو بخدا ہم تمہاری مدد کریں گے<sup foot_note=167254>1</sup>، لیکن اللہ تعالیٰ گواہی دیتا ہے کہ یہ قطعاً جھوٹے ہیں.<sup foot_note=167255>2</sup>"
    },
    {
      "resource_id": 54,
      "text": "اگر وه جلاوطن کیے گئے تو یہ ان کے ساتھ نہ جائیں گے اور اگر ان سے جنگ کی گئی تو یہ ان کی مدد (بھی) نہ کریں<sup foot_note=167256>1</sup> گے اور اگر (بالفرض) مدد پر آبھی گئے<sup foot_note=167257>2</sup> تو پیٹھ پھیر کر (بھاگ کھڑے) ہوں<sup foot_note=167258>3</sup> گے پھر مدد نہ کیے جائیں گے.<sup foot_note=167259>4</sup>"
    },
    {
      "resource_id": 54,
      "text": "(مسلمانو! یقین مانو) کہ تمہاری ہیبت ان کے دلوں<sup foot_note=167260>1</sup> میں بہ نسبت اللہ کی ہیبت کے بہت زیاده ہے، یہ اس لیے کہ یہ بے سمجھ لوگ ہیں.<sup foot_note=167261>2</sup>"
    },
    {
      "resource_id": 54,
      "text": "یہ سب مل کر بھی تم سے لڑ نہیں سکتے ہاں یہ اور بات ہے کہ قلعہ بند مقامات میں ہوں یا دیواروں کی آڑ میں ہوں<sup foot_note=167262>1</sup>، ان کی لڑائی تو ان میں آپس میں ہی بہت سخت ہے<sup foot_note=167263>2</sup> گو آپ انہیں متحد سمجھ رہے ہیں لیکن ان کے دل دراصل ایک دوسرے سے جدا ہیں<sup foot_note=167264>3</sup>۔ اس لیے کہ یہ بےعقل لوگ ہیں.<sup foot_note=167265>4</sup>"
    },
    {
      "resource_id": 54,
      "text": "ان لوگوں کی طرح جو ان سے کچھ ہی پہلے گزرے ہیں جنہوں نے اپنے کام کا وبال چکھ لیا<sup foot_note=167266>1</sup> اور جن کے لیے المناک عذاب (تیار) ہے.<sup foot_note=167267>2</sup>"
    },
    {
      "resource_id": 54,
      "text": "شیطان کی طرح کہ اس نے انسان سے کہا کفر کر، جب وه کفر کر چکا تو کہنے لگا میں تو تجھ سے بری ہوں<sup foot_note=167268>1</sup>، میں تو اللہ رب العالمین سے ڈرتا ہوں.<sup foot_note=167269>2</sup>"
    },
    {
      "resource_id": 54,
      "text": "پس دونوں کا انجام یہ ہوا کہ آتش (دوزخ) میں ہمیشہ کے لیے گئے اور ﻇالموں کی یہی سزا ہے.<sup foot_note=167270>1</sup>"
    },
    {
      "resource_id": 54,
      "text": "اے ایمان والو! اللہ سے ڈرتے رہو<sup foot_note=167271>1</sup> اور ہر شخص دیکھ (بھال) لے کہ کل (قیامت) کے واسطے اس نے (اعمال کا) کیا (ذخیره) بھیجا ہے<sup foot_note=167272>2</sup>۔ اور (ہر وقت) اللہ سے ڈرتے رہو۔ اللہ تمہارے سب اعمال سے باخبر ہے.<sup foot_note=167273>3</sup>"
    },
    {
      "resource_id": 54,
      "text": "اور تم ان لوگوں کی طرح مت ہو جانا جنہوں نے اللہ (کے احکام) کو بھلا دیا تو اللہ نے بھی انہیں اپنی جانوں سے غافل کر دیا<sup foot_note=167274>1</sup>، اور ایسے ہی لوگ نافرمان (فاسق) ہوتے ہیں."
    },
    {
      "resource_id": 54,
      "text": "اہل نار اور اہل جنت (باہم) برابر نہیں<sup foot_note=167275>1</sup>۔ جو اہل جنت ہیں وہی کامیاب ہیں (اور جو اہل نار ہیں وه ناکام ہیں).<sup foot_note=167276>2</sup>"
    },
    {
      "resource_id": 54,
      "text": "اگر ہم اس قرآن کو کسی پہاڑ پر اتارتے<sup foot_note=167277>1</sup> تو تو دیکھتا کہ خوف الٰہی سے وه پست ہوکر ٹکڑے ٹکڑے ہو جاتا<sup foot_note=167278>2</sup> ہم ان مثالوں کو لوگوں کے سامنے بیان کرتے ہیں تاکہ وه غور وفکر کریں.<sup foot_note=167279>3</sup>"
    },
    {
      "resource_id": 54,
      "text": "وہی اللہ ہے جس کے سوا کوئی معبود نہیں، چھپے<sup foot_note=167280>1</sup> کھلے کا جاننے واﻻ مہربان اور رحم کرنے واﻻ."
    },
    {
      "resource_id": 54,
      "text": "وہی اللہ ہے جس کے سوا کوئی معبود نہیں، بادشاه، نہایت پاک، سب عیبوں سے صاف، امن دینے واﻻ، نگہبان، غالب زورآور، اور بڑائی واﻻ، پاک ہے اللہ ان چیزوں سے جنہیں یہ اس کا شریک بناتے ہیں."
    },
    {
      "resource_id": 54,
      "text": "وہی اللہ ہے پیدا کرنے واﻻ وجود بخشنے واﻻ<sup foot_note=167281>1</sup>، صورت بنانے واﻻ، اسی کے لیے (نہایت) اچھے نام ہیں<sup foot_note=167282>2</sup>، ہر چیز خواه وه آسمانوں میں ہو خواه زمین میں ہو اس کی پاکی بیان کرتی ہے<sup foot_note=167283>3</sup>، اور وہی غالب حکمت واﻻ ہے.<sup foot_note=167284>4</sup>"
    }
  ],
  "meta": {
    "translation_name": "Maulana Muhammad Junagarhi",
    "author_name": "Maulana Muhammad Junagarhi",
    "filters": { "resource_id": 54, "chapter_number": "59" }
  }
}
