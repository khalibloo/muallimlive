{
  "translations": [
    {
      "resource_id": 819,
      "text": "المر، یہ کتاب الٰہی کی آیتیں ہیں  اور جو کچھ تمھارے اوپر تمھارے رب کی طرف سے اترا ہے وہ حق ہے، مگر اکثر لوگ نہیں مانتے"
    },
    {
      "resource_id": 819,
      "text": "اللہ ہی ہے جس نے آسمان کو بلند کیا بغیر ایسے ستون کے جو تمھیں نظر آئیں  پھر وہ اپنے تخت پر متمکن ہوا اور اس نے سورج اور چاند کو ایک قانون کا پابند بنایا، ہر ایک ایک مقررہ وقت پر چلتاہے اللہ ہی ہر کام کا انتظام کرتا ہے وہ نشانیوں کو کھول کھول کر بیان کرتا ہے تاکہ تم اپنے رب سے ملنے کا یقین کرو"
    },
    {
      "resource_id": 819,
      "text": "اور وہی ہے جس نے زمین کو پھیلایا اور اس میں پہاڑ اور ندیاں رکھ دیں اور ہر قسم کے پھلوں کے جوڑے اس میں پیدا کيے وہ رات کو دن پر اڑھا دیتا ہے بے شک ان چیزوں میں نشانیاں ہیں ان لوگوں کے ليے جو غور کریں"
    },
    {
      "resource_id": 819,
      "text": "اور زمین میں پاس پاس مختلف قطعے ہیں اور انگوروں کے باغ ہیں اور کھیتی ہے اور کھجوریں ہیں ، ان میں سے کچھ اکہرے ہیں اور کچھ دہرے سب ایک ہی پانی سے سیراب ہوتے ہیں  اور ہم ایک کو دوسرے پر پیداوار میں فوقیت دیتے ہیں  بے شک ان میں نشانیاں ہیں ان لوگوں کے ليے جو غور کریں"
    },
    {
      "resource_id": 819,
      "text": "اور اگر تم تعجب کرو تو تعجب کے قابل ان کا یہ قول ہے کہ— جب هم مٹی ہوجائیں گے تو کیا ہم نئے سرے سے پیدا کيے جائیں گے یہ وہ لوگ ہیں جنھوں نے اپنے رب کا انکار کیا اور یہ وہ لوگ ہیں جن کی گردنوں میں طوق پڑے ہوئے ہیں وہ آگ والے لوگ ہیں ، وہ اس میں ہمیشہ رہیں گے"
    },
    {
      "resource_id": 819,
      "text": "وہ بھلائی سے پہلے برائی کے ليے جلدی کر رہے ہیں  حالاں کہ ان سے پہلے مثالیں گزر چکی ہیں اور تمھارا رب لوگوں کے ظلم کے باوجود ان کو معاف کرنے والا ہے اور بے شک تمھارا رب سخت سزا دینے والا ہے"
    },
    {
      "resource_id": 819,
      "text": "اور جن لوگوں نے انکار کیا، وہ کہتے ہیں کہ اس شخص پر اس کے رب کی طرف سے کوئی نشانی کیوں نہیں اتری تم تو صرف خبردار کردینے والے ہو اور ہر قوم کے ليے ایک راہ بتانے والا ہے"
    },
    {
      "resource_id": 819,
      "text": "اللہ جانتا ہے ہر مادہ کے حمل کو اور جو کچھ رحموں میں گھٹتا اور بڑھتا ہے اس کو بھی اور ہر چیز کا اس کے یہاں ایک اندازہ ہے"
    },
    {
      "resource_id": 819,
      "text": "وہ پوشیدہ اور ظاہر کو جاننے والاہے، سب سے بڑا ہے، سب سے برتر"
    },
    {
      "resource_id": 819,
      "text": "تم میں سے کوئی شخص چپکے سے بات کہے اور جو پکار کر کہے اور جو رات میں چھپا ہواہو اور جو دن میں چل رہا ہو، خدا کے ليے سب یکساں ہیں"
    },
    {
      "resource_id": 819,
      "text": "ہر شخص کے آگے اور پیچھے اس کے نگراں ہیں جو اللہ کے حکم سے اس کی دیکھ بھال کر رہے ہیں  بے شک اللہ کسی قوم کی حالت کو نہیں بدلتا جب تک کہ وہ اس کو نہ بدل ڈالیں جو ان کے جی میں ہے اور جب اللہ کسی قوم پر کوئی آفت لانا چاہتا ہے تو پھر اس کے ہٹنے کی کوئی صورت نہیں اور اللہ کے سوا اس کے مقابلہ میں کوئی ان کا مدد گار نہیں"
    },
    {
      "resource_id": 819,
      "text": "وہی ہے جو تم کو بجلی دکھاتا ہے جس سے ڈر بھی پیدا ہوتا ہے اور امید بھیاور وہی ہے جو پانی سے لدے ہوئے بادل اٹھاتا ہے"
    },
    {
      "resource_id": 819,
      "text": "اور بجلی کی گرج اس کی حمد کے ساتھ اس کی پاکی بیان کرتی ہے اور فرشتے بھی اس کے خوف سے اور وہ بجلیاں بھیجتا ہے، پھر جس پر چاہے انھیں گرادیتا ہے اور وہ لوگ خدا کے باب میں جھگڑتے ہیں ، حالاں کہ وہ زبردست ہے، قوت والا ہے"
    },
    {
      "resource_id": 819,
      "text": "سچاپکارنا صرف خدا کے ليے ہے اور اس کے سوا جن کو لوگ پکارتے ہیں ، وہ ان کی اس سے زیادہ داد رسی نہیں کرسکتے جتنا پانی اس شخص کی کرتا ہے جو اپنے دونوں ہاتھ پانی کی طرف پھیلائے ہوئے ہو تاکہ وہ اس کے منہ تک پہنچ جائے اور وہ اس کے منہ تک پہنچنے والا نہیں  اور منکرین کی پکار سب بے فائدہ ہے"
    },
    {
      "resource_id": 819,
      "text": "اور آسمانوں اور زمین میں جو بھی ہیں سب خدا ہی کو سجدہ کرتے ہیں ، خوشی سے یا مجبوری سے اور ان کے سائے بھی صبح اور شام"
    },
    {
      "resource_id": 819,
      "text": "کہو، آسمانوں اور زمین کا رب کون ہے کہہ دو کہ اللہ کہو کیا پھر بھی تم نے اس کے سوا ایسے مدد گار بنا رکھے ہیں جو خود اپنی ذات کے نفع اور نقصان کا بھی اختیا رنہیں رکھتے کہو، کیا اندھا اور آنکھوں والا دونوں برابر ہوسکتے ہیں ، یا کیا اندھیرا اور اجالا دونوں برابر ہوجائیں گے کیا انھوں نے خدا کے ایسے شریک ٹھہرائے ہیں جنھوں نے بھی پیدا کیا ہے جیسا کہ اللہ نے پیدا کیا، پھر پیدائش ان کی نظر میں مشتبہ ہوگئی کہو، اللہ ہر چیز کا پیدا کرنے والا ہے اور وہی ہے اکیلا، زبردست"
    },
    {
      "resource_id": 819,
      "text": "اللہ نے آسمان سے پانی اتارا پھر نالے اپنی اپنی مقدار کے موافق بہہ نکلے پھر سیلاب نے ابھرتے جھاگ کو اٹھالیا اور اسی طرح کا جھاگ ان چیزوں میں بھی ابھر آتا ہے جن کو لوگ زیور یا اسباب بنانے کے ليے آگ میں پگھلاتے ہیں  اس طرح اللہ حق اور باطل کی مثال بیان کرتا ہے پس جھاگ تو سوکھ کر جاتا رہتا ہے اور جو چیز انسانوں کو نفع پہنچانے والی ہے، وہ زمین میں ٹھہر جاتی ہے اللہ اسی طرح مثالیں بیان کرتا ہے"
    },
    {
      "resource_id": 819,
      "text": "جن لوگوں نے اپنے رب کی پکار کو لبیک کہا، ان کے ليے بھلائی ہے اور جن لوگوں نے اس کی پکار کو نہ مانا، اگر ان کے پاس وہ سب کچھ ہو جو زمین میں ہے، اور اس کے برابر اور بھی تو وہ سب اپنی رہائی کے ليے دے ڈالیں  ان لوگوں کاحساب سخت ہوگا اور ان کا ٹھکانا جہنم ہوگا اور وہ کیسا برا ٹھکانا ہے"
    },
    {
      "resource_id": 819,
      "text": "جو شخص یہ جانتا ہے کہ جو کچھ تمھارے رب کی طرف سے اتارا گیا ہے وہ حق ہے، کیا وہ اس کے مانند ہوسکتا ہے جو اندھا ہے نصیحت تو عقل والے لوگ ہی قبول کرتے ہیں"
    },
    {
      "resource_id": 819,
      "text": "وہ لوگ جو اللہ کے عہد کو پورا کرتے ہیں اور اس کے عہد کو نہیں توڑتے"
    },
    {
      "resource_id": 819,
      "text": "اور جو اس کو جوڑتے ہیں جس کو اللہ نے جوڑنے کا حکم دیا ہے اور وہ اپنے رب سے ڈرتے ہیں اور وہ برے حساب کا اندیشہ رکھتے ہیں"
    },
    {
      "resource_id": 819,
      "text": "اور جنھوں نے اپنے رب کی رضا کے ليے صبر کیا اور نماز قائم کی اور ہمارے دئے میں سے پوشیدہ اور علانیہ خرچ کیا اور جو برائی کو بھلائی سے دفع کرتے ہیں  آخرت کا گھر انھیں لوگوں کے ليے ہے"
    },
    {
      "resource_id": 819,
      "text": "ابدی باغ جن میں وہ داخل ہوں گے اور وہ بھی جو اس کے اہل بنیں ، ان کے آباء و اجداد اور ان کی بیویوں اور ان کی اولاد میں سے اور فرشتے ہر دروازے سے ان کے پاس آئیں گے"
    },
    {
      "resource_id": 819,
      "text": "کہیں گے تم لوگوں پر سلامتی ہو اس صبر کے بدلے جو تم نے کیا پس کیا ہی خوب ہے یہ آخرت کا گھر"
    },
    {
      "resource_id": 819,
      "text": "اور جو لوگ اللہ کے عہد کو مضبوط کرنے کے بعد توڑتے ہیں اور اس کو کاٹتے ہیں جس کو اللہ نے جوڑنے کا حکم دیا ہے اور زمین میں فساد کرتے ہیں ، ایسے لوگوں پر لعنت ہے اور ان کے ليے برا گھر ہے"
    },
    {
      "resource_id": 819,
      "text": "اللہ جس کو چاہتا ہے روزی زیادہ دیتا ہے اور جس کے ليے چاہتا ہے تنگ کردیتا ہے اور وہ دنیا کی زندگی پر خوش ہیں  اور دنیا کی زندگی آخرت کے مقابلہ میں ایک متاعِ قلیل کے سوا اور کچھ نہیں"
    },
    {
      "resource_id": 819,
      "text": "اور جنھوں نے انکار کیا، وہ کہتے ہیں کہ اس شخص پر اس کے رب کی طرف سے کوئی نشانی کیوں نہیں اتاری گئی کہو کہ اللہ جس کو چاہتا ہے گمراہ کرتا ہے اور وہ اپنا راستہ اس کو دکھاتا ہے جو اس کی طرف متوجہ ہو"
    },
    {
      "resource_id": 819,
      "text": "وہ لوگ جو ایمان لائے اور جن کے دل اللہ کی یاد سے مطمئن ہوتے ہیں  سنو، اللہ کی یاد ہی سے دلوں کو اطمینان حاصل ہوتا ہے"
    },
    {
      "resource_id": 819,
      "text": "جو لوگ ایمان لائے اور جنھوں نے اچھے کام کيے، ان کے ليے خوش خبری ہے اور اچھا ٹھکانا ہے"
    },
    {
      "resource_id": 819,
      "text": "اسی طرح ہم نے تم کو بھیجا ہے، ایک امت میں جس سے پہلے بہت سی امتیں گزر چکی ہیں ، تاکہ تم لوگوں کو وہ پیغام سنا دو جو ہم نے تمھاری طرف بھیجا ہے اور وہ مہربان خدا کا انکار کر رہے ہیں  کہو کہ وہی میرا رب ہے، اس کے سوا کوئی معبود نہیں ، اسی پر میں نے بھروسہ کیا اور اسی کی طرف لوٹنا ہے"
    },
    {
      "resource_id": 819,
      "text": "اور اگر ایسا قرآن اترتا جس سے پہاڑ چلنے لگتے، یا اس سے زمین ٹکڑے ہوجاتی یا اس سے مردے بولنے لگتے بلکہ سارا اختیار اللہ ہی کے ليے ہے کیا ایمان لانے والوں کو اس سے اطمینان نہیں کہ اگر اللہ چاہتا تو سارے لوگوں کو ہدایت دے دیتا اور انکار کرنے والوں پر کوئی نہ کوئی آفت آتی رہتی ہے، ان کے اعمال کے سبب سے، یا ان کی بستی کے قریب کہیں نازل ہوتی رهتي هے، یہاں تک کہ اللہ کا وعدہ آجائے یقیناً اللہ وعدہ کے خلاف نہیں کرتا"
    },
    {
      "resource_id": 819,
      "text": "اور تم سے پہلے بھی رسولوں کا مذاق اڑایا گیا تو میں نے انکار کرنے والوں کو ڈھیل دی، پھر میں نے ان کو پکڑ لیا تو دیکھو کیسی تھی میری سزا"
    },
    {
      "resource_id": 819,
      "text": "پھر کیا جوہر شخص سے اس کے عمل کا حساب کرنے والا ہے (اور وہ جو کسی چیز پر قدرت نہیں رکھتے، یکساں ہیں )، اور لوگوں نے اللہ کے شریک بناليے ہیں  کہو کہ ان کا نام لو کیا تم اللہ کو ایسی چیز کی خبر دے رہے ہو جس کو وہ زمین میں نہیں جانتا یا تم اوپر ہی اوپر باتیں کر رہے ہو، بلکہ انکار کرنے والوں کو ان کا فریب خوشنما بنادیا گیا ہے اور وہ راستہ سے روک دئے گئے ہیں  اور اللہ جس کوگمراہ کرے اس کو کوئی راہ بتانے والا نہیں"
    },
    {
      "resource_id": 819,
      "text": "ان کے ليے دنیا کی زندگی میں بھی عذاب ہے اور آخرت کا عذاب تو بہت سخت ہے کوئی ان کو اللہ سے بچانے والا نہیں"
    },
    {
      "resource_id": 819,
      "text": "اور جنت کی مثال جس کا متقیوں سے وعدہ کیا گیا ہے، یہ ہے کہ اس کے نیچے نہرے بہتی ہوں گی اس کا پھل اور سایہ ہمیشہ رہے گا یہ انجام ان لوگوں کا ہے جو خدا سے ڈرے اور منکروں  کا انجام آگ ہے"
    },
    {
      "resource_id": 819,
      "text": "اور جن لوگوں کو ہم نے کتاب دی تھی، وہ اس چیز پر خوش ہیں جو تم پر اتاری گئی ہے اور ان گروہوں میں ایسے بھی ہیں جو اس کے بعض حصہ کا انکار کرتے ہیں  کہو کہ مجھے حکم دیا گیا ہے کہ میں اللہ کی عبادت کروں اور کسی کو اس کا شریک نہ ٹھہراؤں  میں اسی کی طرف بلاتا ہوں اور اسی کی طرف میرا لوٹنا ہے"
    },
    {
      "resource_id": 819,
      "text": "اور اسی طرح ہم نے اس کو ایک حکم کی حیثیت سے عربی میں اتارا ہے اور اگر تم ان کی خواہشوں کی پیروی کرو بعد اس کے کہ تمھارے پاس علم آچکا ہے تو خدا کے مقابلہ میں تمھارا نہ کوئی مدد گار ہو گا اور نہ کوئی بچانے والا"
    },
    {
      "resource_id": 819,
      "text": "اور ہم نے تم سے پہلے کتنے رسول بھیجے اور ہم نے ان کو بیویاں اور اولاد عطا کیا اور کسی رسول کے ليے یہ ممکن نہیں کہ وہ اللہ کی اِذن کے بغیر کوئی نشانی لے آئے ہر ایک وعدہ لکھا ہوا ہے"
    },
    {
      "resource_id": 819,
      "text": "اللہ جس کو چاہے مٹاتا ہے اور جس کو چاہے باقی رکھتا ہے اور اسی کے پاس ہے اصل کتاب"
    },
    {
      "resource_id": 819,
      "text": "اور جس کا ہم ان سے عہد کر رہے ہیں اس کا کچھ حصہ ہم تم کو دکھادیں یا ہم تم کو وفات دے دیں ، پس تمھارے اوپر صرف پہنچا دینا ہے اور ہمارے اوپر ہے حساب لینا"
    },
    {
      "resource_id": 819,
      "text": "کیا وہ دیکھتے نہیں کہ ہم زمین کو اس کے اطراف سے کم کرتے چلے آرہے ہیں  اور اللہ فیصلہ کرتا ہے، کوئی اس کے فیصلہ کو ہٹانے والا نہیں اور وہ جلد حساب لینے والا ہے"
    },
    {
      "resource_id": 819,
      "text": "جو ان سے پہلے تھے انھوں نے بھی تدبیریں کیں مگر تمام تدبیریں اللہ کے اختیار میں ہیں  وہ جانتا ہے کہ ہر ایک کیا کر رہا ہے اور منکرین جلد جان لیں گے کہ آخرت کا گھر کس کے ليے ہے"
    },
    {
      "resource_id": 819,
      "text": "اور منکرین کہتے ہیں کہ تم خدا کے بھیجے ہوئے نہیں ہو، کہو کہ میرے اور تمھارے درمیان اللہ کی گواہی کافی ہے اور اس کی گواہی جس کے پاس کتاب کاعلم ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "13" }
  }
}
