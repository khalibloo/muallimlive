{
  "translations": [
    {
      "resource_id": 113,
      "text": "Әлиф Ләм Ра.  / Ей, Мұхаммед! /  Бұл Кітаптың аяттары. Әрі Раббыңнан саған түсірілгендер ақиқат. Алайда, адамдардың көбі сенбейді."
    },
    {
      "resource_id": 113,
      "text": "Аллаһ Ол аспандарды тірексіз көтерген, оны  / тіректі /  болғанда көретін едіңдер, кейін Аршыға көтерілді. Әрі күн мен айды бағынышты етті. Олардың әрқайсысы белгіленген бір мерзімге дейін қозғалады. Ол бүкіл істерді басқарады әрі өздеріңнің Раббыңа жолығуға айқын сенулерің үшін белгі-дәлелдерді анық етіп түсіндіреді."
    },
    {
      "resource_id": 113,
      "text": "Әрі Ол жерді созып  / жайып /  және он­да берік орнатылғандарды  / тауларды /  әрі өзендерді пайда қылған және онда жемістердің әрбірінен жұп етіп екеу жасаған. Ол түнмен күндізді жабады. Ақиқатында, осыларда ойланып қарайтын адамдар үшін белгі-дәлелдер бар."
    },
    {
      "resource_id": 113,
      "text": "Әрі жерде бір-біріне көршілес жатқан бөліктер бар және жүзім бақтары, егіндер, бір тамырдан бірнеше болып және жалғыз болып шығатын құрма ағаштары бар. Олар бір сумен суғарылады, бірақ оларды тамақ ретінде бірінен-бірін артық етеміз. Ақиқатында, бұларда ақылмен ұғынатын адамдар үшін дәл елдер бар."
    },
    {
      "resource_id": 113,
      "text": "/ Ей, Мұхаммед! /  Егер сен таң қалатын болсаң, олардың: «Біз топырақ болып кеткенімізде, жаңадан жаратыламыз ба?» дегендері таң қаларлық сөз. Міне, солар өздерінің Раббысына күпірлік еткендер  / сенбеген, қарсы келгендер / . Әрі олар мойындарында бұғаулар болатындар және солар оттағылар. Олар ол жерде мәңгі қалушылар."
    },
    {
      "resource_id": 113,
      "text": "Олар сені жақсылыққа қарағанда жамандыққа  / оның тез болуын сұрап /  асықтырады. Оларға дейін осы секілді ғибрат аларлық жазалар болып өткен еді. Анығында, Раббың адамдарға, олардың әділетсіздік етіп жатқанына қарамастан кешірім Иесі. Негізінде, Раббың жазаны беруде де қатты."
    },
    {
      "resource_id": 113,
      "text": "Әрі сондай күпірлік етушілер  / қарсы келушілер / : «Неге оған Раббысынан бір мұғжиза түсірілмейді?» дейді. Шын мәнінде, сен бір ескертуші ғанасың. Әрі әрбір ел үшін  / тура жолға шақыратын /  жетекші бар."
    },
    {
      "resource_id": 113,
      "text": "Аллаһ әрбір ұрғашының нені көтеріп жүргенін және жатырлардың нені кемітіп, арттыратынын біледі. Әрбір нәрсе Оның алдында өлшеулі."
    },
    {
      "resource_id": 113,
      "text": "Ол ғайып пен анық нәрсені Білуші, өте Үлкен, бәрінен Жоғары."
    },
    {
      "resource_id": 113,
      "text": "Сендерден кім сөзді жасырса да, не оны жария сөйлесе де және кім түнде жасырынып, күндіз ашық шықса да  / Оған /  бәрі бірдей."
    },
    {
      "resource_id": 113,
      "text": "Оның  / әрбір адамның /  алдында әрі артында, Аллаһтың әмірі бойынша қорғайтын муъаққибат  / одан айрылмай жүретін періштелер / пбар. Анығында, адамдар өздеріңдегіні / иман, бойсұну, ізгі амалдар, шүкіршілігін т. б. / 1178 өзгертпейінше, Аллаһ олардағыны өзгертпейді. Ал, Аллаһ бір елге жамандық қаласа, онда оны еш нәрсе қайтара алмайды. Әрі Одан өзге оларға ешбір қамқорлық етуші жоқ."
    },
    {
      "resource_id": 113,
      "text": "Ол  / Аллаһ! сендерге найзағайды қорқыныш және үміт ретінде көрсетеді әрі ауыр бұлттарды пайда қылады."
    },
    {
      "resource_id": 113,
      "text": "Күннің күркіреуі Оны мақтап, дәріптейді және Одан қорыққандықтан періштелер де. Әрі Ол саъиқа жіберіп, онымен қалағанын ұрады. Ал олар  / мүшріктер / болса, Аллаһ жайында сөз таластырады. Ал, Ол жазалауда өте қатты."
    },
    {
      "resource_id": 113,
      "text": "Ақиқаттың шақыруы  / сиыну, дұға-тілектер / Оған / арналады!. Ал Одан өзге шақырылғандар еш нәрсемен жауап бермейді.  / Серік қосушылар /  суды аузына әкелу үшін екі қолын созған біреу тәрізді, алайда су оның аузына жетпейді. Кәпірлердің тілегі тек адасушылық ішінде."
    },
    {
      "resource_id": 113,
      "text": "Аспандардағы және жердегі әрбіреу ерікті және еріксіз түрде, таңертең және күндіздің соңында84 Аллаһқа сәжде жасайды әрі олардың көлеңкелері де."
    },
    {
      "resource_id": 113,
      "text": "/ Ей, Мұхаммед! /  Айт: «Аспандардың және жердің Раббысы кім?» деп. Айт: «Аллаһ!» деп. Айт: «Сендер өздеріне не пайда, не зиян келтіре алмайтын біреулерді, Одан өзге қамқоршылар етіп алдыңдар ма?» деп. Айт: «Соқыр мен көруші тең бе немесе қараңғылықтар мен жарық тең бе? Я болмаса, олар Аллаһқа, Оның жаратқанындай жарататын, жаратулары Аллаһтың жаратуына ұқсас келетін ортақтар қоса ма?» деп. Айт: «Аллаһ барлық нәрсенің Жаратушысы. Әрі Ол  Жалғыз, Біреу , бәрін Бағындырушы / »."
    },
    {
      "resource_id": 113,
      "text": "Ол аспаннан су түсіріп, аңғарлар өз мөлшеріне сай суға толды. Сонда, сел көпірген көбіктерді алып кетті. Сондай-ақ олардың әшекей немесе бір бұйым  / жасауды /  қалап, от ішіне салып еріткендерінен де сондай көбік  / пайда /  болады. Аллаһ ақиқат пен жалғанды осылай етіп келтіреді. Көбік тарап жоғалады да адамдарға пайда келтіретін нәрсе жерде қалады. Аллаһ мысалдарды міне осылай береді."
    },
    {
      "resource_id": 113,
      "text": "Өздерінің Раббысына жауап бергендер үшін ең жақсысы  / Жәннат /  бар. Ал, Оған жауап бермегендер, жердегі нәрселердің барлығы және сонымен бірге тағы сондай нәрсе өздерінде болса,  / құтылу үшін /  оны өтем етіп төлер еді. Міне, осыларға есептің жаманы болады, олардың тұрағы Жаһаннам. Ол неткен жаман орын."
    },
    {
      "resource_id": 113,
      "text": "/ Ей, Мұхаммед! /  Саған Раббыңнан түсірілгеннің ақиқат екенін білетін адам, соқыр адам секілді ме? Негізінде, мұны ақыл иелері естеріне алады."
    },
    {
      "resource_id": 113,
      "text": "Солар Аллаһпен болған уәделерін орындайтын әрі келісімдерін бұзбайтындар,"
    },
    {
      "resource_id": 113,
      "text": "және солар Аллаһ жалғануын бұйырғанды жалғайтын және өздерінің Раббысынан қорқатын әрі Есептің жаман болуынан қауіптенетіндер,"
    },
    {
      "resource_id": 113,
      "text": "және солар өздерінің Раббысының дидарын  / разылығы мен сыйын / іздеп сабыр ететін және намазды  / барлық шарттарын сақтап, беріле /  толық орындайтын әрі өздеріне ризық етіп бергенімізден құпия және жария түрде жұмсайтын және жамандықты жақсылықпен кетіретіндер. Міне, солар үшін соңғы мекен -"
    },
    {
      "resource_id": 113,
      "text": "’Адн Жәннатының бақтары. Оған олар әкелері  / ата-аналары / , жұбайлары және ұрпақтарының ізгі болғандарымен бірге кіреді. Оларға періштелер барлық қақпалардан кіріп:"
    },
    {
      "resource_id": 113,
      "text": "«Сабыр еткендерің үшін сендерге «сәлем»  / амандық болсын / !» дейді. бұл соңғы тұрақ қандай керемет."
    },
    {
      "resource_id": 113,
      "text": "Ал, Аллаһпен уәде бекіткеннен кейін оны бұзатындар және Аллаһ жалғауды бұйырғанды  / туыстық қатынасты /  үзетіндер әрі жер бетінде бұзу-бүлдірушілік істейтіндерге лағнет және тұрақтың жаманы  / тозақ /  бар."
    },
    {
      "resource_id": 113,
      "text": "Аллаһ қалаған құлына ризықты кеңітіп не тарылтып қояды. Ал, олар  / қарсы келушілер /  осы өмірге қуанып, мәз болуда. Бірақ осы өмір кейінгі соңғы мәңгілік өмірге  / ақиретке /  қарағанда уақытша пайдалану ғана."
    },
    {
      "resource_id": 113,
      "text": "Әрі сондай күпірлік етушілер  / иманға\nкелмегендер / : «Оған неге Раббысынан\nбір мұғжиза түсірілмейді?» дейді.  / Ей,\nМұхаммед! /  Айт: «Аллаһ қалаған құлын адастырып, ал Өзіне бойсұнып қайтушыны  / тәубеге келушіні /  тура жолға салады», деп."
    },
    {
      "resource_id": 113,
      "text": "Солар иманға келгендер және Аллаһтың Еске салуымен  / Құранмен /  жүректері тыныштық тауып, орныққандар. Біліңдер! Жүректер Аллаһтың Еске салуымен  / Құранмен /  тыныштық тауып, орнығады."
    },
    {
      "resource_id": 113,
      "text": "Сондай иманға келген және ізгі амал жасағандарға Туба (Жәннаттағы игі ағаш) әрі қайтар орынның көркемі бар."
    },
    {
      "resource_id": 113,
      "text": "/ Ей, Мұхаммед И Осылай етіп Біз сені өзіңе уахи еткенімізді оқуың үшін өздерінен бұрын  / өзге /  үмметтер өткен елге жібердік. Ал, олар әр-Рахманға  / аса Мейірімдіге /  күпірлік етуде  / сенбеуде, қарсы келуде / . Айт: «Ол менің Раббым, Одан басқа ешқандай құдай жоқ. Мен Аллаһқа жүгініп, Оған ісімді тапсырдым  / тәуекел еттім /  әрі Оған тәубе етемін  / бойсұнуға қайтамын / », деп."
    },
    {
      "resource_id": 113,
      "text": "/ Әрі олар / : «Егер, бір Кітап болып, ол арқылы таулар жүргізіліп, немесе онымен жер тілімдене айрылып немесе онымен өліктер сөйлетілетін болғанда?» деді. Жоқ! Барлық әмір  / билік, бұйрық, іс /  Аллаһта. Иманға келгендер, Аллаһ егер қалағанда, адамдардың барлығын тура жолмен жүргізетінін білмей ме? Ал, сондай күпірлік еткендерге  / Аллаһқақарсы келгендерге /  істеген істері үшін пәлекеттер тиеді немесе олардың тұрақ, мекендеріне жақын жерде болады. Бұл Аллаһтың уәдесі келгенге дейін жалғасады. Ақиқатында, Аллаһ уәдені бұзбайды."
    },
    {
      "resource_id": 113,
      "text": "/ Ей, Мұхаммед! /  Анығында, сенен бұрынғы елшілер де келеке етілген еді. Мен сондай күпірлік еткендерге  / иманға келмегендерге /  уақыт беріп, кейін оларды ұстадым  / жазаға тарттым / . Жазалауым қандай екен?"
    },
    {
      "resource_id": 113,
      "text": "Барлық жанды істеген ісімен бірге бақылап тұрушы Ол өзгелермен бірдей ме? Ал, олар Аллаһқа серіктер қосты. Айт: «Оларды атаңдаршы. Әлде сендер Оған жер бетінде Ол білмейтін бір нәрсенің хабарын бермекшісіңдер ме, әлде бұл бос сөз бе?» деп. Жоқ, керісінше, сондай күпірлік еткендерге  / Аллаһқа серік қосқандарға /  қулықтары әдемі етіп көрсетіліп, олар жолдан тосылды. Ал, кімді Аллаһ адастырса, оған тура жол көрсетуші жоқ."
    },
    {
      "resource_id": 113,
      "text": "Оларға осы өмірде азап бар. Ал соңғы, мәңгілік өмір  / ақирет /  азабы одан да ауыр. Әрі оларды Аллаһтан қорғаушы жоқ."
    },
    {
      "resource_id": 113,
      "text": "Тақуаларға  / Аллаһқабойсұнып, жаза­сынан қорқып, сақтанатындарға /  уәде етілген жәннат бақтарының мысалы оның астынан өзендер ағып жатады, оның жемістері және көлеңкелері әрдайым тұрақты. Тақуалардың  / Раббысының жазасынан қорқып, сақтанатындардың /  нәтижесі міне осындай. Ал, кәпірлердің соңы От  / тозақ / ."
    },
    {
      "resource_id": 113,
      "text": "/ Ей, Мұхаммед! /  Біз Кітап бергендерден саған түсірілгенге  / Құранға /  қуанатындар әрі  / Аллаһтың Елшісіне қарсы /  одақтас топтардың ішінде оның  / Құранның /  бір бөлігін теріске шығаратындар бар. Айт: «Шын мәнінде, мен Аллаһқа құлшылық етуге және Онымен қатар өзгелерге табынбауға  / серік қоспауға /  бұйырылдым. Әрі мен Оған шақырамын және Оған қайтамын», деп."
    },
    {
      "resource_id": 113,
      "text": "Осылай Біз оны  / Құранды /  үкім етіп, арабша түсірдік. Егер өзіңе білім келгеннен кейін олардың көңілқұмарлығына ерсең, сені Аллаһтан  / Оның жазасынан /  арашалайтын бір жәрдемші де, қорғаушы да болмайды."
    },
    {
      "resource_id": 113,
      "text": "/ Ей, Мұхаммед! /  Сенен бұрын да елшілер жібердік әрі оларға жұбайлар мен ұрпақтар бердік. Бірде-бір Елшінің Аллаһтың рұқсатымен болмаса, қандай да бір белгі-мұғжиза келтіруі мүмкін емес. Әрбір мерзімнің уақыты жазулы."
    },
    {
      "resource_id": 113,
      "text": "Аллаһ қалаған нәрсесін өшіреді әрі  / қалағанын /  бекітеді. Кітаптың анасы  / түпнұсқасы /  Оның құзырында."
    },
    {
      "resource_id": 113,
      "text": "/ Ей, Мұхаммед! /  Саған оларға уәде етіп отырғанымыздың кейбірін көрсетсек те, немесе сенің жаныңды алсақ та, негізіңде саған жеткізу ғана міндет. Ал есеп алу Біздің міндетімізде."
    },
    {
      "resource_id": 113,
      "text": "Біздің жерді әр тарапынан кемітіп жатқанымызды олар көрмей ме?! Аллаһ үкім етеді, Оның үкімін қайтарушы жоқ. Ол есеп алуда жылдам."
    },
    {
      "resource_id": 113,
      "text": "Негізінде олардан бұрынғылар да айла-шарғы жасаған еді. Ал, амал-тәсілдердің барлығы Аллаһта. Ол әрбір жанның не жинап жатқанын біледі. Кәпірлер жақында, соңғы тұрақтың / Жәннаттың /  кімдікі болатынын біледі."
    },
    {
      "resource_id": 113,
      "text": "/ Ей, Мұхаммед! /  Әрі сондай күпірлік етушілер  / Елшіні теріске шығарушылар / : «Сен жіберілген  / елші /  емессің», дейді. Айт: «Мені мен сендердің арамызға, куә ретінде Аллаһ жеткілікті және өздерінде Кітап білімі барлар», деп."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "13" }
  }
}
