{
  "translations": [
    {
      "resource_id": 32,
      "text": "Lalle ne Mun aiki Nũhu zuwa ga mutãnensa, cẽwa ka yi gargaɗi ga mutãnenka gabãnin wata azãba mai raɗaɗi ta zo musu."
    },
    {
      "resource_id": 32,
      "text": "Ya ce: &quot;Ya mutãnena ni, a gare ku, mai gargaɗi ne, mai bayyanãwa.&quot;"
    },
    {
      "resource_id": 32,
      "text": "&quot;Cewa ku bauta wa Allah, ku ji tsõronSa, kuma ku bĩ ni.&quot;"
    },
    {
      "resource_id": 32,
      "text": "&quot;Allah zai gãfarta muku daga zunubanku kuma Ya jinkirta muku zuwa ga ajalin da aka ambata. Lalle ne ajalin Allah idan ya zo, ba za a jinkirta Shi ba, dã kun kasance masana (ga abin da nake faɗã dã, kun bar kãfirci).&quot;"
    },
    {
      "resource_id": 32,
      "text": "Nũhu) ya ce: &quot;Ya Ubangijina! Lalle ne, na kirãyi mutãnena, a cikin dare da yini.&quot;"
    },
    {
      "resource_id": 32,
      "text": "&quot;To, amma kirana bai ƙãre su ba sai da, gudu (daga gare ni).&quot;"
    },
    {
      "resource_id": 32,
      "text": "&quot;Kuma lalle ne ni, kõ da yaushe na kirãye su dõmin Ka gãfarta musu, sai su sanya yatsunsu a cikin kunnuwansu, su lulluɓe da tufãfinsu, su dõge ga yin laifi. Sun yi girman kai iyãkar girman kai.&quot;"
    },
    {
      "resource_id": 32,
      "text": "&quot;Sa'an nan lalle ne ni, na kira su, a bayyane.&quot;"
    },
    {
      "resource_id": 32,
      "text": "&quot;Sa'an nan lalle ne, na yi yẽkuwa sabõda su, kuma na gãna da su a cikin asĩri.&quot;"
    },
    {
      "resource_id": 32,
      "text": "&quot;Shi na ce, 'Ku nẽmi gãfara daga Ubangijinku, lalle ne shi Ya kasance Mai gãfara ne.&quot;"
    },
    {
      "resource_id": 32,
      "text": "&quot;Ya sako (girgijen) sama a kanku da ruwa mai ɓuɓɓuga.&quot;"
    },
    {
      "resource_id": 32,
      "text": "&quot;Kuma ya yalwata muku game da dũkiya da ɗiya, Ya sanya muku (albarka) ga gõnaki, kuma Ya sanya muku koguna.&quot;"
    },
    {
      "resource_id": 32,
      "text": "&quot;Me ya sãme ku, bã ku fãtar sãmun natsuwa daga Allah,&quot;"
    },
    {
      "resource_id": 32,
      "text": "&quot;Alhãli kuwa, lalle ne, Ya halitta. ku, a cikin hãlãye?&quot;"
    },
    {
      "resource_id": 32,
      "text": "&quot;Ba ku ga yadda Allah Ya halitta wasu sammai bakwai ɗabaƙõƙĩ a kan jũna ba?&quot;"
    },
    {
      "resource_id": 32,
      "text": "&quot;Ya sanya watã a cikinsu, yana mai haske, Ya sanya rãnã babbar fitila?&quot;"
    },
    {
      "resource_id": 32,
      "text": "&quot;Kuma Allah Ya tsirar da ku daga ƙasa (kamar ganye) tsirarwa.&quot;"
    },
    {
      "resource_id": 32,
      "text": "&quot;Sa'an nan Ya mayar da ku a cikinta, kuma Ya fitar da ku fitarwa.&quot;"
    },
    {
      "resource_id": 32,
      "text": "&quot;Kuma Allah Ya sanya muku ƙasa shimfidaɗɗiya.&quot;"
    },
    {
      "resource_id": 32,
      "text": "&quot;Dõmin ku shiga a cikinta, hanyõyi mãsu fãɗi.&quot;"
    },
    {
      "resource_id": 32,
      "text": "Nũhu ya ce: &quot;Ya Ubangijina! Lalle ne sũ sun saɓa mini sun bi wanda dukiyarsa da ɗiyansa ba su ƙãre shi da kõme ba sai da hasãra.&quot;"
    },
    {
      "resource_id": 32,
      "text": "&quot;Kuma sun yi wani mãkirci, mãkirci babba.&quot;"
    },
    {
      "resource_id": 32,
      "text": "&quot;Kuma suka ce: Faufau kada ku bar gumãkanku, kuma faufau, kada ku bar wadda, kuma kada ku bar suwã kuma kada ku bar Yagũsa da Ya'ũƙa da Nasra.&quot;"
    },
    {
      "resource_id": 32,
      "text": "&quot;Kuma lalle ne sun ɓatar da (mutãne) mãsu yawa, kuma kada Ka ƙãrã wa azzãlumai (kõme) sai ɓata.&quot;"
    },
    {
      "resource_id": 32,
      "text": "Sabõda laifukansu na ganganci aka nutsar da su, sa'an nan aka sanya su a wuta. Saboda haka ba su sãmã wa kansu wani mataimaki wanin Allah ba."
    },
    {
      "resource_id": 32,
      "text": "Kuma Nũhu ya ce: &quot;Ya Ublngijina! Kada Ka bari, a kan ƙasa, daga cikin kãfirai, wanda ke zama a cikin gida.&quot;"
    },
    {
      "resource_id": 32,
      "text": "&quot;Lalle ne, Kai idan Ka bar su, zã su ɓatar da bãyinKa, kuma bã zã su haifi kowa ba fãce fãjiri mai yawan kãfirci&quot;"
    },
    {
      "resource_id": 32,
      "text": "&quot;Ya Ubanginjina! Ka yi mini gãfara (ni) da mahaifana biyu, da wanda ya shiga gidana, yana mai ĩmãni, da mũminai maza da mũminai mãtã, kuma kada Ka ƙãrã wa azzãlumai kõme sai halaka.&quot;"
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "71" }
  }
}
