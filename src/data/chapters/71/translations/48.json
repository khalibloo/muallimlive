{
  "translations": [
    {
      "resource_id": 48,
      "text": "VI SÄNDE Noa till hans folk med uppdraget: \"Varna ditt folk, innan ett plågsamt straff drabbar dem!\""
    },
    {
      "resource_id": 48,
      "text": "[Och Noa] sade: \"Jag har kommit, mitt folk, för att varna er klart och entydigt:"
    },
    { "resource_id": 48, "text": "dyrka Gud och frukta Honom! Och lyd mig!" },
    {
      "resource_id": 48,
      "text": "Då skall Gud förlåta er era synder och ge er uppskov till en tid [som Han] har fastställt - när den är inne, kan den inte uppskjutas - om ni [bara] visste...!\""
    },
    {
      "resource_id": 48,
      "text": "[Noa bad till Gud och] sade: \"Herre! Jag har talat till mitt folk natt och dag,"
    },
    {
      "resource_id": 48,
      "text": "men mina uppmaningar har bara lett till att de alltmer drar sig undan."
    },
    {
      "resource_id": 48,
      "text": "Och varje gång jag kallar dem [till tron] för att Du skall ge dem Din förlåtelse, sätter de fingrarna i öronen och sveper kläderna tätare om sig, och de förskansar sig i envishet och högmod."
    },
    { "resource_id": 48, "text": "Jag har vädjat till dem med hög röst" },
    {
      "resource_id": 48,
      "text": "och talat offentligt till dem på allmän plats, och jag har talat med dem i förtrolighet"
    },
    {
      "resource_id": 48,
      "text": "och sagt dem: 'Be er Herre om förlåtelse för era synder! Han förlåter och förlåter på nytt;"
    },
    {
      "resource_id": 48,
      "text": "Han skall låta himlen sända er rikligt regn"
    },
    {
      "resource_id": 48,
      "text": "och föröka er rikedom och era söners [antal] och skänka er trädgårdar, vattnade av bäckar."
    },
    {
      "resource_id": 48,
      "text": "Hur är det fatt med er? Ni håller inte Gud i ära så som Han i Sitt höga majestät bör äras!"
    },
    {
      "resource_id": 48,
      "text": "Det är Han som har skapat er steg för steg!"
    },
    {
      "resource_id": 48,
      "text": "Ser ni inte att Gud har skapat sju himlar, som välver sig över varandra,"
    },
    {
      "resource_id": 48,
      "text": "och satt ibland dem månen [som lyser med lånat] ljus och solen som en sprakande fackla?"
    },
    {
      "resource_id": 48,
      "text": "Gud har låtit er växa upp som plantor ur jorden;"
    },
    {
      "resource_id": 48,
      "text": "med den skall Han sedan låta er återförenas [och till slut] skall Han låta er träda fram [ur den på nytt] i uppståndelsens [ögonblick]."
    },
    {
      "resource_id": 48,
      "text": "Och Gud har brett ut jordens [yta] för er som en matta,"
    },
    {
      "resource_id": 48,
      "text": "för att ni skall kunna färdas över den på vägar och stigar.'”"
    },
    {
      "resource_id": 48,
      "text": "Noa sade [vidare]: \"Herre! De lyssnar inte till mig men följer den som [stoltheten över stora] rikedomar och [många] söner driver allt närmare undergången."
    },
    { "resource_id": 48, "text": "De har gjort upp en slug plan" },
    {
      "resource_id": 48,
      "text": "och säger [till varandra]: 'Låt oss aldrig överge våra gudar – varken Wadd, Suwa, Yaghuth, Ya'uq eller Nasr!'"
    },
    {
      "resource_id": 48,
      "text": "På detta sätt har de lett många vilse. Herre! Låt dessa orättfärdiga [människor] gå vidare från misstag till misstag!\""
    },
    {
      "resource_id": 48,
      "text": "De dränktes på grund av sina synder och [en Dag] skall de ledas in i Elden, och de kommer inte att finna en annan hjälpare än Gud."
    },
    {
      "resource_id": 48,
      "text": "Och Noa [sade till Gud]: \"Herre! Låt ingen av dem som förnekar sanningen bli kvar på jorden;"
    },
    {
      "resource_id": 48,
      "text": "om Du låter dem bli kvar, kommer de att leda Dina tjänare vilse och de kan inte lämna i arv annat än [ytterligare] sedligt fördärv och gudlöshet."
    },
    {
      "resource_id": 48,
      "text": "Herre! Skänk oss Din förlåtelse - mig och mina föräldrar och de troende som stiger in i mitt hus och alla troende män och kvinnor! Och låt de orättfärdiga gå allt snabbare mot sin undergång!\""
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "71" }
  }
}
