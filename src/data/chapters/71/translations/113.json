{
  "translations": [
    {
      "resource_id": 113,
      "text": "Ақиқатында, Біз, Нұхты еліне: «Қауымыңды, оларға жан күйзелтуші азап келместен бұрын ескерт», - деп жібердік."
    },
    {
      "resource_id": 113,
      "text": "Ол айтты: «Әй, елім, шын мәнінде мен - сендерге анық ескертушімін,"
    },
    {
      "resource_id": 113,
      "text": "Аллаһқа Құлшылық жасаңдар, Одан  / Оның жазасынан /  қорқып, сақтаныңдар және маған бағыныңдар."
    },
    {
      "resource_id": 113,
      "text": "Ол күнәларыңды кешіреді және сендерге белгіленген бір мерзімге дейін мұрсат береді. Шын мәнінде, Аллаһ белгілеген мерзім жетсе, ол кейінге ұзартылмайды, Егер де сендер білсеңдер», - деп."
    },
    {
      "resource_id": 113,
      "text": "Ол айтты: «Раббым, ақиқатында мен елімді түнде де, күндіз де  / иманға /  шақырдым."
    },
    {
      "resource_id": 113,
      "text": "Алайда, шақыруым олардың кері қашуын ғана арттырды."
    },
    {
      "resource_id": 113,
      "text": "Ақиқатында, мен оларды Сенің кешіруің үшін шақырған сайын олар саусақтарын құлақтарына тығып, киімдерімен бүркеніп алды және қасарысып, өздерін жоғары қойып, тәкаппарлана түсті."
    },
    { "resource_id": 113, "text": "Мен оларды ашық түрде шақырдым." },
    {
      "resource_id": 113,
      "text": "Содан кейін мен оларды жалпы және оңаша  / жекеше /  түрде де  / үгіттедім / ."
    },
    {
      "resource_id": 113,
      "text": "Сондай-ақ: «Өздеріңнің Раббыңнан кешірім тілеңдер, өйткені Ол - көп Кешіруші  / Ғаффар / ."
    },
    { "resource_id": 113, "text": "Ол сендерге аспаннан мол жаңбыр жібереді," },
    {
      "resource_id": 113,
      "text": "сендерді мал-мүліктермен және перзенттермен қолдайды. Сендерге бау-бақшалар өсіріп және сендер үшін өзендер пайда қылады."
    },
    {
      "resource_id": 113,
      "text": "Сендер неге Аллаһқа бойсұнып, Одан қорықпайсыңдар?"
    },
    {
      "resource_id": 113,
      "text": "Негізінде, Ол сендерді кезең-кезеңдермен жаратты."
    },
    {
      "resource_id": 113,
      "text": "Аллаһ жеті аспанды қабат-қабат етіп қалай жаратқанын көрмедіңдер ме?"
    },
    {
      "resource_id": 113,
      "text": "Олардың ішінде айды нұр қылып, күнді жарық шығарушы қылды."
    },
    {
      "resource_id": 113,
      "text": "Аллаһ сендерді жерден  / өсімдік секілді /  шығарды."
    },
    {
      "resource_id": 113,
      "text": "Содан кейін сендерді оған қайтарады және қайта шығарады."
    },
    { "resource_id": 113, "text": "Әрі Аллаһ сендерге жерді кілем етті," },
    {
      "resource_id": 113,
      "text": "онда кең жолдармен жүрулерің үшін», - деп."
    },
    {
      "resource_id": 113,
      "text": "Нұх айтты: «Раббым! Ақиқатында, олар мағанбағынбай, сондай, өздеріне мал-дүниесі мен перзенттері зияннан басқаны арттырмаған біреулерге ілесті»."
    },
    {
      "resource_id": 113,
      "text": "Сондай-ақ, олар өте үлкен құлықпен айлакерлік істеді,"
    },
    {
      "resource_id": 113,
      "text": "және  / қауымына /  айтты: «Сендер ешқашан өз құдайларыңды тастамаңдар. Уадты, Суағты, Яғусты, Яғуқты және Нәсірді еш уақытта тастаушы болмаңдар», - деп."
    },
    {
      "resource_id": 113,
      "text": "/ Нұх / : «Ақиқатында, бұлар көбін адастырды. Сен де  / Раббым /  әділетсіздерге адасудан басқаны арттырма!» - деді."
    },
    {
      "resource_id": 113,
      "text": "Олар біле тұра істеген қателерінің салдарынан суға батырылып әрі отқа кіргізілді. Сөйтіп, олар өздеріне Аллаһтан басқа ешқандай көмек берушілерді таппады."
    },
    {
      "resource_id": 113,
      "text": "Нұх айтты: «Раббым, кәпірлерден жерде бірде-бір тұрғын қалдырма!"
    },
    {
      "resource_id": 113,
      "text": "Өйткені, Сен оларды қалдырсаң, олар құлдарыңды адастырады және бұзық, кәпірден басқаны көбейтпейді."
    },
    {
      "resource_id": 113,
      "text": "Раббым, мені, ата-анамды, үйіме иманды болып кіргендерді және иманды ерлер мен иманды әйелдерді кешір! Ал, әділетсіздерге жойылып кетуден басқаны арттырма!» - деді."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "71" }
  }
}
