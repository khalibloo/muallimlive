{
  "translations": [
    {
      "resource_id": 176,
      "text": "O Profeta, sii saldo, e sia saldo chi è al tuo fianco, nell'obbedire ad Allāh e rispettare i Suoi divieti, e abbi timore di Lui solo, non assecondare i miscredenti e gli ipocriti nei capricci dei loro animi: in verità, Allāh è Consapevole di ciò che tramano i miscredenti e gli ipocriti, Saggio nella Sua Creazione e nella Sua Amministrazione."
    },
    {
      "resource_id": 176,
      "text": "E segui la rivelazione che il tuo Dio ha fatto scendere su di te; e, in verità, Allāh è Ben Informato di ciò, nulla può sfuggirGli e vi ricompenserà per le vostre azioni."
    },
    {
      "resource_id": 176,
      "text": "E affidati ad Allāh solo in tutti i tuoi affari: Egli è sufficiente come Protettore per i Suoi sudditi che si affidano a Lui."
    },
    {
      "resource_id": 176,
      "text": "Così come Allāh non ha stabilito due cuori nel petto di un solo uomo, non ha stabilito che le mogli siano pari alle madri per ciò che è proibito, e non ha stabilito che i figli adottivi siano pari ai figli nati dai propri lombi, poiché il divorzio rende la moglie proibita all'uomo, e così l'adozione. Le abitudini dell'ignoranza, che L'Islām ha cancellato, riguardo il divorzio e l'adozione, sono parole che ripetete con le vostre lingue e che non hanno nessun riscontro nella realtà: la moglie non è una madre, né il figlio adottivo è figlio di chi lo adotta; mentre Allāh, gloria Sua, dice la verità, in modo che i Suoi sudditi la seguano, ed Egli guida alla Retta Via."
    },
    {
      "resource_id": 176,
      "text": "Attribuite la parentela di chi avete affermato siano vostri figli ai loro veri padri, poiché attribuirli a loro è la cosa giusta, presso Allāh. Se non conoscete i loro padri, così da poterla attribuire a loro, considerateli vostri fratelli nella religione, e non rendeteli vostri schiavi. Chiamateli: \"O fratello\", oppure: \"O cugino\", e non commette peccato se qualcuno di voi, per errore, attribuisce al figlio adottivo il nome di chi lo ha adottato, ma commettete peccato se lo fate di proposito. Allāh è Perdonatore nei confronti dei Suoi sudditi pentiti, misericordioso con loro, poiché non dà peso agli errori."
    },
    {
      "resource_id": 176,
      "text": "Il Profeta Muħammed pace e benedizioni di Allāh sia su di lui ﷺ merita più affetto di quanto lo meritino loro stessi, per tutto ciò a cui li ha invitati, anche se i loro animi tendevano ad altro; e le sue mogli, la pace e la benedizione di Allāh siano su di lui, sono come madri per tutti i credenti; è vietato a qualsiasi credente sposare alcuna di loro dopo la sua morte, pace e benedizione di Allāh su di lui. E i parenti hanno più diritto, secondo la Legge di Allāh, di ottenere l'eredità dei credenti emigrati per la causa di Allāh, questi sono coloro che ereditavano i beni reciprocamente all'inizio dell'Islam, dopodiché le regole riguardo la loro eredità vennero modificate, a meno che, o voi credenti, non concediate qualcosa ai vostri parenti che non hanno diritto all'eredità, per mantenere buoni rapporti e per concessione: ciò vi è permesso. Tale è la Legge preservata nella Matrice del Libro, ed è necessario seguirla."
    },
    {
      "resource_id": 176,
      "text": "E rammenta – o Messaggero – di quando stabilimmo un saldo patto con i profeti di adorare Allāh solo e di non associarGli nulla, e di comunicare la rivelazione che venne fatta scendere su di loro, e, in particolare, come abbiamo fatto con te, Nūħ, Ibrāhīm, Mūsā e ‘Īsā, figlio di Maryem: Stipulammo con loro un saldo patto di essere fedeli alla missione di comunicare i messaggi di Allāh che venne loro affidata."
    },
    {
      "resource_id": 176,
      "text": "Allāh stipulò un saldo patto con i profeti, al fine di interrogarli sulla veridicità dei messaggeri, in modo da indurre i miscredenti alla colpa; e Allāh ha preparato, per coloro che rinnegano i Suoi messaggeri, nel Giorno del Giudizio, una punizione dolorosa, ovvero il fuoco dell'Inferno."
    },
    {
      "resource_id": 176,
      "text": "O voi che avete creduto in Allāh e che avete seguito la Sua Legge, rammentate le grazie di Allāh nei vostri confronti, quando l'esercito dei miscredenti giunse a Medinah, uniti per combattervi, e vennero sostenuti dagli ipocriti e dagli Ebrei, ed inviammo contro di loro un vento, ovvero il vento incessante, che sostenne il Profeta pace e benedizioni di Allāh siano su di lui ﷺ; e inviammo soldati angelici, che voi non poteste vedere, e i miscredenti voltarono le spalle in fuga, senza poter far nulla. E Allāh è Consapevole di ciò che fate; nulla di tutto ciò Gli è nascosto e vi ricompenserà per questo."
    },
    {
      "resource_id": 176,
      "text": "Quando i miscredenti giunsero dalla cima della valle e dal fondo, da est e da ovest, in quel momento, i vostri occhi guardavano tutto tranne che il nemico, e avevate un nodo in gola per il terrore, e cominciaste a fare vari pensieri riguardo Allāh, a volte pensando che vi avrebbe sostenuto, e a volte pensando che non lo avrebbe fatto."
    },
    {
      "resource_id": 176,
      "text": "In quella situazione, nella battaglia della trincea(غزوة الخندق), i credenti vennero messi alla prova e tremarono di terrore, ma i loro nemici non poterono aggredirli, e questa tentazione servì per fare distinzione tra i credenti e gli ipocriti."
    },
    {
      "resource_id": 176,
      "text": "In quel giorno, gli ipocriti e coloro che hanno una fede debole e che sono colmi di dubbi, dissero: \"La vittoria sul nostro nemico, che Allāh e il Suo Messaggero ci hanno promesso, e la promessa di ottenere autorità in terra non è altro che falsità priva di fondamento\""
    },
    {
      "resource_id": 176,
      "text": "E rammenta – o Messaggero – di quando una parte degli ipocriti disse al popolo di Medinah: \"O popolo di Yiathrib (il nome di Medinah antecedente all'Islām), non dimorate sul lato basso della montagnaسفح سَلْع, nei pressi delle trincee; tornate alle vostre case\", mentre un'altra parte di loro chiese al Profeta il permesso di tornare alle loro case, con la scusa che fossero esposte al nemico; tuttavia non erano esposte come affermavano, ma, in verità, erano solo false scuse per fuggire dal nemico."
    },
    {
      "resource_id": 176,
      "text": "Se il nemico fosse entrato in Medinah da ogni parte, e avesse chiesto loro di tornare alla miscredenza e all'idolatria nei confronti di Allāh, lo avrebbero accettato; e quelli che ripudiarono la loro fede per tornare alla miscredenza non furono che pochi."
    },
    {
      "resource_id": 176,
      "text": "Questi ipocriti promisero ad Allāh, dopo essere fuggiti nel giorno di Uħud أُحُدْ, che, se avessero partecipato ad un'altra battaglia, avrebbero combattuto il loro nemico e che non sarebbero fuggiti per loro timore, ma tradirono la loro promessa; tuttavia, il suddito è responsabile di ciò che promette ad Allāh e verrà interrogato su questo."
    },
    {
      "resource_id": 176,
      "text": "Di', o Messaggero, a costoro: \"Disertare dalla battaglia per timore di morire o di essere uccisi non vi gioverà, poiché il destino è stato già stabilito, e se fuggite, e la vostra ora non è ancora giunta, non godrete della vita se non per un breve periodo\""
    },
    {
      "resource_id": 176,
      "text": "Di' loro, o Messaggero: \"Chi potrà impedire ad Allāh di infliggervi ciò che temete, nel caso voglia farlo, come la morte o l'uccisione, oppure concedervi la salvezza e i beni che desiderate: nessuno può impedirglieLo, e questi ipocriti non troveranno, all'infuori di Allāh, protettore che curi i loro affari, né sostenitore che li possa salvare dalla punizione di Allāh."
    },
    {
      "resource_id": 176,
      "text": "Allāh è Consapevole di chi siano coloro, tra di voi, che scoraggiano gli altri dal combattere con il Messaggero di Allāh pace e benedizioni di Allāh su di lui ﷺ, e di coloro che dicono ai loro fratelli: \"Venite con noi e non combattere assieme a lui, così non verrete uccisi: noi temiamo che verreste uccisi\". Costoro che scoraggiano gli altri non partecipano alle battaglie se non di rado per tenere lontana da loro la vergogna, non sostengono Allāh e il Suo Messaggero."
    },
    {
      "resource_id": 176,
      "text": "per avarizia, o credenti, e non vi aiutano elargendo i loro beni, poiché trattengono i loro animi e preservano sé stessi, rifiutandosi di combattere con voi, e mancano di affetto nei vostri confronti poiché non vi aiutano. Se sono in preda al terrore quando vi è lo scontro con il nemico, li vedi osservarti - o Profeta - e i loro occhi vagano come se stessero per morire. Quando il loro timore svanisce e si rasserenano, vi fanno del male con le loro lingue taglienti e non cercano altro che il bottino. Coloro che possiedono tali caratteristiche non sono veri credenti. Allāh ha vanificato la ricompensa delle loro azioni, e vanificarla è cosa facile per Allāh."
    },
    {
      "resource_id": 176,
      "text": "Questi vigliacchi pensano forse che le fazioni che si ostinano a combattere il Messaggero di Allāh pace e le benedizioni di Allāh siano su di lui ﷺ e a combattere i credenti non si ritireranno finché non stermineranno i credenti?! Se queste fazioni dovessero tornare, questi ipocriti desidererebbero abbandonare Medinah con i beduini, chiedendo vostre notizie: \"Che vi è accaduto dopo aver combattuto il nemico?\". Se fossero stati con voi, o credenti, solo pochi di loro avrebbero combattuto con voi: non date loro peso e non curatevi di loro."
    },
    {
      "resource_id": 176,
      "text": "Avete un esempio in ciò che il Messaggero di Allāh ha detto e ha fatto, e ciò è un buon modello, poiché egli è una persona onorevole e ha partecipato di persona alla guerra: come potete anteporre le vostre anime alla sua? Non prendono esempio dal Messaggero di Allāh, pace e benedizioni di Allāh sia su di lui ﷺ, se non coloro che hanno fede nell'Ultimo Giorno, che si preparano ad esso e che menzionano molto Allāh. Tuttavia, chi non crede nell'Ultimo Giorno e non menziona molto Allāh, in verità, non prende come esempio il Suo Messaggero, pace e benedizione di Allāh su di lui ﷺ."
    },
    {
      "resource_id": 176,
      "text": "Quando i credenti videro le fazioni unite per combatterli, dissero: \"Questa è la prova, l'avversità e la vittoria che Allāh e il Suo Messaggero ci hanno promesso, e Allāh e il Suo Messaggero sono stati veritieri per quanto riguarda ciò\". Difatti si realizzò, e vedere queste fazioni non fece altro che aumentare la loro fede in Allāh e la loro sottomissione a Lui."
    },
    {
      "resource_id": 176,
      "text": "Tra i credenti vi sono uomini che furono sinceri nei confronti di Allāh; adempirono alle loro promesse di essere saldi e di pazientare nella lotta per la causa di Allāh. Tra di loro vi è chi è morto o che è stato ucciso per la causa di Allāh, e vi è chi cerca il martirio per la Sua causa; questi credenti non tradirono ciò che promisero ad Allāh, come fecero gli ipocriti dinanzi ai loro nemici,"
    },
    {
      "resource_id": 176,
      "text": "affinché Allāh ricompensi i sinceri in ciò che hanno promesso ad Allāh per la loro fedeltà e per aver adempiuto ai patti, mentre punirà gli ipocriti, coloro che tradiscono i patti, se Egli vuole, facendoli morire prima che si pentano della loro miscredenza, oppure li indurrà a pentirsi, guidandoli al pentimento; e Allāh è Perdonatore nei confronti di chi si pente per i propri peccati, Misericordioso con lui."
    },
    {
      "resource_id": 176,
      "text": "E Allāh rispose a Ǭura'ysh e Ghatafān, e a quelli che erano assieme a loro, con l'afflizione e la disperazione, impedendo loro di ottenere ciò che speravano. Non ottennero ciò che volevano, ovvero sterminare i credenti, e Allāh fece cessare la lotta dei credenti contro di loro tramite il vento e gli angeli che inviò; e Allāh è Forte e Potente, nessuno osa sfidarLo senza che Egli lo vinca e lo abbandoni."
    },
    {
      "resource_id": 176,
      "text": "E Allāh fece scendere gli Ebrei che li aiutarono dalle loro fortezze, in cui si rifugiavano dai loro nemici, e instillò il timore nei loro animi: avete ucciso una parte di loro, mentre avete preso prigioniera un'altra parte."
    },
    {
      "resource_id": 176,
      "text": "E Allāh vi concesse il potere dopo la distruzione delle loro terre, compresi i campi e le palme, e vi concesse autorità sulle loro dimore e le loro ricchezze, e vi concesse sovranità sulla terra di Khaybarخَيْبَر, nella quale non siete ancora giunti, ma in cui giungerete, e questo è una promessa e un buon annuncio per i credenti; e Allāh è Onnipotente, nulla Gli è impossibile."
    },
    {
      "resource_id": 176,
      "text": "O Profeta, di' alle tue mogli, quando ti hanno chiesto di aumentare le spese, mentre non hai la possibilità di assecondare le loro richieste: \"In verità, se desiderate la vita terrena e l'ornamento che vi è in essa, venite da me e vi concederò il divorzio, e divorzierò in un modo benevolo, privo di risentimento\"."
    },
    {
      "resource_id": 176,
      "text": "E se desiderate il compiacimento di Allāh e il compiacimento del Suo Messaggero, e se desiderate il Paradiso nell'Ultima Dimoraالدّارالآخرة, allora sopportate le vostre condizioni; in verità, Allāh ha preparato, per coloro che hanno sopportato con costanza e con quieto vivere, una buona ricompensa."
    },
    {
      "resource_id": 176,
      "text": "O donne del Profeta يَٰنِسَآءَ ٱلنَّبِيِّ, riguardo colei che commette un peccato evidente, verrà raddoppiata la sua punizione, nel Giorno della Resurrezione يوم القيامة, a causa della sua posizione e del suo rango, e per proteggere l'onore del Profeta, pace e benedizione di Allāh su di Lui ﷺ; e raddoppiare è cosa facile per Allāh."
    },
    {
      "resource_id": 176,
      "text": "E chiunque tra voi perseveri nell'obbedienza ad Allāh e al Suo Messaggero, e compia buone azioni che compiacciono Allāh, gli concederemo doppia ricompensa, e altro ancora, rispetto a tutte le altre donne. E abbiamo preparato per quest'ultima, nell'Aldilà, una buona ricompensa, ovvero il Paradiso."
    },
    {
      "resource_id": 176,
      "text": "O donne del Profeta Muħammed, la pace e la benedizioni siano su di lui ﷺ, non godete del rango e dell'onore delle altre donne; al contrario, godete di un rango e un onore superiori, che altre donne non possono ottenere, se obbedite agli ordini di Allāh e vi allontanate dai Suoi divieti. Non utilizzate parole suadenti o una voce ammaliante quando parlate con uomini estranei, poiché può accadere che chi ha il cuore malato di ipocrisia e di illeciti desideri possa fraintendere; e utilizzate parole prive di ambiguità e inequivocabili, a seconda delle necessità."
    },
    {
      "resource_id": 176,
      "text": "E restate nelle vostre case, non uscitene se non vi è la necessità, e non mostrate la vostra bellezza come facevano le donne prima dell'Islām, allo scopo di conquistare uomini, compite la Preghiera con devozione, elargite la Zakēt prelevando dai vostri beni, e obbedite ad Allāh e al Suo Messaggero; in verità Allāh, gloria Sua, vuole allontanare da voi il male e la malignità, o mogli del Messaggero di Allāh, o suoi famigliari, Egli vuole purificare i vostri animi per adornarli delle virtù dell'educazione, e liberarli dalla viltà con una purificazione completa, priva di impurità."
    },
    {
      "resource_id": 176,
      "text": "Recitate nelle vostre case i versetti che Allāh ha rivelato al Suo Messaggero, e l'onorata Sunnah del Suo Messaggero; in verità, Allāh è stato Generoso nei vostri confronti, scegliendovi per abitare le case del Profeta; Egli è Ben Informato sul vostro conto e vi ha scelte come mogli del Suo Messaggero e scegliendovi come madri di tutti i credenti della sua comunità."
    },
    {
      "resource_id": 176,
      "text": "In verità, gli uomini e le donne che si sono sottomessi ad Allāh con obbedienza, gli uomini e le donne che credono in Allāh, gli uomini e le donne che obbediscono ad Allāh, gli uomini e le donne sinceri nella fede e nelle parole, gli uomini e le donne che perseverano nell'obbedienza, che evitano la disobbedienza, e che sopportano le disgrazie, gli uomini e le donne che elargiscono i loro beni, obbligatoriamente o volontariamente; le donne e gli uomini che digiunano per Allāh, obbligatoriamente o volontariamente, gli uomini e le donne che preservano la castità, evitando di mostrare le proprie intimità a chi non spetta vederle, e che si tengono lontani dalla nefandezza, dall'adulterio e da ciò che conduce ad esso e gli uomini e le donne che menzionano molto Allāh con i loro cuori e le loro lingue, intimamente ed esternamente, Allāh ha preparato per loro il perdono, da parte Sua, dei loro peccati, e ha preparato per loro, nel Giorno della Resurrezione, una grande ricompensa, ovvero il Paradiso."
    },
    {
      "resource_id": 176,
      "text": "Non è ammissibile che un credente o una credente, nel caso Allāh e il Suo Messaggero emettano un ordine, abbiano la possibilità di accettare o rifiutare, chi disobbedisce ad Allāh e al Suo Messaggero è chiaramente sviato dalla Retta Via."
    },
    {
      "resource_id": 176,
      "text": "E mentre dicevi – o Messaggero – a colui al quale Allāh ha concesso una grazia, ovvero la grazia dell'Islām, e a cui tu hai fatto la grazia di liberarlo dalla schiavitù – e con ciò, ci si riferisce a Zeid bin Ħārithah, che Allāh sia soddisfatto di loro - quando venne a consultarsi sul divorzio da sua moglie, Zeinab bint Jaħsh: \"Resta con tua moglie e non divorziare da lei, e temi Allāh, obbedendo ai Suoi ordini e rispettando i Suoi divieti\", tu nascondevi nel tuo animo, o Messaggero, ciò che Allāh ti ha ispirato, ovvero di sposare Zeinab, per timore della gente, Allāh rivelerà il divorzio di Zeid, e poi il tuo matrimonio con lei. Allāh è più meritevole di essere temuto, in questa faccenda; quando Zeid si rasserenò e desiderò divorziare da lei, te l'abbiamo concessa in sposa, in modo che non fosse un peccato, per i credenti, il fatto di sposare le mogli dei loro figli adottivi, nel caso divorziassero e trascorso il periodo dovuto; e il decreto di Allāh verrà comunque realizzato, senza che nessuno possa impedirlo né opporvisi."
    },
    {
      "resource_id": 176,
      "text": "Il Profeta Muħammed pace e benedizioni di Allāh sia su di lui ﷺ,non aveva commesso peccato, o non si era contenuto in ciò che Allāh gli ha consentito sulla questione dell'ammissibilità di sposare la moglie del proprio figlio adottivo, ed in ciò egli segue la dottrina dei Profeti che lo precedettero. Egli, pace e benedizione di Allāh su di lui ﷺ, non fa eccezione, a tale riguardo, rispetto agli altri profeti, secondo ciò che Allāh ha decretato per concludere tale matrimonio, revocando l'adozione: il Profeta non poteva avere alcuna opinione in merito, né alcuna scelta; la legge di Allāh viene applicata senza che nessuno possa impedirlo."
    },
    {
      "resource_id": 176,
      "text": "Questi profeti, comunicano i messaggi di Allāh loro rivelati, ai loro popoli, e non temono nessuno all'infuori di Allāh, gloria Sua, L'Altissimo, e non danno importanza a ciò che gli altri dicono, quando fanno ciò che Allāh ha loro permesso. Allāh è Sufficiente come custode delle azioni dei Suoi sudditi, e li ricompenserà o li punirà per esse: se si tratta di bene, col bene, mentre se si tratta di male, col male."
    },
    {
      "resource_id": 176,
      "text": "Muħammed non è padre di uno dei vostri uomini, né il padre di Zeid, così che gli sia proibito sposare sua moglie dopo che quest'ultimo abbia divorziato da lei; piuttosto, egli è un Messaggero di Allāh per tutta la gente e l'ultimo Profeta, e non vi sarà alcun Profeta dopo di lui; e Allāh è Onnisciente, nulla Gli è nascosto riguardo gli affari dei Suoi sudditi."
    },
    {
      "resource_id": 176,
      "text": "O voi che credete in Allāh e che fate ciò che Egli vi ha ordinato, menzionate molto Allāh con i vostri cuori, le vostre lingue e i vostri sensi."
    },
    {
      "resource_id": 176,
      "text": "E lodatelo, gloria Sua, e affermate la Sua Unicità all'inizio del giorno e al suo termine, poiché sono due azioni virtuose."
    },
    {
      "resource_id": 176,
      "text": "Colui che ha pietà di voi e vi loda, e i cui Angeli pregano che voi usciate dall'oscurità della miscredenza alla luce della fede, ed Egli è Misericordioso nei confronti dei credenti: non li punisce se Gli obbediscono, seguendo i Suoi ordini e rispettando i Suoi divieti."
    },
    {
      "resource_id": 176,
      "text": "Il saluto dei credenti, nel Giorno in cui incontreranno il loro Dio, sarà: \"Pace e salvezza da ogni male\". E Allāh ha preparato per loro una generosa ricompensa, ovvero il Paradiso, come retribuzione per la loro obbedienza a Lui, e per non averGli disobbedito."
    },
    {
      "resource_id": 176,
      "text": "O Profeta, in verità, ti abbiamo inviato alla gente, come loro testimone di aver comunicato ciò che ti è stato concesso, e come annunciatore per i credenti, portando il buon annuncio del Paradiso che Allāh ha preparato per loro, e per incutere timore ai miscredenti della punizione che Egli ha preparato per la loro."
    },
    {
      "resource_id": 176,
      "text": "E ti abbiamo inviato come predicatore che invita all'Unicità di Allāh e ad obbedire ai Suoi ordini, e ti abbiamo inviato come luce radiosa che illumini chiunque cerchi la Buona Guida."
    },
    {
      "resource_id": 176,
      "text": "E informa i credenti in Allāh, coloro che si attengono alla Sua legge, di ciò che li soddisferà: otterranno da parte di Allāh, gloria Sua, un'eccellente ricompensa, che include il sostegno in vita, il trionfo nell'Aldilà e l'ingresso nel Paradiso."
    },
    {
      "resource_id": 176,
      "text": "E non obbedire ai miscredenti e agli ipocriti nei loro inviti a ostacolare la religione di Allāh, e non curarti di loro: potrebbe essere un atteggiamento migliore, affinché credano a ciò che hai loro comunicato. Affidati ad Allāh in tutti i tuoi affari, incluso il sostegno contro i tuoi nemici; Allāh è Sufficiente come tutore per il suddito che si affida a Lui in tutte le sue questioni, in vita e nell'Aldilà."
    },
    {
      "resource_id": 176,
      "text": "O voi che credete in Allāh e che fate ciò che Egli vi ha prescritto, se contraete con le credenti un contratto di matrimonio e poi divorziate da esse prima che venga consumato, non potete obbligarle a rispettare il periodo di attesa, sia dichiarando la propria purezza che attendendo che siano trascorsi i mesi previsti, in modo da accertarsi che non siano gravide, poiché il matrimonio non è stato consumato; e fatele vivere degnamente, secondo le vostre possibilità, per rasserenarle del divorzio che hanno appena affrontato, e lasciate che raggiungano i loro famigliari senza fare loro alcun male."
    },
    {
      "resource_id": 176,
      "text": "O Profeta, in verità ti abbiamo concesso delle mogli a cui hai donato la dote loro dovuta, e ti abbiamo permesso le schiave di guerra che Allāh ti ha concesso, e ti abbiamo permesso di sposare le figlie di tuo zio paterno, e le figlie delle tue zie paterne, e di sposare le figlie del tuo zio materno e le figlie delle tue zie materne che sono emigrate con te dalla Mekkah a Medinah; e ti abbiamo permesso di sposare una donna credente, se ti si offre senza chiedere una dote, se vuoi sposarla; questo tipo di matrimonio è riservato a lui, pace e benedizione di Allāh su di lui, e non è permesso ai suoi seguaci. Noi siamo Consapevoli di ciò che abbiamo decretato per i credenti, riguardo le loro mogli, ovvero che non sia loro permesso sposare più di quattro donne, e di ciò che abbiamo decretato per loro riguardo le loro schiave, di cui possono godere senza limiti di numero. Ti abbiamo permesso ciò che ti abbiamo permesso, di quanto è stato menzionato, e che non abbiamo permesso ad altri, in modo da crearti difficoltà e non aggravarti; e Allāh è Perdonatore nei confronti dei Suoi sudditi pentiti, Misericordioso con loro."
    },
    {
      "resource_id": 176,
      "text": "Tu puoi far attendere – o Messaggero – la moglie con cui sei tenuto a dormire, come vuoi, o non dormire con lei, e puoi intrattenerti con quella che vuoi per dormire con lei; non commetti peccato se ti intrattieni con una donna che avrebbe dovuto attendere, dormendo con lei: Questa possibilità di scelta e questo permesso che ti è stato concesso è cosa migliore per soddisfarle; e che siano soddisfatte di ciò che hai loro concesso. E devono sapere che, in verità, non hai trascurato alcun dovere e che non hai fatto torto ad alcuno. E Allāh è Consapevole delle preferenze che celate nei vostri cuori, o uomini; e Allāh è Consapevole delle azioni dei Suoi sudditi: Nulla di ciò Gli è nascosto; Tenero, non li indirizza con la punizione affinché si pentano dinanzi a Lui."
    },
    {
      "resource_id": 176,
      "text": "Non ti è permesso - o Messaggero - sposare donne diverse dalle tue mogli; e non ti è permesso divorziare da loro, o di divorziare da alcune di loro; non ti è permesso sposare altre donne, anche se sei attratto dalla loro bellezza, desiderando sposare donne all'infuori delle tue; tuttavia, ti è permesso di godere delle tue schiave senza limiti di numero; e Allāh è Osservatore di ogni cosa. Questa legge dimostra la virtù delle madri dei credenti, dalle quali è stato proibito al Profeta di divorziare, o di sposare altre donne."
    },
    {
      "resource_id": 176,
      "text": "O voi che credete in Allāh e che vi attenete a ciò che Allāh vi ha prescritto, non entrate nelle case del Profeta finché Egli non vi autorizzi ad entrare, invitandovi a mangiare, in attesa che il cibo sia pronto e non prolungate la vostra permanenza; tuttavia, se siete invitati a mangiare, entrate; non appena avete terminato di mangiare, andate e non restate perché desiderate dialogare; in verità, il fatto che vi tratteniate infastidisce il Profeta, pace e benedizione di Allāh su di lui, poiché si imbarazza nel dirvi di andare via, mentre Allāh non ha timore di ordinare la verità, e vi ha ordinato di andare via in modo da non infastidirlo, pace e benedizione di Allāh su di lui ﷺ, con la vostra permanenza. E se chiedete qualcosa alle mogli del Profeta, pace e benedizione di Allāh su di lui ﷺ, come un recipiente o cose simili, chiedete ciò di cui avete bisogno da dietro un divisorio, e non chiedete qualcosa direttamente, in modo che il vostro sguardo non cada su di loro, per rispetto nei loro confronti e del rango del Messaggero di Allāh, pace e benedizione di Allāh su di lui ﷺ. La richiesta di fare ciò da dietro un divisorio è cosa migliore per la purezza dei vostri e dei loro cuori, affinché Satana non penetri nei vostri e nei loro cuori con i sussurri, abbellendovi la nefandezza. E non vi è permesso, o credenti, disturbare il Messaggero di Allāh restando a discutere, né di sposare le sue mogli dopo la sua morte: esse sono le madri dei credenti, e a nessuno è permesso sposare la propria madre; in verità, uno dei torti che potete fare al Profeta è quello di sposare le sue mogli dopo la sua morte, e ciò è considerato, presso Allāh, un grave peccato."
    },
    {
      "resource_id": 176,
      "text": "Che mostriate qualche vostra azione o che la celiate nei vostri animi, nulla può essere nascosto ad Allāh. In verità, Allāh è Onnisciente, nessuna azione, né vostra, né di altri, Gli è nascosta, ed Egli vi retribuirà per le vostre azioni: Se buone, con il bene, se malvagie, con il male."
    },
    {
      "resource_id": 176,
      "text": "Non vi è peccato se le vedono e parlano con loro, senza divisorio, i loro padri, i loro figli, i loro fratelli, i figli dei loro fratelli, i figli delle loro sorelle, sia di sangue che di latte; e non commettono peccato se parlano con loro, senza divisorio, le donne credenti e le loro schiave. E credete in Allāh, o credenti, per ciò che vi ha ordinato e ciò da cui vi ha dissuaso, gloria Sua: Egli osserva quello che mostrate e i gesti che compite."
    },
    {
      "resource_id": 176,
      "text": "In verità, Allāh, presso gli Angeli, elogia il Suo Messaggero, pace e benedizione di Allāh su di lui ﷺ, e i Suoi angeli pregano per lui, o voi che credete in Allāh e che compite le opere che Allāh ha prescritto ai Suoi sudditi, pregate per il Messaggero e invocate pace e benedizioni su di lui ﷺ."
    },
    {
      "resource_id": 176,
      "text": "“In verità, coloro che disobbediscono ad Allāh e al Suo Messaggero, sia con le parole che con le azioni, sono stati allontanati ed esclusi dalla Misericordia di Allāh, in questa vita e nell'Aldilà, ed Egli ha preparato per loro, nell'Aldilà, una punizione umiliante a causa del male che hanno fatto al Profeta”."
    },
    {
      "resource_id": 176,
      "text": "Coloro che fanno del male ai credenti e alle credenti con le parole o le azioni, senza che lo meritino, hanno commesso un evidente peccato."
    },
    {
      "resource_id": 176,
      "text": "O Profeta, di' alle tue mogli, alle tue figlie e alle donne dei credenti: \"Copritevi, in modo che la parte che è proibito mostrare non venga vista dagli uomini; ciò è cosa migliore affinché venga riconosciuto che sono donne libere, in modo che non rischino che qualcuno le infastidisca, come accade con le schiave. E Allāh è Perdonatore dei peccati dei Suoi sudditi pentiti, Misericordioso con loro."
    },
    {
      "resource_id": 176,
      "text": "Se gli ipocriti non cessano con la loro ipocrisia, nascondendo la miscredenza e ostentando l'Islam, e così quelli che hanno il cuore corrotto dai vizi, e ancora quelli che portano false notizie in Medinah allo scopo di dividere i credenti, ti ordineremo, o Messaggero, di punirli, e ti concederemo autorità su di loro; dopodiché, non resteranno ad abitare con voi in Medinah che per poco, al fine di punirli ed espellerli da essa a causa della loro corruzione in terra,"
    },
    {
      "resource_id": 176,
      "text": "esclusi dalla misericordia di Allāh, ovunque si trovino, devono essere presi e uccisi senza pietà, a causa della loro ipocrisia e per aver diffuso la corruzione in terra."
    },
    {
      "resource_id": 176,
      "text": "Questa corrente Legge di Allāh che riguarda gli ipocriti, nel caso mostrino la loro ipocrisia, è una stabile Legge di Allāh, e non troverai alcun cambiamento in essa."
    },
    {
      "resource_id": 176,
      "text": "Gli idolatri ti interrogano, o Messaggero, con rifiuto e diniego, e così anche gli Ebrei, riguardo l'Ora: \"Quando giungerà il suo momento?\" Di' a costoro: \"La conoscenza dell'Ora risiede presso Allāh, ed io ne sono completamente ignaro\". E cosa puoi saperne, o Messaggero? In verità, l'Ora potrebbe essere vicina."
    },
    {
      "resource_id": 176,
      "text": "In verità Allāh, gloria Sua, ha escluso i miscredenti dalla Sua Misericordia, e ha preparato per loro, nel Giorno della Resurrezione, un Fuoco ardente che li attende."
    },
    {
      "resource_id": 176,
      "text": "Resteranno nella punizione del Fuoco, preparata per loro, per l'eternità, e non troveranno, in esso, un protettore che potrà essere loro utile, né un sostenitore che possa salvarli dalla punizione."
    },
    {
      "resource_id": 176,
      "text": "Nel Giorno del Giudizio, i loro volti verranno rigirati nel Fuoco dell'Inferno, e diranno, con grande rimorso e rimpianto: \"Se solo avessimo obbedito ad Allāh nella nostra vita terrena, seguendo i Suoi ordini e rispettando i Suoi divieti, e se solo avessimo obbedito al Messaggero su quanto ci ha comunicato per conto del Suo Dio!\""
    },
    {
      "resource_id": 176,
      "text": "Costoro presentarono vane scuse, dicendo: \"Nostro Dio, in verità abbiamo obbedito ai nostri capi e alle autorità del nostro popolo: essi ci hanno sviati dalla Retta Via."
    },
    {
      "resource_id": 176,
      "text": "Nostro Dio, infliggi a questi capi e a queste autorità che ci hanno sviati dalla Retta Via, doppia punizione rispetto alla nostra, per averci sviato, e allontanali dalla Tua Misericordia senza alcuna possibilità di ritorno."
    },
    {
      "resource_id": 176,
      "text": "O voi che credete in Allāh e che fate ciò che Egli ha decretato, non infastidite il vostro Messaggero, altrimenti sarete come coloro che insultarono Mūsā, dicendogli di avere un difetto corporeo, e Allāh lo liberò dalle loro accuse, e fu dimostrato loro che era sano. Mūsā possiede un alto rango presso Allāh e le sue richieste non venivano respinte e il suo impegno non era mai invano."
    },
    {
      "resource_id": 176,
      "text": "O voi che credete in Allāh e che vi attenete a ciò che Egli ha prescritto, temete Allāh, obbedendo ai Suoi ordini e rispettando i Suoi divieti, e pronunciate parole rette e veritiere."
    },
    {
      "resource_id": 176,
      "text": "In verità, se temete Allāh e pronunciate parole giuste, ciò purifica le vostre azioni, ed Egli le accetterà da parte vostra, cancellerà i vostri peccati e non vi rimprovererà per essi; e chi obbedisce ad Allāh e al Suo Messaggero otterrà un grande trionfo, senza pari, ovvero il trionfo del compiacimento di Allāh e dell'ingresso nel Paradiso."
    },
    {
      "resource_id": 176,
      "text": "In verità, abbiamo proposto gli obblighi della Shari'ah, con le ricchezze e i segreti che essi contengono, ai cieli, alla terra e alle montagne, e rifiutarono di prendersene carico, poiché temevano le sue conseguenze; mentre l'uomo accettò tale incarico: in verità, egli ha fece torto a se stesso, ignaro delle conseguenze di ciò di cui si fece carico."
    },
    {
      "resource_id": 176,
      "text": "L'uomo lo accettò per destino stabilito da Allāh, in modo che Allāh punisca gli uomini e le donne ipocrite, e gli uomini e le donne idolatre, per la loro ipocrisia e per aver associato altri ad Allāh; e Allāh aiuta al pentimento i credenti e le credenti, coloro che sono stati in grado di portare a termine l'incarico; e Allāh è Perdonatore nei confronti dei Suoi sudditi pentiti, Misericordioso con loro."
    }
  ],
  "meta": {
    "translation_name": "Italian Mokhtasar",
    "author_name": "Al-Mukhtasar",
    "filters": { "resource_id": 176, "chapter_number": "33" }
  }
}
