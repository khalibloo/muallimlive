{
  "translations": [
    { "resource_id": 106, "text": "Хьа-мūм<sup foot_note=113998>1</sup>." },
    {
      "resource_id": 106,
      "text": "Жайна (Къуръан) охьадоссор ду /хIара/ Ша веза волчу‚ хьукам /нийса/ деш волчу Делера."
    },
    {
      "resource_id": 106,
      "text": "Оха ца кхоьллина стигланаш а‚ латта а‚ цу шиннан юккъехь мел дерг а бакъонца бен‚ цIе тоьхначу ханна бен. Керста хилларш шайна тийсинчу /эхартан 1азапан/ кхерамех дIа ма боьрзу."
    },
    {
      "resource_id": 106,
      "text": "Ахь āла: \"Дийцал суна, Дела а витина, аш /шайга/ кхойкхучарех<sup foot_note=113999>1</sup>. ХIун кхоьллина цара латтах‚ я царна накъосталла ду /Делаца цхьана хIума кхолларехь/ стигланашкахь? Схьало соьга жайна хIокхул (Къуръанал) хьалха /доссийна долу/‚ я Iилманах лар, шу бакълуйш хиллехь\"."
    },
    {
      "resource_id": 106,
      "text": "Мила ву вунō тилавелла ша Дела воцучуьнга кхойкхуш волчул, шена жоп цалучуьнга къематде кхаччалц‚ уьш церан кхайкхарх (Iибадатах) гIовпал а болуш? /Вац цхьа а!/"
    },
    {
      "resource_id": 106,
      "text": "Нах гулбича /къематдийнахь/, уьш хили царна мостагIий‚ церан Iибадатана керста."
    },
    {
      "resource_id": 106,
      "text": "Шайна тIехь Тхан билгала долу аяташ доьшуш, керста хиллачара элира бакъдолчух (Къуръанах), и шайга деъначул тIаьхьа: \"ХIара билгала долу бозбуунчалла ду\"."
    },
    {
      "resource_id": 106,
      "text": "Я цара олу: \"Цо<sup foot_note=114000>1</sup>/шегара/ кхоьллина иза?\" Ахь āла: \"Ас иза /Къуръан/ айса кхоьллинехьара, аш доладийр ма дац суна Делера хIумма а (шуна ницкъ кхочур бацара сох Делан Iазап духатоха, тIаккха шун дуьхьа ас хIунда кхуллу и сайгара)? Иза дика хууш ву-кх аш цунах /Къуръанах/ дуьйцург. Кхачо ю-кх Цуьнца теш хила суна а‚ шуна а юккъехь. Иза гечдийриг а ву‚ къинхетаме верг а ву\"."
    },
    {
      "resource_id": 106,
      "text": "Ахь āла: \"Со хилла вац элчанех дуьххьар ваийтинарг‚ суна ца хаьа сайх хIун дийр ду а‚ шух /хIун дийр ду а/. Со тIаьхьахIутту деккъа сайга вехьеца хаийтинчунна. Со ма вац билгала волу кхерамча бен\"."
    },
    {
      "resource_id": 106,
      "text": "Ахь āла: \"Аш дийцал суна /шайн хьолах/ иза /Къуръан/ Делан агIорхьара хилча, аш цунна керстаналла дина‚ ткъа Исраилан кIентех цхьаммо<sup foot_note=114001>1</sup>тешалла ди и санначунна тIехь<sup foot_note=114002>2</sup>. Цо ийман диллира‚ шу курадевлира. Баккъалла а, Дāла нис ма ца до зуламе долу къам\"."
    },
    {
      "resource_id": 106,
      "text": "Цатешначара элира ийман диллнчарех: \"/Иза‚ ислам дин/ дика хиллехьара, тхол хьалха цунна тIе кхиар ма бацара уьш\". Шаьш цуьнца (Къуръанца) нийсачу новкъа нис ца белча‚ цара эр ду: \"ХIара хьалхалера харцдерг ду\"."
    },
    {
      "resource_id": 106,
      "text": "Цул хьалха Мусан жайна<sup foot_note=114003>1</sup>/доссийра Оха/ баьчча а‚ къинхетам а хилла. ХIара жайна /ду/, бакъдеш /шел хьалха хилларш/‚ Iаьрбийн маттахь а долуш, кхерам таса зулам диначарна‚ кхаъ хилла дикачарна."
    },
    {
      "resource_id": 106,
      "text": "Баккъалла а, шаьш аьлларш: \"Вай Кхиош-кхобург Дела ву\"‚ тIаккха /Делан новкъахь/ чIагIбелларш − кхерам а хир ма бац царна /эхартахь Делан 1азапах/‚ уьш сингаттаме а хир ма бац /дуьненахь шайл бухадуьсчух/."
    },
    {
      "resource_id": 106,
      "text": "Уьш ялсаманин дай бу‚ цу чохь гуттар лаьттар болуш − бекхам бу /иза/ цара еш хиллачу Iамална /дуьхьал/."
    },
    {
      "resource_id": 106,
      "text": "Весет дина Оха адаме шен деца-ненаца дика хилар − нанас /кийрахь/ лелийна иза халонца‚ /дуьнена/ ваьккхина иза халонца. Иза /кийрахь/ лелоран а‚ /вакхорах/ къасторан а хан ткъе итт бутт бу /6-9 бутт кийрахь, йисина хан вакхош/. Ша г1еметтах1оьттича<sup foot_note=114004>1</sup>, шовзткъа шере ваьлча, цо<sup foot_note=114005>2</sup>элира: \"Везан Дела‚ аьтто белахь суна Хьан ниIматана баркалла ала‚ Ахь суна а‚ сан дена-нанна а делла долчу‚ Хьо шена реза волу дика Iамал ян а‚ тоделахь суна сан зуьрретехь /сан г1уллакхаш – нсбелахь уьш а нисчу новкъа/ а. Баккъалла а, ас тōба ди Хьоьга‚ баккъалла а, со /Далла/ муьт1ахьболчарах (бусалбанех) ву-кх\"."
    },
    {
      "resource_id": 106,
      "text": "Уьш (Абу-Бакр а и саннарш а) бу Оха шайгара къобалдеш берш шаьш йинчу Iамалах уггар хазаниг‚ Оха тидаме оьцур дац церан /кегий/ къинош‚ /уьш хир бу/ ялсаманин дайшкахь‚ /Делан/ бакъ хилла ваIда ю иза царна йина хилла йолу."
    },
    {
      "resource_id": 106,
      "text": "/Хьажал/ и аьлларг<sup foot_note=114006>1</sup>шен дега-нене а: \"Уьффай шу шиъ‚ аш шиммо ваIда йо суна со /веллачул тIаьхьа каш чуьра/ аравоккхур ву‚ олий‚ /дукха/ тIаьхьенаш дIа ма яхна сол хьалха /царах цхьа а ца ваьлла каш чуьра ара/. Цу шиммо<sup foot_note=114007>2</sup>гIо доьхуш Деле: \"Ма вāла декъаза‚ ийман дилла. Баккъалла а, Делан ваIда бакъ ю\". Цо<sup foot_note=114008>3</sup>олу: \"ХIорш-м хьалхалерчийн туьйранаш бен дацара\"."
    },
    {
      "resource_id": 106,
      "text": "Уьш бу шайна тIехь хьалха даханчу жинийн а‚ адамийн а умматашкахь аьлла долу дош<sup foot_note=114009>1</sup>бакъхилларш. Баккъалла а, уьш хилира эшнарш."
    },
    {
      "resource_id": 106,
      "text": "ХIоранна ша йинчу Iамалан дарж ю. Цо бекхам бийр бу царна цара йинчу Iамалашка /хьаьжна/‚ царна зулам дийр дац."
    },
    {
      "resource_id": 106,
      "text": "Оцу /къемат/дийнахь цатешнарш хьалхатоттур бу жоьжахатина‚ /цаьрга эр ду маликаша/: \"ДIадахийтина аш шайн диканаш (ни1маташ) шайн дуьненан дахарехь‚ цуьнца /дуьненца/ зовкх а хьегна аш. Тахана шуна бекхам бо сийсазаллин Iазапаца аш куралла ярна лаьттахь, цхьа а бакъо йоцуш‚ шу песакъ хиларна\"."
    },
    {
      "resource_id": 106,
      "text": "Хьахаве Iадийн ваша<sup foot_note=114010>1</sup>‚ цо кхерам тесира шен къомана Ахькъафехь<sup foot_note=114011>2</sup>‚ кхерам тосурш /элчанаш/ цул хьалха а хилира‚ тIаьхьа а хилира: \"Аш Iибадат ма делаш Далла бен‚ баккъалла а, со кхоьру шуна сийлахь-доккхачу дийнан Iазапах\"‚ аьлла."
    },
    {
      "resource_id": 106,
      "text": "Цара элира: \"Хьо веана тхуна тхо дIахьавзадан тхан делийх. Схьадаладе айхьа тхуна хир ду бохург, хьуо бакълуьйчарах хиллехь\"."
    },
    {
      "resource_id": 106,
      "text": "Цо элира: \"Баккъалла а, Iилма Далла гергахь ду‚ ас шуьга дIакхачадо со шеца ваийтинарг /и Iазап хIун ду/‚ хIетте а суна шу хета жехIал къам\"."
    },
    {
      "resource_id": 106,
      "text": "Шайна гича иза марха шайн тогIина тIе йогIуш‚ цара элира: \"ХIара марха вайна догIа дахьаш ю-кх\". \"ХIан-хIа! Иза аш ша сихдинарг (Iазап) ду − мох бу шена чохь лазош долу Iазап долу\"‚ /элира кхечара/."
    },
    {
      "resource_id": 106,
      "text": "\"Цо дохор ду массо а хIума шен Делан омраца\"‚ /элира цхьаболчара/‚ уьш Iуьйранга бевлира церан гIишлош бен гуш хIума а доцуш (Дала хIаллакбира уьш). Иштта бекхам бо Оха къинош дечу къомана."
    },
    {
      "resource_id": 106,
      "text": "Оха чIагIбинера уьш шу (къурайшаш) шеца чIагI цабинчуьнца‚ Оха хилийтира царна хазар а‚ гар а‚ дегнаш а. Царах кIелхьар ца даьккхира церан хазаро а‚ церан гаро а‚ церан дегнаша а хIумма а‚ уьш хилира Делан аятех ца тешаш‚ царах хьаьрчира уьш шех ца бешаш хилларг."
    },
    {
      "resource_id": 106,
      "text": "Оха хIаллакйира шун гонахьара ярташ‚ далийра делилш‚ уьш юхабоьрзур бацара-те."
    },
    {
      "resource_id": 106,
      "text": "ГIо ма ца дира царна, Дела а витина, Цунна гергахилийта шаьш лаьцна хиллачу дēлаша. ХIаъ‚ уьш дIатилира царах‚ Иза церан харцдерг а дара‚ цара харц кхуллуш хилларг а дара."
    },
    {
      "resource_id": 106,
      "text": "Оха хьавзира хьо волчу жинийх цхьа тоба‚ цара Къуръане ладугIу. Шаьш цигахь долуш цара /вовшашка/ элира: \"Совца /ладогIа Къуръане/\". И дешна даьлча, уьш дIадахара шен къомана тIе, кхерам тосуш."
    },
    {
      "resource_id": 106,
      "text": "Цара элира: \"ХIай тхан къам! Тхуна хезира цхьа жайна‚ Мусал тIаьхьа доссийна долу шел хьалха хиллачуьнца (Тавратаца а‚ Инжилаца а) нийса догIуш долу‚ ша нисвеш долу бакъдолчунна тIе а‚ нийсачу новкъа а."
    },
    {
      "resource_id": 106,
      "text": "ХIай тхан къам! Жоп ло Делера кхойкхуш волчунна‚ теша цунах‚ Цо гечдийр ду шун къинош‚ шу кIелхьардохур ду лазош долчу Iазапах\"."
    },
    {
      "resource_id": 106,
      "text": "Делера кхойкхуш волчунна жоп ца луш верг − ницкъ кхочур бац цунна лаьттахь /Делан Iазапах къелхьаравала/‚ Иза воцучо Iалашбийр бац уьш. Уьш билгалчу тилар чохь бу-кх!"
    },
    {
      "resource_id": 106,
      "text": "Царна ца го-техьа Ша стигланаш а‚ латта а кхоьллина волу Дела‚ уьш кхуллуш кIад ца велла волу‚ ницкъ кхочуш вуйла белларш денбан? ХIаъ‚ баккъалла а, Иза массо а хIуманна тIехь ницкъ кхочуш верг ву-кх."
    },
    {
      "resource_id": 106,
      "text": "Оцу дийнахь хьалхатоттур бу цатешнарш /жоьжахатин/ цIарна /цаьрга хоттур ду/: \"Бакъ дац хIара?\" /олуш/. Цара эр: \"ХIаъ‚ тхан Кхиош-кхобучуьнца (дуй боу оха): бакъ ду\". Цо (Дāла) элира: \"Iовша шайна Iазап шаьш ца тешаш хиларна\"."
    },
    {
      "resource_id": 106,
      "text": "Собар де‚ элчанех<sup foot_note=114012>1</sup>шайгахь чIагIо хиллачара собар дарх терра‚ сих ма де царна /Iазап доссар/. Уьш тера бу‚ шайна ваIда йинарг шайна гучу дийнахь‚ дийнан цхьана сахьтехь бен /дуьненахь/ ца лаьттинчарах. /ХIара Къуръан нахе/ дIакхачор ду /хьуна тIехь/. Песакъ къам бен хIаллакдеш ду-й? /Дац –те!/"
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "46" }
  }
}
