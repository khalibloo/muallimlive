{
  "translations": [
    { "resource_id": 819, "text": "حٰمٓ" },
    {
      "resource_id": 819,
      "text": "یہ کتاب اللہ زبردست، حکمت والے کی طرف سے اُتاری گئی ہے"
    },
    {
      "resource_id": 819,
      "text": "ہم نے آسمانوں اورزمین کواور ان کے درمیان کی چیزوں کو نہیں پیدا کیا مگر حق کے ساتھ اور معین مدت کے لیےاور جو لوگ منکر ہیں وہ اس سے بے رخی کرتے ہیں جس سے ان کو ڈرایاگیا ہے"
    },
    {
      "resource_id": 819,
      "text": "کہو کہ تم نے غور بھی کیا ان چیزوں پر جن کو تم اللہ کے سواپکارتے ہو، مجھے دکھاؤکہ انھوں نے زمین میں کیا بنایا ہے، یا ان کاآسمان میں کچھ ساجھا ہے، میرے پاس اس سے پہلے کی کوئی کتاب لے آؤ یا کوئی علم جو چلاآتا ہو، اگر تم سچّے ہو"
    },
    {
      "resource_id": 819,
      "text": "اور اس شخص سے زیادہ گمراہ کون ہوگا جو اللہ کو چھوڑ کران کو پکارے جو قیامت تک اس کا جواب نہیں دے سکتے، اور ان کو ان کے پکارنے کی بھی خبر نہیں"
    },
    {
      "resource_id": 819,
      "text": "اور جب لوگ اكٹھا کيے جائیں گے تو وہ ان کے دشمن ہوں گے اور ان کی عبادت کے منکر بن جائیں گے"
    },
    {
      "resource_id": 819,
      "text": "اور جب ہماری کھلی کھلی آیتیں ان کو پڑھ کر سنائی جاتی ہیں تومنکرلوگ اس حق کی بابت، جب کہ وہ ان کے پاس پہنچتا ہے، کہتے ہیں کہ یہ کھلا ہوا جادو ہے"
    },
    {
      "resource_id": 819,
      "text": "کیا یہ لوگ کہتے ہیں کہ اس نے اس کو اپنی طرف سے بنالیا ہے کہو کہ اگر میں نے اس کو اپنی طرف سے بنایا ہے تو تم لوگ مجھ کو ذرا بھی اللہ سے بچانہیں سکتے جو باتیں تم بناتے ہو،اللہ ان کوخوب جانتا ہے وہ میرے اور تمھارے درمیان گواہی کے لیے کافی ہےاور وہ بخشنے والا اور رحمت والا ہے"
    },
    {
      "resource_id": 819,
      "text": "کہوکہ میں کوئی انوکھا رسول نہیں ہوں  اور میں نہیں جانتا کہ میرے ساتھ کیاکیا جائے گا اور تمھارے ساتھ کیا میں تو صرف اسی کا اتباع کرتا ہوں جو میری طرف وحی کے ذریعہ آتا ہے اور میں توصرف ایک کھلاہوا آگاہ کرنے والا ہوں"
    },
    {
      "resource_id": 819,
      "text": "کہو، کیا تم نے کبھی سوچا کہ اگر یہ قرآن اللہ کی جانب سے ہو اور تم نے اس کو نہیں مانا، اور بنی اسرائیل میں سے ایک گواہ نے اس جیسی کتاب پر گواہی دی ہے پس وہ ایمان لایا اور تم نے تکبر کیا بے شک اللہ ظالموں کو ہدایت نہیں دیتا"
    },
    {
      "resource_id": 819,
      "text": "اور انکار کرنے والے، ایمان لانے والوں کی نسبت کہتے ہیں کہ اگر یہ کوئی اچھی چیز ہوتی تو وہ اس پر ہم سے پہلے نہ دوڑتےاور چوں کہ انھوں نے اس سے ہدایت نہیں پائی تو اب وہ کہیں گے کہ یہ تو پرانا جھوٹ ہے"
    },
    {
      "resource_id": 819,
      "text": "اور اس سے پہلے موسیٰ کی کتاب تھی رہنما اور رحمتاور یہ ایک کتاب ہے جو اس کی تصدیق کرتی ہے، عربی زبان میں ، تاکہ ان لوگوں کو ڈرائے جنھوں نے ظلم کیا اور وہ خوش خبری ہے نیک لوگوں کے لیے"
    },
    {
      "resource_id": 819,
      "text": "بے شک جن لوگوں نے کہا کہ ہمارا رب اللہ ہے، پھر وہ اس پر جمے رہے توان لوگوں پرکوئی خوف نہیں اور نہ وہ غمگین ہوں گے"
    },
    {
      "resource_id": 819,
      "text": "یہی لوگ جنت والے ہیں جواس میں ہمیشہ رہیں گے،ان اعمال کے بدلے جو وہ دنیا میں کرتے تھے"
    },
    {
      "resource_id": 819,
      "text": "اور ہم نے انسان کو حکم دیا کہ وہ اپنے ماں باپ کے ساتھ بھلائی کرےاس کی ماں نے تکلیف کے ساتھ اس کو پیٹ میں رکھااور تکلیف کے ساتھ اس کو جَنااور اس کا حمل ميں رهنا اور دودھ چھڑانا تیس مہینے میں ہوایہاں تک کہ جب وہ اپنی پختگی کوپہنچا اور چالیس برس کو پہنچ گیا تو وہ کہنے لگاکہ اے میرے رب، مجھے توفیق دے کہ میں تیرے احسان کا شکر کروں جو تونے مجھ پر کیا اور میرے ماں باپ پر کیا اور یہ کہ میں وہ نیک عمل کروں جس سے تو راضی ہو اور میری اولاد میں بھی مجھ کو نیک اولاد دے میں نے تیری طرف رجوع کیااور میں فرماں برداروں میں سے ہوں"
    },
    {
      "resource_id": 819,
      "text": "یہ لوگ ہیں جن کے اچھے اعمال کو ہم قبول کریں گے اور ان کی برائیوں سے ہم درگزر کریں گے، وہ اہل جنت میں سے ہوں گے،سچاوعدہ جو ان سے کیا جاتا تھا"
    },
    {
      "resource_id": 819,
      "text": "اور جس نے اپنے ماں باپ سے کہا کہ میں بیزار ہوں تم سےکیا تم مجھ کو یہ خوف دلاتے ہوکہ میں قبر سے نکالاجاؤں گا، حالاں کہ مجھ سے پہلے بہت سی قومیں گزرچکی ہیں اور وہ دونوں اللہ سے فریاد کرتے ہیں کہ تیری خرابی ہو،تو ایمان لا، بے شک اللہ کا وعد ہ سچاہےپس وہ کہتا ہے کہ یہ سب اگلوں کی کہانیاں ہیں"
    },
    {
      "resource_id": 819,
      "text": "یہ وہ لوگ جن پر اللہ کا قول پورا ہوا ان گروہوں کے ساتھ جوان سے پہلے گزرے، جنوں اور انسانوں میں سے بےشک وہ خسارے میں رہے"
    },
    {
      "resource_id": 819,
      "text": "اور ہر ایک کے لیے ان کے اعمال کے اعتبار سے درجے ہوں گےاورتاکہ اللہ سب کو ان کے اعمال پورے کردے اور ان پر ظلم نہ ہوگا"
    },
    {
      "resource_id": 819,
      "text": "اور جس دن انکار کرنے والے آگ کے سامنے لائے جائیں گے، تم اپنی اچھی چیزیں دنیا کی زندگی میں لے چکے اوران کوبرت چکے تو آج تم کو ذلت کی سزادی جائے گی،اس وجہ سے کہ تم دنیا میں ناحق تکبر کرتے تھے اور اس وجہ سے کہ تم نافرمانی کرتے تھے"
    },
    {
      "resource_id": 819,
      "text": "اور عادکے بھائی(ہود) کویادکروجب کہ اس نے اپنی قوم کو احقاف میں ڈرایا— اور ڈرانے والے اس سے پہلے بھی گزرچکے تھے اوراس کے بعد بھی آئے— کہ اللہ کے سوا کسی کی عبادت نہ کرومیں تم پر ایک ہولناک دن کے عذاب سے ڈرتا ہوں"
    },
    {
      "resource_id": 819,
      "text": "انھوں نے کہا کہ کیا تم ہمارے پاس اس لیے آئے ہو کہ ہم کو ہمارے معبودوں سے پھیردوپس اگر تم سچے ہوتووہ چیز ہم پرلاؤجس کا تم ہم سے وعدہ کرتے ہو"
    },
    {
      "resource_id": 819,
      "text": "اس نے کہاکہ اس کاعلم تو اللہ کو ہے، اور میں توتم کو وہ پیغام پہنچارہا ہوں جس کے ساتھ مجھے بھیجاگیا ہے، لیکن میں تم کو دیکھتا ہوں کہ تم لوگ نادانی کی باتیں کرتے ہو"
    },
    {
      "resource_id": 819,
      "text": "پس جب انھوں نے اس کو بادل کی شکل میں اپنی وادیوں کی طرف آتے ہوئے دیکھا تو انھوں نے کہا کہ یہ تو بادل ہے جو ہم پر برسے گا نہیں بلکہ یہ وہ چیز ہے جس کی تم جلدی کررہے تھےایک آندھی ہے جس میں دردناک عذاب ہے"
    },
    {
      "resource_id": 819,
      "text": "وہ ہر چیزکو اپنے رب کے حکم سے اکھاڑ پھینکے گیپس وہ ایسے ہوگئے کہ ان کے گھروں کے سوا وہاں کچھ نظرنہ آتا تھامجرموں کو ہم اسی طرح سزادیتے ہیں"
    },
    {
      "resource_id": 819,
      "text": "اور ہم نے ان لوگوں کوان باتوں میں قدرت دی تھی کہ تم کو ان باتوں میں قدرت نہیں دی اور ہم نے ان کو کان اور آنکھ اور دل دئے،مگر وہ کان ان کے کچھ کام نہ آئے،اور نہ آنکھیں اور نہ دلکیوں کہ وہ اللہ کی آیتوں کا انکار کرتے تھے اور ان کو اس چیز نے گھیرلیاجس کاوہ مذاق اُڑاتے تھے"
    },
    {
      "resource_id": 819,
      "text": "اور ہم نے تمھارے آس پاس کی بستیاں بھی تباہ کردیں  اور ہم نے بار باراپنی نشانیاں بتائیں تاکہ وہ باز آئیں"
    },
    {
      "resource_id": 819,
      "text": "پس کیوں نہ ان کی مدد کی انھوں نے جن کوانھوں نے خداکے تقرب کے لیے معبود بنا رکھا تھابلکہ وہ سب ان سے کھوئے گئے اور یہ ان کا جھوٹ تھا اور ان کی گھڑی ہوئی بات تھی"
    },
    {
      "resource_id": 819,
      "text": "اور جب ہم جنات کے ایک گروہ کو تمھاری طرف لے آئے، وہ قرآن سننے لگےپس جب وہ اس کے پاس آئے تو کہنے لگے کہ چپ رہوپھر جب قرآن پڑھاجاچکاتو وہ لوگ ڈرانے والے بن کر اپنی قوم کی طرف واپس گئے"
    },
    {
      "resource_id": 819,
      "text": "انھوں نے کہاکہ اے ہماری قوم،ہم نے ایک کتاب سنی ہے جو موسیٰ کے بعد اُتاری گئی ہے، ان پیشین گوئیوں کی تصدیق کرتی ہوئی جواس کے پہلے سے موجود ہیں  وہ حق کی طرف اور ایک سیدھے راستے کی طرف رہنمائی کرتی ہے"
    },
    {
      "resource_id": 819,
      "text": "اے ہماری قوم،اللہ کی طرف بلانے والے کی دعوت قبول کرو اور اس پر ایمان لے آؤ،اللہ تمھارے گناہوں کو معاف کردے گا اور تم کو دردناک عذاب سے بچائے گا"
    },
    {
      "resource_id": 819,
      "text": "اور جو شخص اللہ کے داعی کی دعوت پرلبیک نہیں کہے گا تو وہ زمین میں ہرانہیں سکتا اور اللہ کے سوا اس کا کوئی مددگار نہ ہوگا ایسے لوگ کھلی ہوئی گمراہی میں ہیں"
    },
    {
      "resource_id": 819,
      "text": "کیا ان لوگوں نے نہیں دیکھا کہ جس خدانے آسمانوں اور زمین کو پیدا کیا اوروہ ان کے پیدا کرنے سے نہیں تھکا،اس پر قدرت رکھتا ہے کہ وہ مُردوں کوزندہ کردے،ہاں وہ ہر چیز پرقادر ہے"
    },
    {
      "resource_id": 819,
      "text": "اورجس دن یہ انکار کرنے والے آگ کے سامنے لائے جائیں گے،کیا یہ حقیقت نہیں ہے وہ کہیں گے کہ ہاں ، ہمارے رب کی قسمارشاد ہوگا پھر چکھو عذاب اس انکار کے بدلے جوتم کررہے تھے"
    },
    {
      "resource_id": 819,
      "text": "پس تم صبر کروجس طرح ہمت والے پیغمبروں نے صبر کیا اور ان کے لیے جلدی نہ کرو جس دن یہ لوگ اس چیز کودیکھیں گے جس کا ان سے وعدہ کیا جارہا ہے تو گویا کہ وہ دن کی ایک گھڑی سے زیادہ نہیں رہے یہ پہنچا دینا ہے پس وہی لوگ برباد ہوں گے جو نافرمانی کرنے والے ہیں"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "46" }
  }
}
