{
  "translations": [
    { "resource_id": 782, "text": "Ha’, Mim.<sup foot_note=202867>1</sup>" },
    {
      "resource_id": 782,
      "text": "Revelarea Cărţii este de la Allah Cel Puternic [şi] Înţelept [Al‑’Aziz, Al‑Hakim]."
    },
    {
      "resource_id": 782,
      "text": "Noi nu am creat cerurile şi pământul şi cele care se află între ele decât întru adevăr şi [pentru] un termen hotărât. Însă aceia care nu cred se întorc de la cele despre care au fost preveniţi."
    },
    {
      "resource_id": 782,
      "text": "Spune: „Ce credeţi voi despre acelea pe care le chemaţi<sup foot_note=202868>1</sup> în locul lui Allah? Arătaţi‑mi<sup foot_note=202869>2</sup> ce au creat ei pe pământ! Sau au ei vreo parte [alături de Allah] la ceruri? Aduceţi‑mi mie o carte de dinaintea acesteia<sup foot_note=202870>3</sup> sau vreo urmă de ştiinţă, dacă voi grăiţi adevăr!”"
    },
    {
      "resource_id": 782,
      "text": "Şi cine este mai rătăcit decât acela care invocă în locul lui Allah pe cineva care nu‑i va răspunde lui până în Ziua Învierii, căci ei nu bagă în seamă chemarea acestora!"
    },
    {
      "resource_id": 782,
      "text": "Iar când oamenii vor fi adunaţi [pentru judecată], ei<sup foot_note=202871>1</sup> le vor fi duşmani şi vor tăgădui adoraţia lor.<sup foot_note=202872>2</sup>"
    },
    {
      "resource_id": 782,
      "text": "Şi când li se recită lor versetele Noastre cele limpezi, zic aceia care nu cred despre Adevăr, când vine la ei: „Aceasta este vrăjitorie limpede!”"
    },
    {
      "resource_id": 782,
      "text": "Sau zic ei: „El l‑a plăsmuit!” Spune: „Dacă l‑am plăsmuit, atunci voi nu aveţi nici o putere pentru mine împotriva [pedepsei] lui Allah!<sup foot_note=202873>1</sup> Însă El ştie prea bine ceea ce vorbiţi voi împotriva lui<sup foot_note=202874>2</sup>. El este de ajuns ca Martor între mine şi între voi. Şi El este Iertător, Îndurător [Al‑Ghafur, Ar‑Rahim]!”"
    },
    {
      "resource_id": 782,
      "text": "Spune: „Eu nu sunt nou între trimişi şi nu ştiu ce se va face cu mine şi nici cu voi<sup foot_note=202875>1</sup>. Eu nu urmez decât ceea ce îmi este revelat şi nu sunt decât un prevenitor limpede!”"
    },
    {
      "resource_id": 782,
      "text": "Spune: „Ce ziceţi voi, dacă [se adevereşte că el]<sup foot_note=202876>1</sup> este de la Allah<sup foot_note=202877>2</sup> şi voi îl tăgăduiţi, în vreme ce un martor dintre fiii lui Israel<sup foot_note=202878>3</sup> face mărturie că este deopotrivă cu ea [cu Tora] şi el crede<sup foot_note=202879>4</sup>, în vreme ce voi vă arătaţi îngâmfaţi<sup foot_note=202880>5</sup>? Allah nu călăuzeşte neamul de nelegiuiţi!”"
    },
    {
      "resource_id": 782,
      "text": "Şi cei care nu cred spun către cei care cred: „De ar fi fost el bun, nu ne‑ar fi luat‑o ei înainte cu aceasta!<sup foot_note=202881>1</sup>” Şi cum nu se vor lăsa călăuziţi de el<sup foot_note=202882>2</sup>, vor zice ei: „Aceasta este o minciună veche!”"
    },
    {
      "resource_id": 782,
      "text": "Însă mai înainte de el<sup foot_note=202883>1</sup> a fost Cartea lui Moise, ca îndreptar şi ca îndurare, iar aceasta este o Carte care întăreşte, în limba arabă, pentru a‑i preveni pe aceia care au fost nedrepţi<sup foot_note=202884>2</sup> şi ca bunăvestire pentru făcătorii de bine."
    },
    {
      "resource_id": 782,
      "text": "Aceia care spun „Domnul nostru este Allah!” şi urmează calea cea dreaptă nu au a se teme<sup foot_note=202885>1</sup> şi nici nu vor fi ei mâhniţi."
    },
    {
      "resource_id": 782,
      "text": "Aceia vor fi oaspeţii Raiului, veşnic sălăşluitori în el, ca răsplată pentru ceea ce au săvârşit."
    },
    {
      "resource_id": 782,
      "text": "Noi i‑am poruncit omului să le arate bunătate părinţilor săi. Mama sa l‑a purtat cu dureri şi l‑a născut cu dureri. Purtarea lui şi [până la] înţărcarea lui sunt treizeci de luni. Iar când ajunge în plină putere şi împlineşte patruzeci de ani, zice el: „Doamne, ajută‑mă pe mine ca să‑Ţi aduc mulţumire pentru binefacerea Ta, cu care Te‑ai îndurat de mine şi de părinţii mei, şi să împlinesc o faptă bună care să‑Ţi placă! Şi fă ca urmaşii mei să fie oameni buni [evlavioşi]! Eu mă întorc la Tine, căindu‑mă, şi eu sunt dintre cei supuşi<sup foot_note=202886>1</sup>!”"
    },
    {
      "resource_id": 782,
      "text": "Aceştia sunt aceia de la care primim [faptele lor] cele bune pe care le‑au împlinit şi peste ale căror fapte rele Noi trecem<sup foot_note=202887>1</sup>. [Ei vor fi] dintre oaspeţii Raiului: o făgăduinţă adevărată ce le‑a fost făcută lor<sup foot_note=202888>2</sup>."
    },
    {
      "resource_id": 782,
      "text": "Dar [este şi] acela care zice către părinţii săi: „Uff şi voi! Îmi făgăduiţi că voi fi scos [din mormânt la viaţă], după ce au trecut [atâtea] neamuri înainte de mine!” Iar ei<sup foot_note=202889>1</sup> cer ajutor de la Allah, [zicând]: „Vai ţie! Fii cu credinţă! Făgăduinţa lui Allah este adevărată!”<sup foot_note=202890>2</sup> Dar el răspunde: „Acestea nu sunt decât poveşti ale celor de demult!”"
    },
    {
      "resource_id": 782,
      "text": "Aceştia sunt aceia cărora li s‑a cuvenit cuvântul [prescris]<sup foot_note=202891>1</sup> dintre neamurile de djinni şi de oameni care au trecut mai înainte de ei că ei vor fi pierduţi!"
    },
    {
      "resource_id": 782,
      "text": "Şi pentru fiecare<sup foot_note=202892>1</sup> sunt trepte, după cele pe care le‑au săvârşit, pentru ca [Allah] să‑i răsplătească pe ei după faptele lor; şi ei nu vor fi nedreptăţiţi."
    },
    {
      "resource_id": 782,
      "text": "Şi în Ziua când aceia care nu au crezut vor fi daţi Focului, [li se va zice lor]: „Voi aţi risipit lucrurile voastre bune în viaţa cea pământească şi v‑aţi bucurat pe deplin de ele! Astăzi voi veţi fi răsplătiţi cu chinul umilinţei, pentru că v‑aţi semeţit pe pământ, fără drept<sup foot_note=202893>1</sup>, şi pentru că aţi fost nelegiuiţi!”"
    },
    {
      "resource_id": 782,
      "text": "Adu‑ţi aminte de fratele lui ’Ad<sup foot_note=202894>1</sup>, când a prevenit el pe neamul său din Al‑’Ahqaf – şi au trecut prevenitori şi mai înainte de el şi după el – [zicând]: „Adoraţi‑L voi numai pe Allah! Eu mă tem pentru voi<sup foot_note=202895>2</sup> de chinul unei zile mari!”"
    },
    {
      "resource_id": 782,
      "text": "Au zis ei: „Ai venit la noi ca să ne depărtezi de la zeii noştri? Adu‑ne nouă cele cu care ne ameninţi<sup foot_note=202896>1</sup>, dacă eşti tu dintre aceia care grăiesc adevăr!”"
    },
    {
      "resource_id": 782,
      "text": "Le‑a zis: „Dar ştiinţa se află numai la Allah<sup foot_note=202897>1</sup>. Eu vă vestesc cele cu care am fost trimis, însă văd că voi sunteţi un neam de oameni neştiutori”<sup foot_note=202898>2</sup>."
    },
    {
      "resource_id": 782,
      "text": "Şi când au văzut un nor, venind către văile lor, au zis ei: „Acesta este un nor care ne va da ploaie!” „Ba nu! El este ceea ce aţi cerut voi să vină mai degrabă<sup foot_note=202899>1</sup>: un vânt în care se află osândă dureroasă,"
    },
    {
      "resource_id": 782,
      "text": "Care nimiceşte totul, la porunca Domnului său!“ Şi în dimineaţa [următoare] nu s‑au mai văzut decât sălaşurile lor. Astfel am răsplătit Noi neamul de nelegiuiţi."
    },
    {
      "resource_id": 782,
      "text": "Şi i‑am întărit Noi pe ei cu ceea ce nu v‑am întărit pe voi.<sup foot_note=202900>1</sup> Şi i‑am dăruit pe ei cu urechi, cu ochi şi cu inimi, dar nu le‑au fost lor de nici un folos nici urechile lor, nici ochii lor, nici inimile lor, fiindcă ei au tăgăduit semnele lui Allah şi i‑a împresurat pe ei cea pe care au luat‑o în râs<sup foot_note=202901>2</sup>."
    },
    {
      "resource_id": 782,
      "text": "Noi am nimicit cetăţile din jurul vostru<sup foot_note=202902>1</sup> şi am tâlcuit semnele în fel şi chip, în nădejdea că ei se vor întoarce<sup foot_note=202903>2</sup>."
    },
    {
      "resource_id": 782,
      "text": "De ce nu i‑au ajutat pe ei aceia pe care i‑au luat ei, în locul lui Allah, ca zei ca să‑i apropie<sup foot_note=202904>1</sup>. Însă ei i‑au părăsit şi aceasta a fost doar o minciună a lor şi ceea ce ei au plăsmuit<sup foot_note=202905>2</sup>."
    },
    {
      "resource_id": 782,
      "text": "Şi [adu‑ţi aminte] când am abătut Noi către tine<sup foot_note=202906>1</sup> o ceată de djinni ca să asculte Coranul.<sup foot_note=202907>2</sup> Şi când s‑au adunat ei, au zis: „Ascultaţi cu luare‑aminte!”. Iar când s‑a terminat<sup foot_note=202908>3</sup>, s‑au întors la neamul lor ca îndemnători şi prevenitori."
    },
    {
      "resource_id": 782,
      "text": "Şi au zis ei: „O, neam al nostru! Noi am auzit o Carte, care a fost trimisă după Moise, întărind ceea ce a fost înainte de ea. Ea călăuzeşte către Adevăr şi către o cale dreaptă<sup foot_note=202909>1</sup>."
    },
    {
      "resource_id": 782,
      "text": "O, neam al nostru! Răspundeţi celui care cheamă la Allah<sup foot_note=202910>1</sup> şi credeţi în El, căci El vă va ierta din păcatele voastre şi vă va apăra pe voi de o osândă dureroasă!”"
    },
    {
      "resource_id": 782,
      "text": "Acela care nu va răspunde celui care cheamă la Allah nu va scăpa de puterea [lui Allah] pe pământ şi nu va avea ocrotitori în locul Lui<sup foot_note=202911>1</sup>. Aceia se află în rătăcire învederată."
    },
    {
      "resource_id": 782,
      "text": "Oare nu văd ei că Allah care a creat cerurile şi pământul şi nu a fost neputincios la facerea lor este în stare să‑i aducă la viaţă pe morţi? Ba da, El este cu putere peste toate!"
    },
    {
      "resource_id": 782,
      "text": "Şi în Ziua când vor fi aduşi la Foc aceia care nu au crezut, [li se va zice lor]: „Oare nu este acesta adevărul?” Vor zice ei: „Ba da, pe Domnul nostru!” Va zice: „Gustaţi chinul pentru ceea ce aţi tăgăduit!”"
    },
    {
      "resource_id": 782,
      "text": "Deci rabdă, aşa cum au răbdat cei statornici dintre trimişi<sup foot_note=202912>1</sup> şi nu cere să vină degrabă asupra lor<sup foot_note=202913>2</sup>! Şi în Ziua când vor vedea ce li se promite<sup foot_note=202914>3</sup>, atunci li se va părea că nu au rămas [pe pământ] decât un ceas dintr‑o zi. Iată o vestire!<sup foot_note=202915>4</sup> Şi oare cine să fie nimiciţi, afară de neamul de nelegiuiţi?"
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "46" }
  }
}
