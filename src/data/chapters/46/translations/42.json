{
  "translations": [
    { "resource_id": 42, "text": "Ha. Mim." },
    {
      "resource_id": 42,
      "text": "Objawienie Księgi pochodzi od Boga, Potężnego, Mądrego!"
    },
    {
      "resource_id": 42,
      "text": "My stworzyliśmy niebiosa i ziemię, i to, co jest między nimi, w prawdzie i na określony czas. Lecz ci, którzy nie wierzą, odwracają się od tego, do czego są nawoływani."
    },
    {
      "resource_id": 42,
      "text": "Powiedz: \"Czy widzieliście tych, do których się modlicie poza Bogiem? Pokażcie mi, co oni stworzyli z tego, co jest na ziemi; albo czy oni mają jakiś udział w niebiosach? Przynieście mi Księgę wcześniejszą niż ta; albo też jakiś ślad wiedzy, jeśli jesteście prawdomówni!\""
    },
    {
      "resource_id": 42,
      "text": "A kto błądzi bardziej niż ten, kto wzywa, poza Bogiem, tych, którzy mu nie odpowiedzą do Dnia Sądu. Oni nie dbają o jego wezwanie."
    },
    {
      "resource_id": 42,
      "text": "A kiedy ludzie staną zebrani, oni będą dla nich wrogami i będą się wypierać ich czci."
    },
    {
      "resource_id": 42,
      "text": "A kiedy są im recytowane Nasze znaki, jako jasne dowody, . ci, którzy nie uwierzyli, mówią o prawdzie do nich przychodzącej: \"To są czary oczywiste!\""
    },
    {
      "resource_id": 42,
      "text": "Albo mówią: \"On to wymyślił!\" Powiedz: \"Jeśli ja to wymyśliłem, to wy nie jesteście władni pomóc mi w czymś wobec Boga. On najlepiej wie, co wy o Nim rozpowiadacie. On wystarczy jako świadek między mną a wami. On jest Przebaczający, Litościwy!\""
    },
    {
      "resource_id": 42,
      "text": "Powiedz: \"Ja nie jestem jakąś nowością wśród posłańców. Nie wiem też, co będzie ze mną i co będzie z wami. Ja tylko postępuję za tym, co mi zostało objawione. Ja jestem tylko jawnie ostrzegającym.\""
    },
    {
      "resource_id": 42,
      "text": "Powiedz: \"Czy zastanowiliście się? Jeśli to wszystko pochodzi od Boga i wy w to nie wierzycie - chociaż świadek spośród synów Izraela zaświadczył o podobnym temu i uwierzył - tylko wbiliście się w dumę...\" Zaprawdę, Bóg nie prowadzi drogą prostą ludu niesprawiedliwych!"
    },
    {
      "resource_id": 42,
      "text": "Mówią ci, którzy nie wierzą tym, którzy uwierzyli: \"Jeśliby było w tym jakieś dobro, to oni by nas nie wyprzedzili ku niemu.\" I ponieważ oni nie są przez nie prowadzeni drogą prostą, to z pewnością będą mówili: \"To jest stare oszustwo!\""
    },
    {
      "resource_id": 42,
      "text": "Jeszcze dawniej została zesłana Księga Mojżesza, jako przewodnik i jako miłosierdzie. A to jest Księga potwierdzająca prawdę - w języku arabskim - dla ostrzeżenia tych, którzy są niesprawiedliwi, i radosna wieść dla czyniących dobro."
    },
    {
      "resource_id": 42,
      "text": "Zaprawdę, nie ma obawy o tych, którzy mówią: \"Nasz Pan to Bóg!\", i potem idą prosto; oni nie będą zasmuceni."
    },
    {
      "resource_id": 42,
      "text": "Oni będą mieszkańcami Ogrodu; będą tam przebywać na wieki. Taka będzie nagroda za to, co oni czynili."
    },
    {
      "resource_id": 42,
      "text": "I poleciliśmy człowiekowi dobroć względem jego rodziców. Matka nosiła go w trudzie i urodziła go w trudzie. Noszenie go i jego odstawienie od piersi winno trwać trzydzieści miesięcy. Kiedy w końcu osiągnie on dojrzałość i dojdzie do czterdziestego roku, mówi: \"Panie mój! Natchnij mnie, abym podziękował za Twoją dobroć, którą okazałeś mnie i moim rodzicom; i abym czynił dobro, które by się Tobie podobało. Uczyń dla mnie dobro w moim potomstwie. Oto ja nawróciłem się do Ciebie i oto jestem wśród tych, którzy się całkowicie poddali!\""
    },
    {
      "resource_id": 42,
      "text": "To są ci, od których My przyjmujemy wszystko najlepsze, co uczynili, a pobłażliwie osądzimy ich złe czyny. Oni będą wśród mieszkańców Ogrodu, zgodnie z obietnicą prawdy, która została im dana."
    },
    {
      "resource_id": 42,
      "text": "A jest taki, który mówi swoim rodzicom: \"Do licha z wami! Czy możecie mi obiecać, że zostanę wyprowadzony? Przecież już przeminęły pokolenia przede mną!\" Oni zaś wzywają Boga na pomoc: \"Biada tobie! Uwierz! Przecież obietnica Boga - to prawda!\" On powie: \"To są baśnie praojców!\""
    },
    {
      "resource_id": 42,
      "text": "Oto ci, na których sprawdziło się słowo dotyczące ludów - dżinów i ludzi - które już minęły przed nimi. Zaprawdę, oni ponieśli stratę!"
    },
    {
      "resource_id": 42,
      "text": "Dla wszystkich będą stopnie, w zależności od tego, co czynili; aby Bóg wypłacił im słuszną miarą za ich uczynki - i oni nie doznają niesprawiedliwości."
    },
    {
      "resource_id": 42,
      "text": "Tego Dnia, kiedy będą wystawieni na ogień ci, którzy nie uwierzyli: \"Wy trwoniliście wasze wspaniałe dobra w życiu na tym świecie i cieszyliście się nimi, a dzisiaj będziecie wynagrodzeni karą poniżenia za to, że byliście dumni na ziemi, bez żadnego prawa, i za to, że byliście występni.\""
    },
    {
      "resource_id": 42,
      "text": "I wspomnij brata ludu Ad, kiedy on ostrzegał swój lud przy wydmach piaszczystych: - a byli tam już ostrzegający w przeszłości, przed nim i po nim - \"Czcijcie tylko Boga! ja obawiam się dla was kary Dnia Strasznego.\""
    },
    {
      "resource_id": 42,
      "text": "Oni powiedzieli: \"Czy ty przyszedłeś do nas, aby odwrócić nas od naszych bogów? Przynieś nam to, co nam obiecujesz, jeśli jesteś z liczby prawdomównych!\""
    },
    {
      "resource_id": 42,
      "text": "Powiedział: \"Władza jest jedynie u Boga, a ja przekazuję wam tylko to, z czym zostałem posłany; lecz widzę, że jesteście ludem, który żyje w nieświadomości.\""
    },
    {
      "resource_id": 42,
      "text": "A kiedy oni zobaczyli chmurę zbliżającą się do ich dolin, powiedzieli: \"To jest chmura, która nam przyniesie deszcz.\" Przeciwnie! To jest to, co staraliście się przyśpieszyć: wiatr, w którym jest dotkliwe cierpienie."
    },
    {
      "resource_id": 42,
      "text": "On zniszczy wszelką rzecz na rozkaz swego Pana. I rankiem były widoczne tylko ich mieszkania. W ten sposób My płacimy ludowi grzeszników!"
    },
    {
      "resource_id": 42,
      "text": "My umocniliśmy ich w takim stanie, w jakim nie umocniliśmy was; i daliśmy im słuch, spojrzenie i serce. Lecz na nic im się zdał ich słuch, spojrzenie i serce, bo oni odrzucili Nasze znaki; i objęło ich to, z czego oni się wyśmiewali."
    },
    {
      "resource_id": 42,
      "text": "Zniszczyliśmy te miasta, które były wokół was; skierowaliśmy do nich Nasze znaki - być może, oni zawrócą."
    },
    {
      "resource_id": 42,
      "text": "A dlaczegoż to nie pomogli im ci, których oni wzięli sobie za bogów, poza Bogiem, jako sposób zbliżenia? Przeciwnie, oni odeszli od nich. Takie jest ich oszustwo i to, co oni wymyślili."
    },
    {
      "resource_id": 42,
      "text": "Oto skierowaliśmy do ciebie pewną grupę dżinów, żeby posłuchali Koranu. A kiedy się tam zjawili; powiedzieli: \"Słuchajcie w milczeniu!\" A kiedy wysłuchali do końca, zwrócili się do swego ludu, aby go ostrzegać."
    },
    {
      "resource_id": 42,
      "text": "Powiedzieli: \"O ludu nasz! Oto słyszeliśmy Księgę zesłaną po Mojżeszu, potwierdzającą prawdę tego, co zostało objawione przed nią, która prowadzi ku prawdzie i ku drodze prostej ."
    },
    {
      "resource_id": 42,
      "text": "O ludu nasz! Odpowiedzcie wzywającemu w imieniu Boga i uwierzcie w Niego! On przebaczy wam wasze grzechy, i uchroni was przed karą bolesną."
    },
    {
      "resource_id": 42,
      "text": "A kto nie odpowie wzywającemu w imieniu Boga... - to przecież on nie jest zdolny udaremnić Jego władzy na ziemi i nie ma, poza Nim, żadnych opiekunów. Tacy są w zabłądzeniu jawnym!\""
    },
    {
      "resource_id": 42,
      "text": "A czyż oni nie widzieli, że Bóg, który stworzył niebiosa i ziemię i nie doznał przez to zmęczenia, jest w mocy ożywić umarłych? Tak! Zaprawdę, On jest nad każdą rzeczą wszechwładny!"
    },
    {
      "resource_id": 42,
      "text": "W Dniu, kiedy zostaną wystawieni na ogień ci, którzy nie uwierzyli: \"Czy to nie jest prawda?\" Powiedzą: \"Tak! Na naszego Pana!\" On powie: \"Zakosztujcie więc kary za to, że nie uwierzyliście!\""
    },
    {
      "resource_id": 42,
      "text": "Bądź więc cierpliwy, tak jak byli cierpliwi ci z posłańców, którzy odznaczali się zdecydowaniem. I nie staraj się przyśpieszać dla nich tego Dnia; tego bowiem Dnia, kiedy oni zobaczą, co im zostało obiecane, wyda im się, że nie przebywali w grobie więcej, jak tylko jedną godzinę dnia. Oto obwieszczenie! Któż zatem zostanie zgubiony, jeśli nie lud bezbożny?!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "46" }
  }
}
