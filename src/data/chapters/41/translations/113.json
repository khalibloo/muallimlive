{
  "translations": [
    { "resource_id": 113, "text": "Ха. Мим." },
    {
      "resource_id": 113,
      "text": "Аса Қайырымды, ерекше Мейірімдіден түсірілген."
    },
    {
      "resource_id": 113,
      "text": "Арабша Құран етіп, білетін адамдар үшін аяттары анық түсіндіріліп  / түсірілген / бір Кітап, -"
    },
    {
      "resource_id": 113,
      "text": "қуанышты хабар жеткізуші әрі ескертіп, сақтандырушы ретінде. Бірақ, олардың  / адамдардың /  көбі теріс бұрылады сөйтіп құлақ аспайды."
    },
    {
      "resource_id": 113,
      "text": "Әрі олар: «Сенің бізді шақырып жатқан нәрседен біздің жүректеріміз  / перделеніп / тұмшаланған әрі құлақтарымызда кереңдік бар, ал біз бен сенің арамызда тосық бар. Сен өз амалыңды істе, біз де өз амалымызды істей береміз»,- деді."
    },
    {
      "resource_id": 113,
      "text": "/ Ей, Мұхаммед! /  Айт: «Мен бар болғаны сендер сияқты ғана адаммын. Сендердің құдайларың бір ғана құдай екендігі маған уахи етілуде. Оған қарай тура барыңдар және Одан кешірім тілеңдер. Ал, серік қосушыларға үлкен қасірет бар,"
    },
    {
      "resource_id": 113,
      "text": "сондай тазартатынды  / зекетті /  бермейтіндерге және соңғы, мәңгілік өмірге  / ақиретке /  сенбейтіндерге»,-  деп."
    },
    {
      "resource_id": 113,
      "text": "Ақиқатында иманға келген және ізгі амал жасағандарға үзілмейтін сый бар."
    },
    {
      "resource_id": 113,
      "text": "/ Ей, Мұхаммед! /  Айт: «Сендер жерді екі күнде жаратқанға күпірлік танытып  / сенбей, қарсы келіп /  және Оған өзгелерді теңдес жасайсыңдар ма? Ол  / Аллаһ / - бүкіл әлемдердің Раббысы», - деп."
    },
    {
      "resource_id": 113,
      "text": "Әрі Ол онда  / жерде / , оның үстіне берік тұрғандарды / тауларды /  орнатты әрі оған береке берді және онда  / жердегі /  ризық несібелерін толық төрт күнде мөлшерлеп белгіледі. Бүл сұраушылар үшін."
    },
    {
      "resource_id": 113,
      "text": "Кейін, Ол түтін  / бу / күйіндегі аспанға қарап, оған және жерге: «Ерікті немесе мәжбүрлі түрде келіңдер», - деді. Ол екеуі: «Біз ерікті түрде келдік», - деді."
    },
    {
      "resource_id": 113,
      "text": "Әрі Ол  / Аллаһ /  оларды екі күнде жеті аспан етіп жасады және әрбір аспанға оның өзіне қатысты ісін білдірді  / реттеп бекітті / . Әрі Біз төменгі аспанды шамдармен безендірдік және онымен қорғадық. Бұл  - бәрінен Үстем, бәрін Білушінің белгілеп бекітуі."
    },
    {
      "resource_id": 113,
      "text": "/ Ей, Мұхаммед! /  Егер де олар  / кәпірлер /  теріс бұрылса: «Мен сендерді Ад пен Сәмүд еліне келген саъиқа секілді саъиқаны ескерттім», - деп айт."
    },
    {
      "resource_id": 113,
      "text": "Оларға елшілері алдынан да, артынан да  / жан-жағынан /  келіп: «Аллаһтан басқаға Құлшылық етпеңдер»,-  деген кезде, олар: «Егер де Раббымыз қалағанда, періштелерді түсіретін еді. Біз сендермен жіберілгенге сенбейміз», - деді."
    },
    {
      "resource_id": 113,
      "text": "Ад елі құқылары болмаса да жер бетінде менменсіп, өздерін жоғары санады және: «Бізден күшті кім бар?» - деді. Олар өздерін жаратқан Аллаһтың олардан күшті екенін көрмеді ме? Әрі олар Біздің аят-белгілерімізді теріске шығарды."
    },
    {
      "resource_id": 113,
      "text": "Сонда осы өмірде қорлаушы азапты таттыру үшін Біз оларға қиын күндері, қатты ұйытқып соққан желді жібердік. Ал, соңғы, мәңгілік өмірдің  / ақиреттің /  азабы одан бетер қор етуші әрі оларға көмек көрсетілмейді."
    },
    {
      "resource_id": 113,
      "text": "Ал, сәмудтықтарға келсек, Біз оларға тура жолды көрсеттік, бірақ олар тура жолдың орнына соқырлықты артық көрді. Сонда оларға істеп тапқандары  / күнәлары /  себебінен қорлаушы азаптың саъиқасы тиді."
    },
    {
      "resource_id": 113,
      "text": "Ал, иманға келген және тақуалық еткендерді  / Аллаһтың жазасынан қорқып, сақтанғандарды / құтқардық."
    },
    {
      "resource_id": 113,
      "text": "Ол күні Аллаһтың жаулары Оттың алдына жиналдырылып, тосылады."
    },
    {
      "resource_id": 113,
      "text": "Ал, қашан олар оған  / тозаққа /  келген кезде есту, көру  / мүшелері /  және терілері істеген іс-әрекеттері жайлы олардың өздеріне қарсы куәлік береді."
    },
    {
      "resource_id": 113,
      "text": "Сонда олар өздерінің терілеріне: «Не үшін бізге қарсы куәлік бердіңдер?» - дейді.  / Терілері / : «Әрбір нәрсені сөйлеткен Аллаһ бізді де сөйлетті», -  дейді. Ол сендерді алғашқы ретте  / әуел баста /  жаратты әрі сендер Оған қайтарыласыңдар."
    },
    {
      "resource_id": 113,
      "text": "Сендер естулеріңнің, көрулеріңнің  / құлақ, көздеріңнің /  және терілеріңнің өздеріңе қарсы куәлік беруінен жасырынбайтын едіңдер. Сендер өздерің істеген істердің көбін Аллаһ білмейді деп ойладыңдар."
    },
    {
      "resource_id": 113,
      "text": "Өздеріңнің Раббың жайлы осы ойларың  / жорамалдарың /  сендерді кұртып, зиян шегушілерден болдыңдар."
    },
    {
      "resource_id": 113,
      "text": "Ал, енді олар шыдар болса, олардың тұрақтайтын мекені От болады. Олар қанша разылық  / кешірім /  сұраса да разылық  / кешірім /  алғандардан болмайды."
    },
    {
      "resource_id": 113,
      "text": "Әрі Біз оларға «жолдастар»  / серіктер /  бекітіп қойдық. Оларға  / ол серіктері / алдарындағы және арттарындағыны әдемі етіп көрсетті. Сөйтіп өздерінен бұрын өткен жындар мен адамдардың қауымдарына қатысты  / жазаға тарту жайлы /  Сөз бұларға да тиісті болды. Шын мәнінде, олар зиян шегушілерден болды."
    },
    {
      "resource_id": 113,
      "text": "Әрі күпірлік етушілер  / Құраннан теріс бұрылушылар! \\ «Бұл Құранды тыңдамаңдар және оған байланысты бос сөзді сөйлеңдер. Сонда мүмкін жеңіске жетерсіңдер», - деді."
    },
    {
      "resource_id": 113,
      "text": "Біз күпірлік етушілерге  / Аллаһқа қарсы келушілерге / міндетті түрде қатты азапты таттырамыз әрі оларға істеген істерінің ең жаманының қайтарым жазасын береміз."
    },
    {
      "resource_id": 113,
      "text": "Міне, Аллаһтың жауларының қайтарым жазасы От. Біздің аяттарымызды, белгілерімізді теріске шығарғандары үшін оларға ол жерде  / тозақта /  қайтарым жаза ретінде мәңгілік тұрақ бар."
    },
    {
      "resource_id": 113,
      "text": "Әрі сондай күпірлік еткендер  / иманға келмегендер / : «Раббымыз! Бізді адастырған жындар мен адамдардан болған екеуін корсет, біз оларды ең төмендетілгендерден болулары үшін табандарымыздың астына тастайық», - дейді."
    },
    {
      "resource_id": 113,
      "text": "Ақиқатында: «Раббымыз -  Аллаһ» -  деп, кейін туралықты ұстанғандарға періштелер түсіп: «Қорықпаңдар және қайғырмаңдар әрі сендерге уәде етілген жәннатқа қуаныңдар."
    },
    {
      "resource_id": 113,
      "text": "Біз - сендердің осы өмірдегі және соңғы, мәңгілік өмірдегі  / ақиреттегі /  достарыңбыз. Сендерге ол жерде жандарыңның қалағаны бар. Әрі сендерге ол жерде сұрағандарыңның бәрі бар -"
    },
    {
      "resource_id": 113,
      "text": "өте Кешірімді , ерекше Мейірімдіден  сый-құрмет ретінде», - дейді."
    },
    {
      "resource_id": 113,
      "text": "Аллаһқа шақырып, әрі ізгі амал істеп және: «Шын мәнінде, мен - мұсылмандарданмын», - деген адамның сөзінен кімнің сөзі жақсы бола алады?"
    },
    {
      "resource_id": 113,
      "text": "Жақсылық пен жамандық тең бола алмайды.  / Жамандықты /  ең жақсы нәрсемен қайтар. Сонда араларыңда дұшпандық болған біреу жақын достай болады."
    },
    {
      "resource_id": 113,
      "text": "Бұған  / осы сипатқа /  тек сабыр етушілер ғана жетеді, әрі бұған тек ұлы үлеске ие болғандар ғана жетеді."
    },
    {
      "resource_id": 113,
      "text": "/ Ей, Мұхаммед! /  Ал, қашан саған шайтаннан наз'г   / азғыру, жамандыққа итермелеу /  болса Аллаһқа жүгініп, өзінді қорғауын тіле. Өйткені, Ол әс-Самиъ / бәрін Естуші / , әл-’Алим  / бәрін Білуші / ."
    },
    {
      "resource_id": 113,
      "text": "Әрі түн мен күндіз және күн мен ай Оның белгілерінен. Күнге де, айға да сәжде жасамаңдар, оларды жаратқан Аллаһтың Өзіне ғана сәжде жасаңдар, егер құлшылықты Оған арнап істейтін болсаңдар."
    },
    {
      "resource_id": 113,
      "text": "Ал, егер олар  / кәпірлер /  өздерін жоғары қойып, тәкаппарланса, біліңдер Раббыңның қасындағылар  / періштелер /  түнде және күндіз Оны  / барлық кемшіліктен /  пәк деп ұлықтайды әрі олар  / құлшылық етуден /  жалықпайды."
    },
    {
      "resource_id": 113,
      "text": "Оның белгілерінің бірі - сен жерді кеуіп кеткен күйінде көріп, ал, сонда оның үстіне су түсірсек, ол қозғалысқа түсіп, көпсіп  / тіршілік бітіп /  шыға келуі. Шын мәнінде, оны тірілткен, әлбетте, өлілерді де тірілтеді. Ақиқатында, Ол - әрбір нәрсені Жасай алушы."
    },
    {
      "resource_id": 113,
      "text": "Біздің аяттарымызға қатысты  / ақиқаттан /  ауытқығандар Бізден жасырын қалмайды. Отқа тасталатын біреу жақсы ма, әлде Қайта тірілу күні аман болып, қауіпсіз күйде келетін біреу ме? Қалағандарыңды істеңдер. Шын мәнінде, Ол - не істеп жатқандарыңды Көруші."
    },
    {
      "resource_id": 113,
      "text": "Ақиқатында, өздеріне Еске салатын  / Құран /  келген кезде, оған сондай күпірлік етушілер  / теріске шығарып мойындамайтындар / бар.Шын мәнінде, ол - ұлы Кітап."
    },
    {
      "resource_id": 113,
      "text": "Оған  / Құранға /  өтірік алдынан да, артынан да келе алмайды, ол аса Дана , өте Мақтаулыдан түсірілген."
    },
    {
      "resource_id": 113,
      "text": "/ Ей, Мұхаммед! /  Саған өзіңнен бұрынғы елшілерге айтылған ғана айтылуда. Ақиқатында, Раббың  - кешірім Иесі әрі Ол күйзелтуші жазаның Иесі."
    },
    {
      "resource_id": 113,
      "text": "Егер де оны араб тілінен басқа тілдегі Құран еткенімізде, олар  / құрайыш мүшріктері / : «Араб тілдіге басқа тілде ме? Оның аяттары неге анықтап түсіндірілмеді?» - дейтін еді.  / Ей, Мұхаммед! /  Айт: «Бұл  / Құран / - иманға келгендер үшін жолбасшы  / тура жолдыұстануға басшылық  /  әрі шипа. Ал, иманға келмейтіндердің құлақтарында керендік бар әрі бұл  / Құран /  олар үшін соқырлық. Бұлар -  бір алыстан шақырылғандар  / секілді / », -  деп."
    },
    {
      "resource_id": 113,
      "text": "Әрі Біз Мұсаға Кітапты бердік, сонда ол  / Тәурат /  туралы тартыс болды. Раббыңнан алдын бекітілген бір Сөз болмағанда, олардың арасына үкім етілген болар еді. Негізінде, олар ол жайында күмән-күдікте."
    },
    {
      "resource_id": 113,
      "text": "Кім ізгі амал істесе, ол өзі үшін. Ал, кім жамандық істесе, ол да өзіне қарсы  / өз зиянына / . Сенің Раббың құлдарға әділетсіздік жасаушы емес."
    },
    {
      "resource_id": 113,
      "text": "Сағат  / Қайта тірілу күні /  туралы білім Оған қайтарылады. Барлық жемістердің қауашақтарынан шығуы әрі әрбірұрғашының жүкті болуы және тууы Оның білімімен ғана. Сол күні Ол: «Менің «серіктерім»  / Маған таңғандарың / қайда?» - деп оларға үндейді. Олар  / серік қосушылар / : «Біз Өзіңе арамызда куә болушы жоқ екенін білдірдік», - дейді."
    },
    {
      "resource_id": 113,
      "text": "Әрі бұрын жалбарынып келгендері олардан жоқ болады. Сондай-ақ, олар өздеріне құтылар жер жоқ екендігін түсінеді."
    },
    {
      "resource_id": 113,
      "text": "Адам баласы жақсылықты тілеуден жалықпайды. Ал, егер оған жамандық тисе, күдерін үзіп, үмітсіздікке түседі."
    },
    {
      "resource_id": 113,
      "text": "Ал, егер өзіне тиген жамандықтан кейін оған Өзімізден бір рахым көрсетсек, ол: «Бұл - мен үшін. Мен Сағатты  / Қайта тірілу күнін /  болады деп ойламаймын. Ал, егер Раббымның алдына қайтарылсам, Оның алдында маған әлбетте, ең жақсысы болады» , - дейді. Сөзсіз, Біз күпірлік еткендерге  / Аллаһқақарсы келгендерге /  не істегендерінің хабарын береміз әрі оларға ауыр азапты таттырамыз."
    },
    {
      "resource_id": 113,
      "text": "Ал, қашан Біз адамға бір игілік берсек, ол теріс бұрылып, қырын қарайды. Ал, оған жамандық келсе, ол тілегін ұзартады."
    },
    {
      "resource_id": 113,
      "text": "/ Ей, Мұхаммеді /  Айт: «Айтыңдаршы, егер бұл  / Құран /  Аллаһтан болса, ал кейін сендер оған күпірлік етсеңдер  / сенбесеңдер, қарсы келсеңдер / , сонда үлкен қарама-қайшылықта болған біреуден өткен адасушы кім бар?» - деп."
    },
    {
      "resource_id": 113,
      "text": "Біз оларға оның  / Құранның /  ақиқат екені анық болғанға дейін шартараптағы  / әлемдегі /  және олардың өздеріндегі белгілерімізді көрсетеміз. Раббыңның әрбір нәрсеге куә екені жеткілікті емес пе?"
    },
    {
      "resource_id": 113,
      "text": "Біліндер! Олар өздерінің Раббысына жолығудан күмәндануда. Естеріңде болсын! Ол -барлық нәрсені толық Қамтушы."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "41" }
  }
}
