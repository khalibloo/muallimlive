{
  "translations": [
    { "resource_id": 25, "text": "Ha-mim." },
    { "resource_id": 25, "text": "Objava je od Svemilosnog Milostivog," },
    {
      "resource_id": 25,
      "text": "Knjiga čiji su ajeti jasno izloženi, Kur'an na arapskom jeziku za ljude koji znaju,"
    },
    {
      "resource_id": 25,
      "text": "obveselitelj i upozoritelj - ali se većina njih opet okreće, pa ne čuju."
    },
    {
      "resource_id": 25,
      "text": "I govore: \"Srca naša su u omotačima, odvojena od onoga čemu nas ti pozivaš. U ušima je našim gluhoća, a između nas i tebe je pregrada, pa ti radi, i mi ćemo raditi.\""
    },
    {
      "resource_id": 25,
      "text": "Reci: \"Ja sam samo čovjek kao i vi, meni se objavljuje da je vaš Bog samo jedan Bog, zato se Njemu iskreno upravite i od Njega oprosta tražite. A teško višebošcima,"
    },
    {
      "resource_id": 25,
      "text": "koji zekat ne daju i koji u ahiret ne vjeruju!"
    },
    {
      "resource_id": 25,
      "text": "Onima koji vjeruju i dobra djela čine, zbilja pripada nagrada neprekidna.\""
    },
    {
      "resource_id": 25,
      "text": "Reci: \"Zar vi zbilja ne vjerujete u Onoga Koji je Zemlju stvorio u dva dana- i još Mu takmace pripisujete?! To je Gospodar svjetova!"
    },
    {
      "resource_id": 25,
      "text": "On je nepomična brda po njoj stvorio i blagoslovljenom je učinio i hranu za stanovnike njene na njoj odredio, sve to u četiri dana ravnomjerna - to je za one koji pitaju."
    },
    {
      "resource_id": 25,
      "text": "Zatim se na nebo usmjerio dok je ono još maglina bilo, pa njemu i Zemlji rekao: \"Pojavite se milom ili silom!\" \"Pojavljujemo se drage volje!\", odgovorili su."
    },
    {
      "resource_id": 25,
      "text": "Tada ih je u dva dana, kao sedam nebesa stvorio, i odredio šta će se na svakom nebu nalaziti. A najbliže nebo smo svjetiljkama ukrasili i njih kao zaštitu učinili. To je odredba Silnoga i Sveznajućeg."
    },
    {
      "resource_id": 25,
      "text": "Pa ako se okrenu, ti reci: \"Upozoravam vas na onakav udar kakav je pogodio Ad i Semud\","
    },
    {
      "resource_id": 25,
      "text": "Kad su im, sa svih strana, poslanici njihovi dolazili govoreći: \"Ne obožavajte nikoga osim Allaha!\", a oni odgovarali: \"Da je Gospodar naš htio, On bi meleke poslao! Doista mi ne vjerujemo u ono što je po vama poslano!\""
    },
    {
      "resource_id": 25,
      "text": "A kad je Ad posrijedi, oni su se na Zemlji bez ikakva prava oholili i govorili: \"Ko je od nas snagom jači A zar nisu znali da je Allah, Koji ih je stvorio, jači od njih - a i znakove Naše su poricali."
    },
    {
      "resource_id": 25,
      "text": "I Mi poslasmo protiv njih, u danima uzastopnim, vjetar leden, da bismo im još u dunjalučkom životu dali da osjete patnju poniženja. A patnja na ahiretu bit će, zaista, još više ponižavajuća i niko im neće u pomoć priteći."
    },
    {
      "resource_id": 25,
      "text": "A Semud kad je posrijedi, njih smo bili uputili, ali njima je bila milija sljepoća od upute, pa ih je stigao udar ponižavajuće patnje, prema onome kako su zaslužili,"
    },
    {
      "resource_id": 25,
      "text": "a one koji su vjerovali i Allaha se bojali Mi smo spasili."
    },
    {
      "resource_id": 25,
      "text": "A na Dan kad Allahovi neprijatelji za Vatru budu proživljeni i sakupljeni - oni prvi bit će zadržani, pa će zajedno svi biti u stroju potjerani,"
    },
    {
      "resource_id": 25,
      "text": "i kad dođu do nje, uši njihove, i oči njihove, i kože njihove svjedočit će protiv njih o onom što su radili."
    },
    {
      "resource_id": 25,
      "text": "\"Zašto svjedočite protiv nas?\", upitat će oni kože svoje. \"Allah, Koji je dao sposobnost govora svemu, obdario je darom govora i nas\", odgovorit će. \"On vas je prvi put stvorio i Njemu ste se, evo, vratili.\""
    },
    {
      "resource_id": 25,
      "text": "Vi se niste krili da ne bi uši vaše i oči vaše i kože vaše protiv vas svjedočile, već zato što ste mislili da Allah neće saznati mnogo štošta što ste radili."
    },
    {
      "resource_id": 25,
      "text": "I to uvjerenje koje ste o Gospodaru svome imali upropastilo vas je, pa gubitnici postali ste."
    },
    {
      "resource_id": 25,
      "text": "Pa i ako bi otrpjeli, njihovo boravište bit će Vatra; a ako budu tražili naklonost da se vrate, oni neće biti od onih koji će naklonost zadobiti."
    },
    {
      "resource_id": 25,
      "text": "I Mi smo im bili dosudili drugove - pratioce pa su im lijepim prikazivali ono što je za njima i ono što je pred njima, i na njima se obistinilo ono što je rečeno za narode, džine i ljude koji su prije njih bili i nestali - doista su nastradali."
    },
    {
      "resource_id": 25,
      "text": "Oni koji ne vjeruju govore: \"Ne slušajte ovaj Kur'an, nego pravite buku da biste ga nadvikali!\""
    },
    {
      "resource_id": 25,
      "text": "Zato ćemo Mi, sigurno, dati da nevjernici iskuse bolnu patnju, i kaznit ćemo ih za ono loše što su činili."
    },
    {
      "resource_id": 25,
      "text": "To je kazna za Allahove neprijatelje - Vatra u kojoj će im vječna kuća biti, kao naknada što su ajete i znakove Naše stalno poricali."
    },
    {
      "resource_id": 25,
      "text": "I oni koji nisu vjerovali reći će: \"Gospodaru naš, pokaži nam džine i ljude, one koji su nas zaveli, da ih stavimo pod noge svoje, neka budu među onima koji su najniže.\""
    },
    {
      "resource_id": 25,
      "text": "Doista onima koji govore: \"Gospodar naš je Allah\", pa poslije budu ustrajni, silaze meleci: \"Ne bojte se i ne žalostite se, i radujte se Džennetu koji vam je obećan.\""
    },
    {
      "resource_id": 25,
      "text": "Mi smo zaštitnici vaši u životu dunjalučkom, a i na ahiretu; u njemu ćete imati sve ono što duše vaše zažele, i što god zatražite - imat ćete,"
    },
    {
      "resource_id": 25,
      "text": "bit će to ugošćenje Oprostitelja grijeha, Milostivog."
    },
    {
      "resource_id": 25,
      "text": "A ko govori ljepše od onoga koji poziva Allahu, koji dobra djela čini i koji govori: \"Ja sam, doista, musliman!\""
    },
    {
      "resource_id": 25,
      "text": "Dobro i zlo nisu isto! Zlo dobrim odagnaj, pa će ti dušmanin tvoj odjednom prisni prijatelj postati."
    },
    {
      "resource_id": 25,
      "text": "To mogu postići samo strpljivi; to može postići samo onaj koji ima obilnog udjela u dobru."
    },
    {
      "resource_id": 25,
      "text": "A kad te šejtan pokuša na zle misli navesti, ti zatraži utočište u Allaha. On je, uistinu, Svečujući i Sveznajući."
    },
    {
      "resource_id": 25,
      "text": "Među znakovima Njegovim su noć i dan, i Sunce i Mjesec. Ne činite sedždu ni Suncu ni Mjesecu, već činite sedždu Allahu, Koji ih je stvorio, ako samo Njemu ibadet činite."
    },
    {
      "resource_id": 25,
      "text": "A ako se oni uzohole- pa, oni koji su kod Gospodara tvoga, slave i veličaju Ga i noću i danju i ne dosađuju se."
    },
    {
      "resource_id": 25,
      "text": "A od znakova je Njegovih i to što ti vidiš suhu zemlju, a kad na nju spustimo kišu, ona se pokrene i uzbuja. Onaj Ko njoj daje život oživit će sigurno i umrle. On nad svime ima moć."
    },
    {
      "resource_id": 25,
      "text": "Zbilja, oni koji ajete Naše izvrću neće se od Nas sakriti. Pa da li je bolji onaj koji u Vatru bude bačen ili onaj koji na Kijametski dan dođe siguran? Radite šta hoćete, On, zaista, dobro vidi šta vi radite."
    },
    {
      "resource_id": 25,
      "text": "Zaista oni koji ne vjeruju u Opomenu, pošto im je došla, bit će kažnjeni! To je, zaista, knjiga zaštićena,"
    },
    {
      "resource_id": 25,
      "text": "laž joj ne može prići ni sprijeda ni ozada; to je Objava od Mudroga i Hvaljenoga."
    },
    {
      "resource_id": 25,
      "text": "Tebi se ne govori ništa što već nije rečeno poslanicima prije tebe. Gospodar tvoj zaista prašta, a i bolno kažnjava."
    },
    {
      "resource_id": 25,
      "text": "A da smo Kur'an sačinili na tuđem jeziku, oni bi sigurno rekli: \"Da su mu bar ajeti razgovijetni! Zar jezik tuđ, a onaj kome se objavljuje Arap Reci: \"On je onima koji vjeruju uputa i lijek. A oni koji ne vjeruju - u ušima njihovim gluhoća je, i slijepi su za njega! Oni kao da se izdaleka dozivaju."
    },
    {
      "resource_id": 25,
      "text": "I Musau smo Knjigu dali, pa su se zbog nje podvojili. A da nije riječi Gospodara tvoga prije izrečene, s ovima bi bilo već svršeno. I oni su spram njega zbilja u sumnji dubokoj."
    },
    {
      "resource_id": 25,
      "text": "Ko čini dobro, u svoju korist čini, a ko radi zlo, na svoju štetu radi. A Gospodar tvoj ne čini zulum robovima Svojim."
    },
    {
      "resource_id": 25,
      "text": "Samo On zna kad će Smak svijeta nastupiti. A ni plodovi ne izlaze iz cvjetnih čaški svojih, i nijedno žensko ne zanese i ne rodi, a da On to ne zna. A na Dan kad ih On upita: \"Gdje su oni koje ste smatrali Meni ravnim?\", oni će odgovoriti: \"Javljamo Ti da niko od nas to ne tvrdi.\""
    },
    {
      "resource_id": 25,
      "text": "I neće biti onih koje su prije molili i uvjerit će se da nikud ne mogu umaći."
    },
    {
      "resource_id": 25,
      "text": "Čovjeku ne dosadi da dobro traži, a kada ga zlo zadesi, onda očajava i nadu gubi."
    },
    {
      "resource_id": 25,
      "text": "Kad ga obaspemo milošću Našom, poslije nesreće koja ga zadesi, on govori: \"Ovo sam i zaslužio, i ja ne mislim da će Čas sudnji doći. A ako budem Gospodaru svome vraćen, kod Njega me čeka Džennet.\" A Mi ćemo one koji nisu vjerovali sigurno o onom što su radili obavijestiti i da iskuse patnju tešku - doista ćemo im dati."
    },
    {
      "resource_id": 25,
      "text": "Kada čovjeku milost Svoju darujemo, on se okreće i udalji se oholo, a kad ga nevolja dotakne, onda se dugo moli."
    },
    {
      "resource_id": 25,
      "text": "Reci: \"Šta mislite, ako je Kur'an od Allaha, a vi u njega nećete da vjerujete - ko je onda u većoj zabludi od onoga koji je u protivrječju dalekom od Istine"
    },
    {
      "resource_id": 25,
      "text": "Mi ćemo im pokazati znakove Naše u daljini - na obzorjima, a i u njima samim, dok im ne bude sasvim jasno da je Kur'an istina. A zar nije dovoljno to što je Gospodar tvoj svemu svjedok?"
    },
    {
      "resource_id": 25,
      "text": "Oni sumnjaju da će pred Gospodara svoga stati, a On, zaista, obuhvata sve."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "41" }
  }
}
