{
  "translations": [
    { "resource_id": 217, "text": "Ха. Мім" },
    { "resource_id": 217, "text": "Зіслане від Милостивого, Милосердного" },
    {
      "resource_id": 217,
      "text": "Писання, знамення якого пояснені у вигляді арабського Корану — для людей, наділених знанням"
    },
    {
      "resource_id": 217,
      "text": "добра звістка й пересторога; але ж більшість із них відвертається й не слухає"
    },
    {
      "resource_id": 217,
      "text": "Вони говорять: «Серця наші закриті для того, до чого ти нас закликаєш, вуха наші глухі, а між нами й тобою — завіса! Дій, але й ми будемо діяти!"
    },
    {
      "resource_id": 217,
      "text": "Скажи: «Я — людина, така сама, як і ви. Мені тільки відкрито, що ваш Бог — Бог Єдиний! Ідіть до Нього прямим шляхом і просіть у Нього прощення! Горе багатобожникам"
    },
    {
      "resource_id": 217,
      "text": "які не дають закяту й не вірують у наступне життя!"
    },
    {
      "resource_id": 217,
      "text": "Воістину, тих, які увірували й робили добро, чекає невичерпна винагорода"
    },
    {
      "resource_id": 217,
      "text": "Скажи: «Невже ви не віруєте в Того, Хто створив землю за два дні, й додаєте Йому рівних? Але ж Він — Господь світів"
    },
    {
      "resource_id": 217,
      "text": "Він поставив над нею міцні гори, благословив її та розподілив засоби для прожиття — за чотири повних дні, для тих, хто цього потребує!»"
    },
    {
      "resource_id": 217,
      "text": "Потім Він повернувся до неба — а воно було димом — і сказав йому та землі: «Прийдіть — добровільно чи примусово!» Вони сказали: «Ми прийдемо добровільно!"
    },
    {
      "resource_id": 217,
      "text": "Він завершив сім небес за два дні й відкрив кожному з них його обов’язок. Ми прикрасили нижнє небо світилами, й вони захищають його. Так визначив Всемогутній, Всезнаючий"
    },
    {
      "resource_id": 217,
      "text": "Якщо вони відвернуться, то скажи: «Я застерігаю вас від загибелі, подібної до загибелі адитів і самудитів!"
    },
    {
      "resource_id": 217,
      "text": "Посланці приходили до них у різні часи: «Не поклоняйтеся нікому, крім Аллага!» Але ті говорили: «Якби наш Господь побажав, то зіслав би ангелів. Воістину, ми не віруємо в те, з чим вас відіслано!»"
    },
    {
      "resource_id": 217,
      "text": "Адити вивищувалися на землі без жодного права на це й говорили: «Чи є хтось могутніший за нас?» Невже вони на бачили, що Аллаг – Той, Хто створив їх, могутніший за них! Але вони заперечували Наші знамення"
    },
    {
      "resource_id": 217,
      "text": "Ми наслали на них у нещасливі дні холодний вітер, щоб вони скуштували ганебної кари в земному житті. Але в наступному житті кара буде ще ганебніша! І не буде їм помічників"
    },
    {
      "resource_id": 217,
      "text": "Самудитам Ми вказали прямий шлях, але вони замість прямого шляху обрали сліпоту. Їх спіткала загибель та принизлива кара за те, що вони собі здобували"
    },
    {
      "resource_id": 217,
      "text": "Ми врятували тих, які увірували й були богобоязливі"
    },
    {
      "resource_id": 217,
      "text": "Того Дня, коли ворогів Аллага зберуть перед вогнем, їх підганятимуть"
    },
    {
      "resource_id": 217,
      "text": "А коли вони прийдуть туди, то їхній слух, погляди й шкіра будуть свідчити проти них про те, що робили вони"
    },
    {
      "resource_id": 217,
      "text": "Вони скажуть своїй шкірі: «Чому ти свідчиш проти нас?» А вона скаже: «Нам дарував мову Аллаг, Який дарує мову кожній речі». Він створив вас уперше й до Нього ви повернетесь"
    },
    {
      "resource_id": 217,
      "text": "Ви не закривалися від свідчень вашого слуху, ваших поглядів і вашої шкіри. Але ви думали, що Аллаг не знає про більшість ваших вчинків"
    },
    {
      "resource_id": 217,
      "text": "Здогадки, які ви робили про вашого Господа, призвели вас до загибелі. Ви стали одними з тих, хто зазнає втрат"
    },
    {
      "resource_id": 217,
      "text": "Навіть якщо вони будуть терпіти, їхнім притулком однаково буде вогонь. Навіть якщо вони проситимуть ласки, до них не будуть ласкаві"
    },
    {
      "resource_id": 217,
      "text": "Ми приставили до них товаришів, які прикрасили їм те, що перед ними, й те, що буде після них. Слово справдилося над ними, як справдилося над попередніми народами — джинами й людьми. Вони зазнали втрат"
    },
    {
      "resource_id": 217,
      "text": "Ті, які не увірували, говорять: «Не слухайте цей Коран, а щось говоріть — можливо, ви переможете!»"
    },
    {
      "resource_id": 217,
      "text": "Тим, які не увірували, Ми дамо скуштувати суворої кари й неодмінно винагородимо їх за найгірше з того, що вони робили"
    },
    {
      "resource_id": 217,
      "text": "Така відплата ворогам Аллага — вогонь! Там буде їхня вічна обитель — винагорода за те, що вони заперечували Наші знамення"
    },
    {
      "resource_id": 217,
      "text": "Ті, які не вірують, скажуть: «Господи наш! Покажи нам тих джинів і людей, які збили нас зі шляху, ми скинемо їх собі під ноги, щоб вони були одними з найнижчих!"
    },
    {
      "resource_id": 217,
      "text": "Воістину, до тих, які говорять: «Господь наш — Аллаг!» — а потім ідуть прямим шляхом, [перед смертю] сходять ангели: «Не бійтеся, не сумуйте й радійте від звістки про рай, який вам обіцяно"
    },
    {
      "resource_id": 217,
      "text": "Ми — ваші покровителі в житті земному й наступному! Там на вас чекатиме все те, чого самі побажаєте, чекатиме все те, чого попросите"
    },
    { "resource_id": 217, "text": "наділ від Прощаючого й Милосердного!" },
    {
      "resource_id": 217,
      "text": "Чиї слова прекрасніші за слова того, хто закликає до Аллага, робить добро й говорить: «Воістину, я — один із відданих Йому»"
    },
    {
      "resource_id": 217,
      "text": "Не рівні між собою добро та зло. Відштовхни зло чимось добрим, і тоді той, із ким ти ворогував, стане для тебе наче близький друг"
    },
    {
      "resource_id": 217,
      "text": "Цього досягнуть тільки ті, які мають терпіння, досягнуть тільки ті, які наділені великим щастям!"
    },
    {
      "resource_id": 217,
      "text": "А якщо шайтан спонукатиме тебе до чогось, то шукай захисту в Аллага. Воістину, Він — Всечуючий і Всезнаючий"
    },
    {
      "resource_id": 217,
      "text": "Серед Його знамень — ніч і день, сонце й місяць. Не падайте додолу перед сонцем і місяцем, а падайте додолу перед Аллагом, Який створив їх, якщо ви поклоняєтесь Йому"
    },
    {
      "resource_id": 217,
      "text": "А якщо вони гордуватимуть цим, то ті, які поряд із твоїм Господом, прославляють Його і вдень, і вночі — і не втомлюються"
    },
    {
      "resource_id": 217,
      "text": "Серед Його знамень — те, що ти бачиш землю сухою, а коли Ми посилаємо на неї воду, вона починає рухатись і збільшуватись. Воістину, Той, Хто оживив її, неодмінно оживить і померлих! Воістину, Він спроможний на кожну річ"
    },
    {
      "resource_id": 217,
      "text": "Воістину, ті, які не визнають Наших знамень, не сховаються від Нас! Хто кращий: той, кого вкинуть у вогонь, чи той, хто в День Воскресіння матиме безпеку? Робіть, що побажаєте! Воістину, Він бачить те, що ви робите"
    },
    {
      "resource_id": 217,
      "text": "Воістину, ті, які не увірували в нагадування, коли воно прийшло до них, [будуть покарані за своє невір’я], адже це — Могутнє Писання!"
    },
    {
      "resource_id": 217,
      "text": "Брехня не підбереться до нього ні спереду, ні ззаду. Його зіслано від Мудрого, Хвалимого"
    },
    {
      "resource_id": 217,
      "text": "Тобі скажуть тільки те, що вже говорили посланцям раніше за тебе. Воістину, твій Господь — Володар прощення й Володар болісної кари"
    },
    {
      "resource_id": 217,
      "text": "Якби Ми зробили це [Писання] Кораном чужою мовою, то вони б запитали: «Чому не пояснені його знамення? Як це: воно — чужою мовою, а він — араб?» Скажи: «Це — прямий шлях і зцілення для тих, які увірували! А вуха тих, які не увірували, вражені глухотою, і вони сліпі до нього. Таких кличуть наче з далекого місця!"
    },
    {
      "resource_id": 217,
      "text": "Ми дарували Мусі Писання, а вони почали сперечатися про нього. Якби не попереднє слово Господа твого, то між ними вже б розсудили! Але вони мають глибокі сумніви про це!"
    },
    {
      "resource_id": 217,
      "text": "Хто робить добро, робить це для себе самого, а хто робить зло, робить це проти себе самого. А Господь твій не чинить із рабами несправедливо"
    },
    {
      "resource_id": 217,
      "text": "Йому належить знання про Час. Жоден плід не виходить із зав’язі, жодна жінка не вагітніє та не народжує, щоб Він про це не знав! У той День, коли Він запитає в них: «Де ж ваші спільники?» — вони скажуть: «Ми сказали Тобі, що серед нас не буде жодного свідка цьому!»"
    },
    {
      "resource_id": 217,
      "text": "Адже залишать їх ті, кого раніше вони кликали, і вони здогадаються, що не зможуть утекти"
    },
    {
      "resource_id": 217,
      "text": "Людина не втомлюється просити про добро, але, якщо її торкнеться зло, вона впадає в розпач та відчай"
    },
    {
      "resource_id": 217,
      "text": "Якщо Ми дамо їй спробувати милості після лиха, яке торкнулося її, то вона неодмінно скаже: «Це — для мене! Я не думаю, що настане Час. Але якщо мене повернуть до мого Господа, то біля Нього мене чекатиме щось найкраще!» Ми сповістимо невіруючих про те, що вони робили, а також дамо їм скуштувати суворої кари"
    },
    {
      "resource_id": 217,
      "text": "Коли Ми даруємо людині благо, то вона відвертається і віддаляється. А коли її торкається зло, то вона промовляє довгі молитви"
    },
    {
      "resource_id": 217,
      "text": "Скажи: «Як ви думаєте, а якщо [Коран] — від Аллага, а ви в нього не повірили? Хто ж заблукав сильніше, ніж той, хто опинився у великому протиріччі?"
    },
    {
      "resource_id": 217,
      "text": "Ми покажемо їм Наші знамення на небесних обріях та в них самих, доки вони не зрозуміють, що це — істина! Невже не достатньо того, що Аллаг — кожній речі Свідок"
    },
    {
      "resource_id": 217,
      "text": "Але ж вони мають сумніви про зустріч зі своїм Господом! Істинно, Він осягає кожну річ"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "41" }
  }
}
