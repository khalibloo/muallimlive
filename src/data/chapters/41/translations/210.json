{
  "translations": [
    { "resource_id": 210, "text": "Hâ, Mîm." },
    {
      "resource_id": 210,
      "text": "Bu Kur’an, Rahman ve Rahîm olan Allah tarafından indirilmiştir."
    },
    {
      "resource_id": 210,
      "text": "(Bu,) Bilen bir toplum için ayetleri Arapça okunarak açıklanmış bir kitaptır."
    },
    {
      "resource_id": 210,
      "text": "Bu kitap, müjdeleyici ve uyarıcıdır. Fakat onların çoğu yüz çevirmiştir. Artık dinlemezler."
    },
    {
      "resource_id": 210,
      "text": "\"Bizi çağırdığın şeye karşı kalplerimizde örtüler, kulaklarımızda ağırlık vardır. Seninle bizim aramızda da bir perde vardır. O halde sen yapacağını yap. Şüphesiz biz de yapanlarız.\" dediler."
    },
    {
      "resource_id": 210,
      "text": "De ki: \"Ben de ancak sizin gibi bir insanım. Bana yalnızca, sizin ilahınızın bir tek ilah olduğu vahyolunuyor. Öyleyse ona (giden doğru yola) yönelin, ondan bağışlanma dileyin. Şirk koşanların vay haline!\""
    },
    {
      "resource_id": 210,
      "text": "Onlar ki hem zekâtı vermezler, hem de onlar Âhireti inkâr edenlerin ta kendileridir."
    },
    {
      "resource_id": 210,
      "text": "Şüphesiz iman edip salih ameller işleyenler için ise kesintisiz bir mükâfat vardır."
    },
    {
      "resource_id": 210,
      "text": "De ki: \"Gerçekten siz, yeri iki günde yaratanı inkâr edip, O’na ortaklar mı koşuyorsunuz? O, alemlerin Rabbidir.\""
    },
    {
      "resource_id": 210,
      "text": "Orada, üstünden sabit dağlar var etti; onu bereketli kıldı ve onda soranlar (rızıklarını arayanlar) için eşit olarak gıdalarını dört günde takdir etti."
    },
    {
      "resource_id": 210,
      "text": "Sonra duman halinde bulunan göğe yöneldi. Ona ve yere: \"İsteyerek ya da istemeyerek gelin!\" dedi. Onlar da: \"İsteyerek geldik.\" dediler."
    },
    {
      "resource_id": 210,
      "text": "Böylece onları yedi gök olarak iki günde varedip, her bir göğe kendi işini bildirdi. Dünya göğünü ise kandillerle/yıldızlarla süsledik ve koruduk. İşte bu; Hakim, Aziz olan (Allah'ın) takdiridir."
    },
    {
      "resource_id": 210,
      "text": "Eğer yüz çevirirlerse de ki: \"Ben sizi Âd ve Semûd'un yıldırımları gibi bir yıldırımla uyarırım.\""
    },
    {
      "resource_id": 210,
      "text": "Hani onlara rasûlleri önlerinden ve arkalarından gelip: “Allah’tan başkasına ibadet etmeyin” dediklerinde onlar: “Eğer Rabbimiz dileseydi elbette melekler indirirdi. Bu sebepten muhakkak biz sizinle gönderilenlere kâfir olanlarız” dediler."
    },
    {
      "resource_id": 210,
      "text": "Âd kavmine gelince, yeryüzünde haksız yere büyüklük tasladılar ve; \"Bizden daha kuvvetli kim var?\" dediler. Onlar kendilerini yaratan Allah’ın, onlardan daha kuvvetli olduğunu görmediler mi? Onlar bizim ayetlerimizi (mucizelerimizi) inkar ediyorlardı."
    },
    {
      "resource_id": 210,
      "text": "Biz de onlara, dünya hayatında aşağılayıcı azabı tattırmak için o uğursuz günlerde üzerlerine dondurucu bir kasırga gönderdik. Ahiret azabı ise daha da aşağılayıcıdır. Onlar yardım da görmezler."
    },
    {
      "resource_id": 210,
      "text": "Semud'a gelince; biz onları doğru yola ilettik. Ama onlar körlüğü hidayete tercih ettiler. Bu yüzden onları kazanmakta olduklarına karşılık alçaltıcı azabın yıldırımı çarptı."
    },
    { "resource_id": 210, "text": "İman edip sakınanları kurtardık." },
    {
      "resource_id": 210,
      "text": "Allah'ın düşmanlarının toplanıp ateşe götürüldükleri gün hepsi biraraya getirilirler."
    },
    {
      "resource_id": 210,
      "text": "Nihayet onlar oraya geldiklerinde kulakları, gözleri, derileri işlediklerini bildirerek aleyhlerine şahitlik edecektir."
    },
    {
      "resource_id": 210,
      "text": "Derilerine: “Niçin aleyhimize şahitlik ettiniz” diyecekler. Onlar da: Her şeyi konuşturan Allah bizi de konuşturdu, diyecekler. Sizi ilk defa yaratan Odur. İşte yalnız Ona döndürülüyorsunuz."
    },
    {
      "resource_id": 210,
      "text": "“Siz (günahları işlerken) kulaklarınızın, gözlerinizin ve derilerinizin aleyhinize şahitlik etmesinden sakınmıyordunuz. Lâkin, yaptıklarınızın çoğunu Allah’ın bilmediğini sanıyordunuz.''"
    },
    {
      "resource_id": 210,
      "text": "İşte Rabbiniz hakkındaki bu zannınız sizi helâk etti de, hüsrana uğrayanlardan oldunuz."
    },
    {
      "resource_id": 210,
      "text": "Şimdi eğer dayanabilirlerse, artık Cehennem onların yeridir. Eğer Allah’ın rızasını kazandıracak amelleri işlemeye izin isteseler, onlara izin verilmez."
    },
    {
      "resource_id": 210,
      "text": "Biz onlara yakın arkadaşlar kıldık. Onlar da önlerinde ve arkalarında olanı kendilerine süslediler. Onlardan önce gelen cinlerden ve insanlardan ümmetler arasında onlar üzerine söz hak olmuştur. Şüphesiz onlar zarar edenlerdi."
    },
    {
      "resource_id": 210,
      "text": "O kâfirler: \"Bu Kur'an'ı dinlemeyin, okunurken gürültü yapın, belki baskın çıkarsınız.\" demişlerdi."
    },
    {
      "resource_id": 210,
      "text": "Kâfirlere elbette şiddetli bir azap tattıracağız. Onları, yaptıklarının en kötüsüyle cezalandıracağız."
    },
    {
      "resource_id": 210,
      "text": "İşte bu, Allah düşmanlarının cezası ateştir. Ayetlerimizi inkar etmelerinden dolayı, orada onlara ceza olarak ebedî kalacakları yurt (Cehennem) vardır."
    },
    {
      "resource_id": 210,
      "text": "Kâfirler derler ki: \"Rabbimiz! Bizi saptıran cinleri ve insanları bize göster de onları ayaklarımızın altına alalım da en aşağılıklardan olsunlar!\""
    },
    {
      "resource_id": 210,
      "text": "Muhakkak: “Rabbimiz Allah’tır” deyip sonra dosdoğru olanların üzerine melekler: “Korkmayın, üzülmeyin ve size vaat olunan cennetle sevinin” diye inerler."
    },
    {
      "resource_id": 210,
      "text": "Dünya hayatında da, Âhirette de sizin velileriniz biziz. Orada canlarınız neyi arzu ediyorsa, orada neyi istiyorsanız sizin için vardır."
    },
    {
      "resource_id": 210,
      "text": "Çokça bağışlayan, merhamet eden Allah’tan bir ikram olarak."
    },
    {
      "resource_id": 210,
      "text": "Allah’a davet eden, salih amel işleyen ve: “Şüphesiz ki ben Müslümanlardanım” diyen kimseden daha güzel sözlü kim olabilir?"
    },
    {
      "resource_id": 210,
      "text": "İyilikle kötülük bir değildir. Kötülüğü en güzel şekilde sav. O zaman seninle aranızda düşmanlık bulunan kimse, sanki candan bir dost gibi olur."
    },
    {
      "resource_id": 210,
      "text": "Buna ancak sabredenler kavuşturulur, buna ancak büyük bir pay sahibi olanlar kavuşturulur."
    },
    {
      "resource_id": 210,
      "text": "Şeytan'dan sana bir vesvese gelirse, hemen Allah’a sığın. Allah her şeyi işitendir. Her şeyi bilendir."
    },
    {
      "resource_id": 210,
      "text": "Onun ayetlerinden bir kısmı da gece ile gündüz, güneş ve aydır. Güneşe de secde etmeyin, aya da. Eğer yalnız Ona ibadet ediyorsanız onları yaratan Allah’a secde edin."
    },
    {
      "resource_id": 210,
      "text": "Şayet büyüklenmek isterlerse Rabbinin yanında bulunanlar hiç usanmadan onu gece ve gündüz tesbih eder dururlar."
    },
    {
      "resource_id": 210,
      "text": "Onun ayetlerinden biri de yeri kupkuru görmendir. Biz üzerine suyu indirdiğimizde sarsılır ve kabarır. Onu dirilten şüphesiz ki ölüleri de dirilticidir. Çünkü O, her şeye kadirdir."
    },
    {
      "resource_id": 210,
      "text": "Ayetlerimiz hakkında doğru yoldan sapanlar muhakkak onlar bize gizli kalmazlar. O halde ateşe atılacak kimse mi hayırlıdır yoksa kıyamet gününde emin olarak gelen kimse mi? Dilediğinizi yapın, çünkü o ne yaptığınızı çok iyi görendir."
    },
    {
      "resource_id": 210,
      "text": "Kendilerine kitap geldiğinde onu inkâr ettiler. Hâlbuki o, aziz bir kitaptır."
    },
    {
      "resource_id": 210,
      "text": "Önünden de, arkasından da batıl ona erişemez. O, hüküm ve hikmet sahibi, övülmeye lâyık olan Allah tarafından indirilmiştir."
    },
    {
      "resource_id": 210,
      "text": "Sana söylenenler, senden önceki rasûllere söylenenlerden başka bir şey değildir. Süphesiz Rabbin, hem mağfiret sahibidir, hem de elem verici bir azap sahibidir."
    },
    {
      "resource_id": 210,
      "text": "Eğer biz onu başka dilde bir Kur’an yapsaydık onlar mutlaka, “Onun âyetleri genişçe açıklanmalı değil miydi? Başka dilde bir kitap ve Arap bir peygamber öyle mi?” derlerdi. De ki: \"Bu Kur'an, iman edenler için bir hidayet ve bir şifadır. İman etmeyenlerin kulaklarında bir ağırlık vardır ve o, onlar için bir körlüktür.” İşte onlar (sanki kendilerine) uzak bir yerden seslenilmekte (de duymuyor gibiler)."
    },
    {
      "resource_id": 210,
      "text": "Andolsun biz Musa’ya o kitabı verdik de, hakkında ayrılığa düşüldü. Daha önce Rabbin tarafından verilmiş bir söz olmasaydı, aralarında hüküm verilmiş olurdu. Onlar, hâlâ bundan şek ve şüphe içindedirler."
    },
    {
      "resource_id": 210,
      "text": "Kim salih amel işlerse kendisi içindir. Kim de kötülük yaparsa kendi aleyhinedir. Rabbin, kullara asla zulmedici değildir."
    },
    {
      "resource_id": 210,
      "text": "(Kıyamet) Saatinin ilmi sadece Allah’a aittir. Onun bilgisi dışında hiçbir meyve tomurcuğundan çıkmaz, hiçbir dişi de ne gebe kalır, ne de doğurur. Allah; onlara: \"Nerede ortaklarım?\" diye seslendiği gün derler ki: (Ortağın olduğuna dair) Bizden hiç bir şahidin olmadığını sana bildiririz.\""
    },
    {
      "resource_id": 210,
      "text": "Daha önce dua/ibadet ettikleri şeyler onlardan kaybolup gitmiştir. Bir kaçış yolu olmadığını anlamışlardır."
    },
    {
      "resource_id": 210,
      "text": "İnsan, iyilik istemekten usanmaz da, kendisine bir kötülük gelince umutsuzluğa düşer, karamsar olur."
    },
    {
      "resource_id": 210,
      "text": "Andolsun ki kendisine dokunan bir darlıktan sonra ona rahmetimizden tattırsak o elbette şöyle der: “Bu benimdir. Ben kıyametin kopacağını da sanmıyorum. Eğer Rabbime döndürülsem de şüphesiz benim için onun yanında iyilik vardır. Andolsun biz kâfir olanlara ne yaptıklarını haber vereceğiz ve andolsun onlara çok şiddetli azaptan tattıracağızdır.”"
    },
    {
      "resource_id": 210,
      "text": "Biz insana nimet verdiğimizde yüz çevirir, yan çizip uzaklaşır. Eğer ona kötülük isabet ederse bu sefer de uzun uzun dua eder."
    },
    {
      "resource_id": 210,
      "text": "De ki: \"Kuran Allah katından gelmiş olup da siz de onu inkar etmişseniz, söyleyin bana, derin/uzak bir çıkmazda bulunan kimseden daha sapık kim vardır?\""
    },
    {
      "resource_id": 210,
      "text": "Onun hak olduğu iyice belli olana kadar, ayetlerimizi hem ufuklarda hem de kendi içlerinde göstereceğiz. Rabbinin her şeye şahit olması yetmez mi?"
    },
    {
      "resource_id": 210,
      "text": "İyi bilin ki, onlar Rablerine kavuşma konusunda şüphe içindedirler. İyi bilin ki, O, her şeyi kuşatandır."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "41" }
  }
}
