{
  "translations": [
    { "resource_id": 55, "text": "Haa. Miym." },
    {
      "resource_id": 55,
      "text": "(Bu) Rohman va Rohiym tomonidan nozil qilingandir."
    },
    {
      "resource_id": 55,
      "text": "Biladigan qavmlar uchun oyatlari mufassal bayon qilingan kitobdir."
    },
    {
      "resource_id": 55,
      "text": "Xushxabar berguvchi va ogohlantirguvchi bo`lgan holidadir. Bas, ko`plari undan yuz o`girdilar. Endi ular eshitmaslar."
    },
    {
      "resource_id": 55,
      "text": "Ular: «Qalblarimiz sen da'vat qilayotgan narsadan g`iloflardadir, quloqlarimizda og`irlik bor, sen bilan bizning oramizda esa, parda bor. Bas, sen amalingni qilaver, biz ham, albatta, o`z amalimizni qilguvchilarmiz», dedilar.<sup foot_note=\"171172\">1</sup>"
    },
    {
      "resource_id": 55,
      "text": "Sen: «Men ham sizga o`xshar basharman, xolos. Menga, albatta, ilohingiz yagona ilohdir, deya vahiy qilinur. Bas, Uning O`zigagina to`g`ri yuzlaning va Unga istig`for ayting. Mushriklar holiga voy bo`lsin."
    },
    {
      "resource_id": 55,
      "text": "Ular zakotni ado etmaslar va ular o`zlari oxiratga kufr keltirguvchilardir."
    },
    {
      "resource_id": 55,
      "text": "Albatta, iymon keltirib, solih amallarni qilganlarga bitmas-tuganmas ajrlar bor», deb ayt."
    },
    {
      "resource_id": 55,
      "text": "Sen: «Sizlar, haqiqatan ham, yerni ikki kunda yaratgan Zotga kufr keltiryapsizmi va Unga tengdoshlar qo`shyapsizmi?! Axir, U zot olamlarning Robbi-ku!"
    },
    {
      "resource_id": 55,
      "text": "U zot o`sha(er)ning ustida tog`larni qildi, uni barakotli qildi va uning (ahli) rizqini to`rt kunda o`lchovli etib taqdir qildi. Bu, so`rovchilar uchundir», deb ayt.<sup foot_note=\"171173\">1</sup>"
    },
    {
      "resource_id": 55,
      "text": "So`ngra tutun holidagi osmonga yuzlanib, unga va yerga: «Ikkovingiz ixtiyor qilgan holingizda yoki majbur bo`lgan holingizda keling!» – dedi. Ikkovlari: «Ixtiyor qilgan holimizda keldik», dedilar.<sup foot_note=\"170137\">1</sup>"
    },
    {
      "resource_id": 55,
      "text": "Bas, ikki kunda yetti osmonni barpo etdi va har bir osmonga ishini vahiy qildi. Biz dunyo osmonini chiroqlar-la ziynatladik va qo`ridik. Bu aziyzu o`ta ilmli Zotning o`lchovidir.<sup foot_note=\"171174\">1</sup>"
    },
    {
      "resource_id": 55,
      "text": "Bas, agar yuz o`girsalar, sen: «Men sizlarni Od va Samudga kelgan chaqmoqqa o`xshash chaqmoq-la ogohlantirdim», deb ayt."
    },
    {
      "resource_id": 55,
      "text": "O`shanda Payg`ambarlar ularning oldilaridan ham, orqalaridan ham: «Faqat, Allohdan o`zgaga ibodat qilmanglar», deb kelganlarida, ular: «Agar Robbimiz xohlasa, farishtalarni tushirar edi. Albatta, biz siz bilan yuborilgan narsaga kofirdirmiz», dedilar."
    },
    {
      "resource_id": 55,
      "text": "Od (qavmi) bo`lsa, yer yuzida nohaqdan mutakabbirlik qildilar. Ular: «Bizdan quvvatliroq kim bor?!» – dedilar. Ularni yaratgan Alloh o`zlaridan quvvatli ekanini bilmasmidilar?! Ular Bizning oyatlarimizni inkor etar edilar."
    },
    {
      "resource_id": 55,
      "text": "Bas, Biz ustlariga shumlik kunlarida sorsor shamolini yubordik. Buni ularga hayoti dunyoning xorlik azobini tottirish uchun qildik. Albatta, oxirat azobi xor qilguvchiroqdir va ularga nusrat berilmas.<sup foot_note=\"171175\">1</sup>"
    },
    {
      "resource_id": 55,
      "text": "Ammo Samud bo`lsa, bas, Biz ularni hidoyat qildik. Ular esa, hidoyatdan ko`ra ko`rlikni afzal ko`rdilar. Bas, kasb qilgan narsalari tufayli ularni xorlik azobi chaqmog`i urdi."
    },
    {
      "resource_id": 55,
      "text": "Iymon keltirganlarga va taqvo qilib yurganlarga najot berdik."
    },
    {
      "resource_id": 55,
      "text": "Allohning dushmanlari do`zaxga jamlanadigan, ular tizib qo`yiladigan kunni (esla)."
    },
    {
      "resource_id": 55,
      "text": "Nihoyat, unga yetib kelishgach, quloqlari, ko`zlari va terilari qilib o`tgan narsalari haqida ularga qarshi guvohlik beradilar.<sup foot_note=\"171176\">1</sup>"
    },
    {
      "resource_id": 55,
      "text": "Ular terilariga: «Nima uchun bizga qarshi guvohlik berdingiz?» – dedilar. U(teri)lari: «Har bir narsani nutq qildirgan Alloh bizni ham nutq qildirdi. U zot sizlarni avval boshda yaratgan va Ungagina qaytarilursizlar», dedilar.<sup foot_note=\"170481\">1</sup>"
    },
    {
      "resource_id": 55,
      "text": "Siz o`zingizga qarshi qulog`ingiz, ko`zlaringiz va terilaringiz guvohlik berishlaridan yashirinmas edingiz. Lekin Alloh qilayotgan amallaringizning ko`pini bilmas, deb gumon qilar edingiz.<sup foot_note=\"171177\">1</sup>"
    },
    {
      "resource_id": 55,
      "text": "Ana o`sha, Robbingiz haqida qilgan gumoningiz sizni halokatga uchratdi. Bas, ziyonkorlardan bo`ldingiz."
    },
    {
      "resource_id": 55,
      "text": "Agar sabr qilsalar, jahannam ularga makondir. Agar itobga qaytarishni talab qilsalar, ular itobga qaytariluvchi ham bo`lmaslar."
    },
    {
      "resource_id": 55,
      "text": "Biz ularga «do`stlar» tayyorladik. Bas, o`shalar ularga oldilaridagi va ortlaridagi narsalarni ziynatlab ko`rsatdilar va ularga ham o`zlaridan oldin o`tgan jin va insdan bo`lgan ummatlar qatori (azob) so`zi haq bo`ldi. Albatta, ular ziyonkor bo`ldilar.<sup foot_note=\"171178\">1</sup>"
    },
    {
      "resource_id": 55,
      "text": "Kufr keltirganlar: «Bu Qur'onga quloq solmanglar, unga xalaqit bering, shoyadki, g`olib bo`lsangiz», dedilar."
    },
    {
      "resource_id": 55,
      "text": "Bas, albatta, Biz kufr keltirganlarga shiddatli azobni tottiramiz va, albatta, ularga qilib yurgan amallarining eng yomon jazosini beramiz."
    },
    {
      "resource_id": 55,
      "text": "Mana, Alloh dushmanlarining jazosi do`zaxdir. Ularga unda abadiylik diyori bor. Oyatlarimizni inkor qilganlarining jazosi shudir."
    },
    {
      "resource_id": 55,
      "text": "Kufr keltirganlar: «Ey Robbimiz, bizni adashtirgan jin va insdan bo`lgan shaxslarni bizga ko`rsatgin, ularni oyoqlarimiz ostiga olaylik, toki, ular eng pastlardan bo`lsinlar», dedilar."
    },
    {
      "resource_id": 55,
      "text": "Albatta, «Robbimiz Alloh» degan, so`ngra mustaqiym bo`lganlarning ustilaridan farishtalar: «Qo`rqmanglar, mahzun ham bo`lmanglar, o`zingizga va'da qilingan jannat xushxabarini qabul qilinglar."
    },
    {
      "resource_id": 55,
      "text": "Biz hayoti dunyoda ham, oxiratda ham sizlarning do`stlaringizdirmiz. Sizga u(jannat)da ko`nglingiz ishtaha qilgan narsa bordir va sizga unda orzu qilingan narsangiz bordir."
    },
    {
      "resource_id": 55,
      "text": "Bu o`ta mag`firatli va o`ta rahimli Zotdan ziyofatdir», deb tusharlar."
    },
    {
      "resource_id": 55,
      "text": "Allohga da'vat qilgan, solih amallarni qilgan va «Albatta, men musulmonlardanman!» degan kishidan ham go`zal so`zli kim bor?!<sup foot_note=\"171179\">1</sup>"
    },
    {
      "resource_id": 55,
      "text": "Yaxshilik bilan yomonlik barobar bo`lmas. Sen yaxshilik bo`lgan narsa ila daf' qil. Ko`ribsanki, sen bilan orasida adovati bor kimsa xuddi sodiq do`stdek bo`lur.<sup foot_note=\"170482\">1</sup>"
    },
    {
      "resource_id": 55,
      "text": "Unga faqat sabr qilganlargina erishur. Unga faqat ulug` nasiba egasi bo`lganlargina erishur.<sup foot_note=\"171180\">1</sup>"
    },
    {
      "resource_id": 55,
      "text": "Agar seni shayton vasvasasidan bir vasvasa tutsa, Allohdan panoh so`ra. Albatta, U zot o`ta eshitguvchi va o`ta bilguvchi Zotdir.<sup foot_note=\"171181\">1</sup>"
    },
    {
      "resource_id": 55,
      "text": "Kechayu kunduz, quyoshu oy Uning oyat(belgi)laridan. Bas, quyoshga ham, oyga ham sajda qilmanglar. Ularni yaratgan Allohga sajda qiling. Gar siz Ungagina ibodat qilmoqchi bo`lsangiz."
    },
    {
      "resource_id": 55,
      "text": "Agar ular mutakabbirlik qilsalar. Robbingning huzuridagilar Unga kechasiyu kunduzi tasbih ayturlar. Ular malol olmaslar."
    },
    {
      "resource_id": 55,
      "text": "Yana Uning oyatlaridan, yerni qaqragan holda ko`rishingdir. Bas, Biz uning ustidan suv tushirsak, u qimirlar va o`sar. Uni tiriltirgan Zot, albatta, o`liklarni ham tiriltirguvchidir. Albatta, U zot har bir narsaga qodirdir."
    },
    {
      "resource_id": 55,
      "text": "Albatta, oyatlarimiz haqida egrilik qiladiganlar Bizga maxfiy bo`lib qolmaslar. Do`zaxga tashlanadigan odam yaxshimi yoki qiyomat kuni omon holida keladigan odammi?! Nimani xohlasangiz, qilavering. Albatta, U zot nima qilayotganingizni ko`rib turguvchidir.<sup foot_note=\"171182\">1</sup>"
    },
    {
      "resource_id": 55,
      "text": "Albatta, o`zlariga Zikr kelganda unga kufr keltirganlar... Albatta, u aziz kitobdir."
    },
    {
      "resource_id": 55,
      "text": "Uning oldidan ham, ortidan ham botil kelmas. U, o`ta hikmatli va o`ta maqtalgan Zotning tushirganidir."
    },
    {
      "resource_id": 55,
      "text": "Senga aytilayotgan narsaki bor, batahqiq, sendan oldingi Payg`ambarlarga ham aytilgandir. Albatta, Robbing mag`firat egasidir va alamli azob egasidir."
    },
    {
      "resource_id": 55,
      "text": "Agar Biz uni ajamiycha Qur'on qilganimizda, albatta: «Uning oyatlari mufassal bayon qilinganida edi. Arabiyga ajamchami?!» – der edilar. Sen: «U, iymon keltirganlar uchun hidoyat va shifodir. Iymon keltirmaydiganlarning quloqlarida og`irlik bordir. U, ular uchun ko`rlikdir. Ular uzoq makondan chaqirilayotganlardir», deb ayt.<sup foot_note=\"170483\">1</sup>"
    },
    {
      "resource_id": 55,
      "text": "Batahqiq, Biz Musoga kitobni berdik. Bas, u haqida ixtilof qilindi. Agar Robbing tomonidan oldin so`z o`tmaganida, oralarida, albatta, hukm chiqarilardi. Albatta, ular u haqda gumonli shakdadirlar.<sup foot_note=\"171183\">1</sup>"
    },
    {
      "resource_id": 55,
      "text": "Kim solih amal qilsa, o`ziga foyda. Kim yomonlik qilsa, o`ziga zarar. Robbing bandalarga zulm qilguvchi emas."
    },
    {
      "resource_id": 55,
      "text": "Soat(qiyomat) ilmi U zotning O`zigagina qaytarilur. Barcha mevalarning gulkosalaridan chiqishi ham, har bir urg`ochining nimaga homilador bo`lishi ham, nimani tug`ishi ham faqat Uning ilmi ila bo`lur. U zot ularga: «Mening sheriklarim qani?!» – deb nido qiladigan kunda, ular: «Biz senga bildiramizki, bunga bizdan birorta guvoh yo`q», derlar."
    },
    {
      "resource_id": 55,
      "text": "Va ulardan ilgari iltijo qilib yurgan narsalari g`oyib bo`ldi. Ular o`zlariga qochar joy yo`qligiga to`la ishondilar."
    },
    {
      "resource_id": 55,
      "text": "Inson yaxshilik tilashni hech malol olmas. Agar uni yomonlik tutsa, u umidsiz tushkundir.<sup foot_note=\"171185\">1</sup>"
    },
    {
      "resource_id": 55,
      "text": "Agar Biz unga uni tutgan zarardan so`ng O`zimizdan rahmat tottirsak, albatta, u: «Bu menikidir. Men soat(qiyomat) qoim bo`lur, deb o`ylamayman. Agar Robbimga qaytarilsam, albatta, men uchun Uning huzurida go`zal (mukofot) bordir», der. Bas, albatta, kufr keltirganlarga qilgan amallari xabarini berurmiz. Albatta, ularga og`ir azobdan tottirurmiz."
    },
    {
      "resource_id": 55,
      "text": "Qachon insonga ne'mat bersak, u yuz o`girar va yonboshi ila uzoqlashar. Qachon uni yomonlik tutsa, bas, u uzundan-uzoq duo egasidir."
    },
    {
      "resource_id": 55,
      "text": "Sen: «Menga aytinglar-chi, agar u Allohning huzuridan bo`lsa-yu, siz unga kufr keltirib yurgan bo`lsangiz. Xo`sh, (haqdan) uzoq tortishuvda bo`lganlardan ham adashganroq kim bor?!» – deb ayt."
    },
    {
      "resource_id": 55,
      "text": "Biz ularga ham ufqlardagi, ham o`z nafslaridagi oyat (belgi)larimizni ko`rsatamiz. Toki, ularga uning haqligi ravshan bo`lsin. Sening Robbing har bir narsaga shohid ekanligi kifoya qilmasmidi?!<sup foot_note=\"171186\">1</sup>"
    },
    {
      "resource_id": 55,
      "text": "Ogoh bo`linglar! Albatta, ular Robbilariga ro`baro` bo`lishdan shakdadirlar. Ogoh bo`linglar! Albatta, U zot har bir narsani ihota qilguvchidir.<sup foot_note=\"171187\">1</sup>"
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "41" }
  }
}
