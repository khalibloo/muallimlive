{
  "translations": [
    { "resource_id": 44, "text": "Alif. Lam. Mim." },
    { "resource_id": 44, "text": "Bizantinii au fost înfrânţi" },
    {
      "resource_id": 44,
      "text": "în ţinutul apropiat, însă după înfrângerea lor, ei vor înfrânge"
    },
    {
      "resource_id": 44,
      "text": "în câţiva ani. A lui Dumnezeu este Porunca şi înainte şi după. În ziua aceea, credincioşii se vor bucura"
    },
    {
      "resource_id": 44,
      "text": "de ajutorul lui Dumnezeu. El ajută cui voieşte. El este Puternicul, Milostivul."
    },
    {
      "resource_id": 44,
      "text": "Aceasta este o făgăduială a lui Dumnezeu şi Dumnezeu nu-şi calcă făgăduiala, însă cei mai mulţi oameni nu ştiu."
    },
    {
      "resource_id": 44,
      "text": "Ei cunosc poleiala Vieţii de Acum şi nu le pasă de Viaţa de Apoi."
    },
    {
      "resource_id": 44,
      "text": "Nu chibzuiesc oare la ei înşişi? Dumnezeu nu a creat cerurile şi pământul şi ceea ce se află între ele decât întru Adevăr şi cu un anumit soroc. Mulţi sunt cei care nu cred în întâlnirea cu Domnul lor."
    },
    {
      "resource_id": 44,
      "text": "Nu au străbătut pământul şi nu au văzut cum a fost sfârşitul celor dinaintea lor care erau mai tari ca putere decât ei? Ei au brăzdat pământul şi l-au desţelenit mai mult decât l-au desţelenit ei. Trimişii lor au venit la ei cu dovezi vădite. Nu Dumnezeu a fost Cel ce i-a nedreptăţit, ci ei înşişi s-au nedreptăţit."
    },
    {
      "resource_id": 44,
      "text": "Sfârşitul celor care-au făcut rău a fost rău, căci ei au socotit semnele lui Dumnezeu minciuni şi le-au luat în derâdere."
    },
    {
      "resource_id": 44,
      "text": "Dumnezeu dă la iveală făptura, apoi o duce înapoi. Către El veţi fi întorşi."
    },
    {
      "resource_id": 44,
      "text": "În Ziua în care va veni Ceasul, cei vinovaţi vor fi deznădăjduiţi."
    },
    {
      "resource_id": 44,
      "text": "Ei nu vor afla mijlocitori printre cei pe care I-i alătură lui Dumnezeu şi îi vor tăgădui pe cei alăturaţi."
    },
    {
      "resource_id": 44,
      "text": "În Ziua când va veni Ceasul, în Ziua aceea ei se vor despărţi unii de alţii."
    },
    {
      "resource_id": 44,
      "text": "Cei care cred şi săvârşesc fapte bune se vor bucura într-o grădină în floare,"
    },
    {
      "resource_id": 44,
      "text": "pe când tăgăduitorii, cei care socot semnele Noastre minciuni şi Întâlnirea din Viaţa de Apoi, vor fi daţi osândei."
    },
    {
      "resource_id": 44,
      "text": "Mărire lui Dumnezeu, când intraţi în seară şi când intraţi în dimineaţă!"
    },
    {
      "resource_id": 44,
      "text": "Laudă Lui, în ceruri, precum şi pe pământ, noaptea, precum şi la amiază."
    },
    {
      "resource_id": 44,
      "text": "El scoate viul din mort. El scoate mortul din viu. El învie pământul după moarte, precum şi pe voi vă va scoate."
    },
    {
      "resource_id": 44,
      "text": "Dintre semnele Sale: El v-a creat din ţărână, şi iată-vă oameni ce vă răspândiţi (pe pământ)."
    },
    {
      "resource_id": 44,
      "text": "Dintre semnele Sale: El v-a creat vouă din voi înşivă soţii, lângă ele să vă odihniţi. Dragoste şi bunătate a pus apoi între voi. Întru aceasta sunt semne pentru un popor ce cugetă."
    },
    {
      "resource_id": 44,
      "text": "Dintre semnele Sale: crearea cerurilor şi a pământului, deosebirea graiurilor şi a culorilor voastre. Întru aceasta sunt semne pentru cei care ştiu."
    },
    {
      "resource_id": 44,
      "text": "Dintre semnele Sale: Somnul vostru noaptea şi ziua, precum şi căutarea voastră a harului Său. Întru aceasta sunt semne pentru un popor ce aude."
    },
    {
      "resource_id": 44,
      "text": "Dintre semnele Sale: El vă arată fulgerul, teamă şi râvnă. El trimite din cer apă cu care învie pământul după moarte. Întru aceasta sunt semne pentru poporul ce pricepe."
    },
    {
      "resource_id": 44,
      "text": "Dintre semnele Sale: cerul şi pământul se ţin din porunca Sa. Când vă va chema o singură chemare, din pământ iată-vă ieşind"
    },
    {
      "resource_id": 44,
      "text": "Ai Lui sunt cei din ceruri şi de pe pământ. Toţi Lui îi dau ascultare."
    },
    {
      "resource_id": 44,
      "text": "El este Cel ce dă la iveală făptura şi Cel ce o duce apoi înapoi. Acesta îi este lesne Lui. A Lui este pilda prea-înaltă atât în ceruri, cât şi pe pământ. El este Puternicul, Înţeleptul."
    },
    {
      "resource_id": 44,
      "text": "El v-a dat o pildă de la voi înşivă. Oare sunt dintre cei stăpâniţi de dreapta voastră unii ce vă sunt părtaşi la ceea ce Noi v-am înzestrat ca şi cum aţi fi deopotrivă? Vă este frică de ei, precum vă este frică unii de alţii? Astfel desluşim semnele unui popor ce pricepe."
    },
    {
      "resource_id": 44,
      "text": "Nedrepţii îşi urmează însă poftele lor, în neştire! Cine îi va călăuzi pe cei pe care Dumnezeu îi rătăceşte? Nu vor avea nici un ajutor!"
    },
    {
      "resource_id": 44,
      "text": "Ridică-ţi faţa către Lege ca un dreptcredincios, după firea cu care Dumnezeu a plăsmuit oamenii. Nimic nu se va schimba în creaţia lui Dumnezeu. Aceasta este Legea cea dreaptă, însă cei mai mulţi oameni nu ştiu."
    },
    {
      "resource_id": 44,
      "text": "Întoarceţi-vă către El! Temeţi-vă de El! Săvârşiţi-vă rugăciunea! Nu fiţi dintre închinătorii la idoli,"
    },
    {
      "resource_id": 44,
      "text": "şi nici dintre cei care şi-au fărâmiţat Legea în secte, fiece alianţă bucurându-se de ceea ce are."
    },
    {
      "resource_id": 44,
      "text": "Când o nenorocire îi atinge pe oameni, ei Îl cheamă pe Domnul lor şi către El se întorc. Când El le dă să guste apoi vreo milostivenie de la El, unii dintre ei Îi alătură alţi dumnezei,"
    },
    {
      "resource_id": 44,
      "text": "tăgăduind ceea ce le-am dat. Bucuraţi-vă o vreme! Veţi afla curând!"
    },
    {
      "resource_id": 44,
      "text": "Oare le-am pogorât lor vreo împuternicire care să le vorbească de cei pe care I-i alătură?"
    },
    {
      "resource_id": 44,
      "text": "Când le dăm oamenilor să guste o milostivenie, ei se bucură, însă când un rău îi loveşte pentru ceea ce mâinile lor au făcut, sunt deznădăjduiţi."
    },
    {
      "resource_id": 44,
      "text": "Ei nu văd oare că Dumnezeu înzestrează cu prisosinţă şi cu măsură pe cine voieşte? Întru aceasta sunt semne pentru un popor ce crede."
    },
    {
      "resource_id": 44,
      "text": "Dă rudei, sărmanului şi drumeţului ceea ce li se cuvine. Aceasta este un bine pentru cei care doresc Faţa lui Dumnezeu. Aceştia sunt cei fericiţi."
    },
    {
      "resource_id": 44,
      "text": "Ceea ce daţi cu camătă, ca s-o înmulţiţi cu averile oamenilor, nu se va înmulţi înaintea lui Dumnezeu, însă ceea ce daţi milostenie dorind faţa lui Dumnezeu vă va îndoi averile voastre."
    },
    {
      "resource_id": 44,
      "text": "Dumnezeu este Cel ce v-a creat, v-a înzestrat, apoi vă va da morţii, şi vă va învia. Oare este dintre cei pe care I-i alăturaţi vreunul care să facă ceva din acestea? Mărire şi înălţare Lui asupra celor pe care I-i alăturaţi!"
    },
    {
      "resource_id": 44,
      "text": "Stricăciunea s-a ivit pe uscat şi pe mare pentru ceea ce au agonisit mâinile oamenilor, aşa încât Dumnezeu le dă să guste din ceea ce au făptuit. Poate se vor întoarce!"
    },
    {
      "resource_id": 44,
      "text": "Spune: “Străbateţi pământul şi vedeţi cum a fost sfârşitul celor dinainte! Cei mai mulţi au fost închinători la idoli.”"
    },
    {
      "resource_id": 44,
      "text": "Ridică-ţi faţa către Legea cea Dreaptă înainte să vină o Zi fără întoarcere de la Dumnezeu. În Ziua aceea, (oamenii) vor fi împărţiţi în două:"
    },
    {
      "resource_id": 44,
      "text": "cei care au tăgăduit, asupra lor le va cădea tăgada, iar cei care au săvârşit fapte bune îşi vor aşterne lor înşişi."
    },
    {
      "resource_id": 44,
      "text": "Dumnezeu, din harul Său, îi va răsplăti pe cei care au crezut şi au săvârşit fapte bune. El nu-i iubeşte pe tăgăduitori."
    },
    {
      "resource_id": 44,
      "text": "Dintre semnele Sale: El trimite vânturile binevestitoare ca să vă dea să gustaţi din milostivenia Sa, ca să plutească corabia din porunca Sa şi voi să căutaţi harul Său. Poate veţi mulţumi!"
    },
    {
      "resource_id": 44,
      "text": "Am trimis înaintea ta trimişi la poporul lor aducând dovezi vădite. Apoi ne-am răzbunat pe cei care săvârşeau nelegiuiri şi, precum se cuvenea, i-am ajutat pe credincioşi."
    },
    {
      "resource_id": 44,
      "text": "Dumnezeu este Cel ce trimite vânturile care stârnesc norii pe care El îi întinde pe cer cum voieşte, apoi îl face bucăţi: atunci vei vedea ploaia ieşind din mijlocul lor. Când o trimite asupra cui voieşte dintre robii Săi, aceştia sunt cuprinşi de bucurie,"
    },
    {
      "resource_id": 44,
      "text": "însă sunt deznădăjduiţi atunci când ploaia nu cade peste ei."
    },
    {
      "resource_id": 44,
      "text": "Uită-te la urmele milostiveniei lui Dumnezeu cum învie pământul odată mort. El este al morţilor de viaţă dătător. El asupra tuturor are putere."
    },
    {
      "resource_id": 44,
      "text": "Dacă trimitem un vânt şi îl văd îngălbenit (de nisip), vor stărui, după el, să tăgăduiască."
    },
    {
      "resource_id": 44,
      "text": "Şi tu! Tu nu-i vei face pe morţi să audă, tu nu-i vei face pe cei surzi să audă Chemarea când întorc spatele,"
    },
    {
      "resource_id": 44,
      "text": "tu nu eşti cel care îi călăuzeşte pe orbi afară din rătăcirea lor. Tu nu-i faci să audă decât pe cei care cred în semnele Noastre şi sunt supuşi."
    },
    {
      "resource_id": 44,
      "text": "Dumnezeu este Cel ce vă creează în slăbiciune şi după slăbiciune vă dă putere, şi după putere vă dă slăbiciune şi cărunteţe. El creează ceea ce voieşte. El este Ştiutorul, Puternicul."
    },
    {
      "resource_id": 44,
      "text": "În Ziua când va veni Ceasul, nelegiuiţii vor jura că n-au zăcut decât o oră. Aşa sunt ei de-a-ndoaselea!"
    },
    {
      "resource_id": 44,
      "text": "Pe când cei dăruiţi cu ştiinţă şi credinţă vor spune: “Voi aţi zăcut după Cartea lui Dumnezeu până în Ziua Învierii, însă voi nu ştiţi.”"
    },
    {
      "resource_id": 44,
      "text": "În Ziua aceea, nu v-a sluji la nimic dezvinovăţirea celor nedrepţi, căci nu li se va da ascultare."
    },
    {
      "resource_id": 44,
      "text": "Noi le-am dat oamenilor în Coran pilde de tot soiul, însă cei care tăgăduiesc spun când vii la ei cu vreun semn: “Voi nu sunteţi decât nişte înşelători!”"
    },
    {
      "resource_id": 44,
      "text": "Astfel, Dumnezeu pecetluieşte inimile celor care nu ştiu."
    },
    {
      "resource_id": 44,
      "text": "Rabdă! Făgăduiala lui Dumnezeu este Adevăr. Cei care tăgăduiesc cu înverşunare să nu te clintească!"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "30" }
  }
}
