{
  "translations": [
    { "resource_id": 235, "text": "Alif Lām Mīm." },
    { "resource_id": 235, "text": "De Romeinen zijn verslagen." },
    {
      "resource_id": 235,
      "text": "In een buurland en zij zullen na hun verlies de overwinnaars zijn."
    },
    {
      "resource_id": 235,
      "text": "Tussen drie en negen jaar. Het besluit over deze zaak, voor en na (deze gebeurtenis) ligt uitsluitend bij Allah. En op die dag zullen de gelovigen zich verheugen."
    },
    {
      "resource_id": 235,
      "text": "Met de hulp van Allah, Hij helpt wie Hij wil en Hij is de Almachtige, de Genadevolle."
    },
    {
      "resource_id": 235,
      "text": "(Het is) een belofte van Allah, en Allah verzaakt Zijn belofte niet, maar de meeste mensen weten het niet."
    },
    {
      "resource_id": 235,
      "text": "Zij kennen slechts de uiterlijke schijn van het wereldse leven en zij zijn achteloos voor het Hiernamaals."
    },
    {
      "resource_id": 235,
      "text": "Denken zij dan niet diep na over zichzelf? Allah heeft de hemelen en de aarde en alles wat daar tussen is, niet geschapen dan in Waarheid en voor een aangewezen termijn. En voorwaar, velen van de mensheid ontkennen de ontmoeting met hun Heer."
    },
    {
      "resource_id": 235,
      "text": "Reizen zij niet over land, zodat zij zien wat het einde is van degenen die vóór hen waren? Zij waren sterker in kracht en zij bewerkten de aarde en bebouwden haar meer dan deze (heidenen) dat gedaan hebben. En tot hen kwamen hun Boodschappers met duidelijke bewijzen. Zeker, Allah heeft hen geen onrecht aangedaan, maar zij hebben zichzelf onrecht aangedaan."
    },
    {
      "resource_id": 235,
      "text": "Kwaad was toen het einde van degenen die zondigden, omdat zij de Tekenen Allah verloochenden en het bespotten."
    },
    {
      "resource_id": 235,
      "text": "(Alleen) Allah vormt de schepping, dan zal Hij het herhalen en tot Hem zullen jullie terugkeren."
    },
    {
      "resource_id": 235,
      "text": "En op de Dag waarop het Uur ingesteld is, zullen de misdadigers zich met diepe spijt, berouw en wanhoop in de vernietiging storten."
    },
    {
      "resource_id": 235,
      "text": "Zij zullen geen bemiddelaars hebben van degenen (afgoden) die zij aan Allah gelijk hebben gesteld en zij zullen (zichzelf) verwerpen en hun deelgenoten ontkennen."
    },
    {
      "resource_id": 235,
      "text": "En op de Dag waarop het Uur is ingesteld, op die Dag zullen zij (alle mensen) gegroepeerd worden."
    },
    {
      "resource_id": 235,
      "text": "Wat betreft degenen die geloven en goede daden verrichten: zij zullen een gelukkig leven in de Tuinen der Vreugde gaan leiden."
    },
    {
      "resource_id": 235,
      "text": "Wat betreft degenen die ongelovig waren en Onze Tekenen en de Ontmoeting in het Hiernamaals verloochenden: zij zullen naar de bestraffing gebracht worden."
    },
    {
      "resource_id": 235,
      "text": "Verheerlijk daarom (en gedenk) Allah (in het gebed), als jullie de avond ingaan (door het\" maghrib- en ‘isjaa` gebed te verrichten) en wanneer jullie de ochtend ingaan (door het fadjr gebed te verrichten)."
    },
    {
      "resource_id": 235,
      "text": "En Hem komen alle lofprijzingen en dank toe: zowel in de hemelen als op aarde, (gedenk Hem dus ook) tijdens het afnemen van de dag (de tijdspanne tussen het namiddaggebed en het maghrib gebed) en het ‘groeien’ van de dag (de tijdspanne tussen het ochtendgebed en het middaggebed)."
    },
    {
      "resource_id": 235,
      "text": "Hij brengt het levende voort uit het dode (een mens uit een zaad- en eicel, een vogel uit een ei; en een gelovige uit een ongelovige) en Hij brengt het dode voort uit het levende. En Hij doet (d.m.v. regenwater) de (dorre) aarde (na een periode van droogte) herleven na haar dood. Zo worden jullie (na jullie dood) opgewekt."
    },
    {
      "resource_id": 235,
      "text": "En het behoort tot Zijn Tekenen dat Hij jullie geschapen heeft uit stof waarna jullie je toen als mensen verspreidden."
    },
    {
      "resource_id": 235,
      "text": "En het behoort tot Zijn Tekenen dat Hij voor jullie van jullie eigen soort echtgenotes heeft geschapen. opdat jullie rust bij haar vinden en Hij bracht tussen jullie (echtparen) liefde en genade. Waarlijk, dat zijn zeker Tekenen voor mensen die nadenken."
    },
    {
      "resource_id": 235,
      "text": "En tot Zijn Tekenen behoren de schepping van de hemelen en de aarde, en het verschil in jullie talen en (huids)kleuren. Waarlijk, daarin zijn zeker Tekenen voor mensen met kennis."
    },
    {
      "resource_id": 235,
      "text": "En tot Zijn Tekenen behoort jullie slaap ‘s nachts, en jullie zoektocht naar Zijn overvloed overdag. Waarlijk, hierin zijn zeker Tekenen voor mensen die luisteren."
    },
    {
      "resource_id": 235,
      "text": "En tot Zijn Tekenen behoort dat Hij jullie de bliksem toont, om hoop en vrees op te wekken. En Hij laat het water uit de hemel vallen en daarmee doet Hij de aarde na haar dood herleven. Waarlijk, hierin zijn zeker Tekenen voor mensen die begrijpen."
    },
    {
      "resource_id": 235,
      "text": "En tot Zijn Tekenen \"behoort dat de hemel en de aarde onder Zijn bevel staan. Daarna, wanneer Hij jullie met één enkele roep uit de aarde doet oproepen, dan zullen jullie tevoorschijn komen."
    },
    {
      "resource_id": 235,
      "text": "Aan Hem behoort alles wat in de hemelen en op aarde is. Allen zijn Hem gehoorzaam."
    },
    {
      "resource_id": 235,
      "text": "En Hij is Degene Die de schepping vormt, en het daarna herhaalt en dat is voor Hem nog gemakkelijker. Aan Hem behoren de meest verheven eigenschappen in de hemelen en op aarde. En Hij is de Almachtige, de Alwijze."
    },
    {
      "resource_id": 235,
      "text": "Hij geeft jullie een vergelijking met julliezelf. Hebben jullie onder degenen die jullie rechterhand bezitten deelgenoten in de voorzieningen die Wij jullie hebben geschonken, zodat jullie daarin gelijk zijn? Die jullie vrezen als jullie elkaar vrezen? Zo leggen Wij de Tekenen nauwkeurig uit aan de mensen die begrijpen."
    },
    {
      "resource_id": 235,
      "text": "Maar degenen die zondigen volgen zonder kennis hun eigen lusten. Wie zal dan degenen leiden die Allah doet dwalen? En voor hen zullen er geen helpers zijn."
    },
    {
      "resource_id": 235,
      "text": "(O Mohammed) keer je gezicht dus in de richting van de (zuivere) godsdienst als een rechtzinnige (samen met jouw volgelingen). (Volg) De natuurlijke aanleg waarmee Allah de mensheid heeft geschapen. De schepping van Allah kent geen verandering. Dat is de juiste godsdienst, maar de meeste (ongelovige) mensen weten het niet!"
    },
    {
      "resource_id": 235,
      "text": "(Wendt jullie) als berouwvollen tot Hem en vrees Hem en onderhoudt de gebeden en behoor niet tot de afgodendienaars."
    },
    {
      "resource_id": 235,
      "text": "Behorend tot degenen die hun godsdienst hebben opgesplitst en en tot sekten zijn geworden, iedere sekte verheugd zich met wat het heeft."
    },
    {
      "resource_id": 235,
      "text": "En als de het kwaad de mensen raakt, dan roepen zij oprecht om alleen hun Heer, zich tot Hem in berouw kerend, maar als Hij hen Zijn genade laat\" proeven, zie! Een deel Dan kent een groep van deelgenoten in de aanbidding aan hun Heer toe."
    },
    {
      "resource_id": 235,
      "text": "Om ondankbaar te tonen zijn voor de gunsten die Wij hen gegeven hebben. Geniet dan; maar jullie zullen het te weten komen."
    },
    {
      "resource_id": 235,
      "text": "Hebben Wij aan hen een geschrift geopenbaard wat spreekt over datgene wat zij met Hem verenigen?"
    },
    {
      "resource_id": 235,
      "text": "En als Wij de mensheid onze genade laten proeven verheugen zij zich daarin, maar als iets kwaads hen treft, wegens wat zij bedreven, dan wanhopen zij."
    },
    {
      "resource_id": 235,
      "text": "Zien zij dan niet dat Allah de voorziening vergroot voor wie Hij wil en dat Hij beperkt? Waarlijk, hierin zijn Tekenen voor een volk dat gelooft."
    },
    {
      "resource_id": 235,
      "text": "Geef de verwant dus zijn deel en de behoeftige en de reiziger (zonder proviand). Dat is het beste voor degenen die Allah’s goedkeuring zoeken, en zij zijn het die zullen slagen."
    },
    {
      "resource_id": 235,
      "text": "Wat jullie van eigendommen van de mensen gegeven hebben als rente om te vermeerderen: het vermeerdert niets bij Allah. Maar wat jullie als liefdadigheid weggeven om Allah’s goedkeuring te zoeken: dan zal dat veelvoudig vermeerderd worden."
    },
    {
      "resource_id": 235,
      "text": "Allah is Degene die jullie geschapen heeft en jullie daarna van voedsel heeft voorzien. Vervolgens doet Hij jullie sterven en daarna doet Hij jullie weer leven. Is er één van jullie deelgenoten die zoiets kan doen? Verheerlijkt zij Hij! En Verheven is Hij boven al dat (kwade) wat zij (met Hem) verenigen."
    },
    {
      "resource_id": 235,
      "text": "Het verderf is op het land en de zee verschenen vanwege wat de handen van de mensen verdiend hebben, zodat Allah hen een deel laat proeven van wat zij gedaan hebben. Hopelijk zullen zij berouw tonen."
    },
    {
      "resource_id": 235,
      "text": "Zeg: “Reis door het land en zie wat het einde was van degenen vóór (jullie)! De meesten van hen waren afgodendienaars."
    },
    {
      "resource_id": 235,
      "text": "Keer je gezicht dus naar de goede en juiste godsdienst, want er komt van Allah een Dag die niemand kan ontwijken. En op die Dag zal de mens verdeeld worden."
    },
    {
      "resource_id": 235,
      "text": "Iedereen die ongelovig was zal van zijn ongeloof te lijden hebben. En degenen die goede daden doen, bereiden dit voor hun eigen ziel."
    },
    {
      "resource_id": 235,
      "text": "Opdat Hij degenen die geloven en goede daden doen uit Zijn Overvloed mogen belonen. Waarlijk, Hij houdt niet van de ongelovigen."
    },
    {
      "resource_id": 235,
      "text": "En tot Zijn tekenen behoort dat Hij de winden stuurt met goede berichten, en om jullie van Zijn genade te doen proeven. En dat de schepen op Zijn bevel mogen varen. En dat jullie Zijn overvloed zoeken zodat jullie dankbaar zullen zijn."
    },
    {
      "resource_id": 235,
      "text": "En voorwaar, Wij hebben Boodschappers vóór jou gestuurd tot hun volkeren. Zij kwamen met duidelijke bewijzen tot hen, waarna Wij Ons hebben gewroken op degenen die misdaden plachten te doen. En het was Onze plicht de gelovigen te helpen."
    },
    {
      "resource_id": 235,
      "text": "Allah is Degene Die de winden stuurt, zodat zij wolken voortdrijven, waarna Hij hen over de hemel uitspreidt zoals Hij wil en hen dan in delen opbreekt, tot jullie uit hun midden regendruppels zien voortkomen! En wanneer deze neerkomt op wie Hij wil van Zijn dienaren, verheugen zij zich!"
    },
    {
      "resource_id": 235,
      "text": "Hoewel zij, vόόrdat deze op hen neer wordt gezonden, zeker wanhoopten."
    },
    {
      "resource_id": 235,
      "text": "Zie dan de sporen van Allah’s Genade: hoe Hij de aarde na haar dood doet herleven. Waarlijk! Zo is Hij Die de doden zeker doet leven. En Hij is tot alle dingen in staat."
    },
    {
      "resource_id": 235,
      "text": "En als Wij een (droge) wind sturen, en zij zien (hun akkerland) geel worden, dan blijven zij zeker daarna ongelovig."
    },
    {
      "resource_id": 235,
      "text": "Voorwaar, jij kunt de doden noch de doven de oproep laten horen wanneer zij hun ruggen laten zien, zich afkerend."
    },
    {
      "resource_id": 235,
      "text": "En jij kunt de blinden niet van hun \"dwaling leiden; jij kunt slechts degenen die in Onze Tekenen geloven en zich aan Allah in de islam hebben overgegeven, laten horen."
    },
    {
      "resource_id": 235,
      "text": "Allah is Degene Die jou uit een zwak vocht heeft geschapen, daarop gaf Hij jou kracht (als volwassene) na de zwakheid (van jouw kinderjaren), vervolgens (nam Hij) de (levens)kracht (weer weg) en gaf Hij jou zwakte en ouderdom en grijs haar. Hij schept wat Hij wil. En Hij is de Alwetende, de Almachtige."
    },
    {
      "resource_id": 235,
      "text": "En op de Dag dat het Uur is ingesteld zullen de misdadigers zweren dat zij niet langer dan een uur (in hun graven) zijn gebleven, zo werden zij bedrogen."
    },
    {
      "resource_id": 235,
      "text": "En degenen die kennis en geloof is gegeven zullen zeggen: “Voorwaar, jullie zijn volgens het Besluit van Allah gebleven tot de Dag der Opstanding, maar jullie wisten het niet.”"
    },
    {
      "resource_id": 235,
      "text": "Op die Dag zullen de verontschuldigingen voor degenen die zondigden hun niet baten, noch zal het hen toegestaan zijn om terug te keren om Allah’s genoegen te zoeken."
    },
    {
      "resource_id": 235,
      "text": "En voorwaar, Wij hebben voor de mensheid in deze Koran allerlei soorten gelijkenissen gegeven. Maar als jij hen wat voor Teken dan ook brengt, zullen de ongelovigen zeker zeggen: “Jullie volgen niets anders dan leugens en tovenarij.”"
    },
    {
      "resource_id": 235,
      "text": "Dus verzegelt Allah de harten van degenen die niet weten."
    },
    {
      "resource_id": 235,
      "text": "Wees dus geduldig. Waarlijk, de belofte van Allah is waar, en laat degenen die geen zekerheid over het geloof hebben, je niet ontmoedigen van de verkondiging van Allah’s Boodschap."
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "30" }
  }
}
