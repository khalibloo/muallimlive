{
  "translations": [
    {
      "resource_id": 23,
      "text": "(Ya Peyğəmbər! Qur’ani-Kərimi bütün məxluqatı) yoxdan yaradan Rəbbinin adı ilə (bismillah deyərək) oxu!"
    },
    { "resource_id": 23, "text": "O, insanı laxtalanmış qandan yaratdı." },
    {
      "resource_id": 23,
      "text": "(Ya Peyğəmbər!) Oxu! Sənin Rəbbin ən böyük kərəm sahibidir!"
    },
    { "resource_id": 23, "text": "O Rəbbin ki, qələmlə (yazmağı) öyrətdi." },
    {
      "resource_id": 23,
      "text": "(O Rəbbin ki) insana bilmədiklərini öyrətdi."
    },
    { "resource_id": 23, "text": "Xeyr, insan azğınlıq edər," },
    { "resource_id": 23, "text": "Özünün dövlətli olduğunu gördüyü üçün!" },
    { "resource_id": 23, "text": "Axı sənin axır dönüşün Rəbbinədir!" },
    {
      "resource_id": 23,
      "text": "Gördünmü o kimsəni (Əbu Cəhli) ki, mane olur"
    },
    { "resource_id": 23, "text": "Bir bəndəyə (sənə) namaz qıldığı vaxt?" },
    { "resource_id": 23, "text": "Bir de görək, əgər o doğru yoldadırsa," },
    {
      "resource_id": 23,
      "text": "Yaxud (xalqa Allahdan) qorxmağı əmr edirsə, (sən belə bir əməl sahibinin namaz qılmasına nə üçün mane olur, ona ibadət etməyi niyə qadağan edirsən? Bundan da rəzil iş olarmı)?!"
    },
    {
      "resource_id": 23,
      "text": "(Ya Peyğəmbər!) Bir de görək, (əgər sənin namaz qılmağına mane olan kimsə Qur’anı) yalan sayır və (imandan) üz döndərirsə,"
    },
    {
      "resource_id": 23,
      "text": "Məgər bilmir ki, Allah (onun bütün əməllərini) görür?!"
    },
    {
      "resource_id": 23,
      "text": "Yox, yox! (Əbu Cəhl bu yaramaz əməllərinə son qoysun). Əgər son qoymasa, and olsun ki, Biz onu kəkilindən yapışıb (Cəhənnəmə) sürükləyəcəyik -"
    },
    { "resource_id": 23, "text": "Özü də yalançı, günahkar kəkilindən!" },
    {
      "resource_id": 23,
      "text": "Qoy o özünün bütün tərəfdarlarını (köməyə) çağırsın!"
    },
    {
      "resource_id": 23,
      "text": "Biz də zəbaniləri (Cəhənnəmdəki əzab mələklərini) çağıracağıq!"
    },
    {
      "resource_id": 23,
      "text": "Yox, yox! Sən (ey Peyğəmbər!) ona uyma! Sən ancaq (Rəbbinə) səcdə et və (Ona) yaxınlaş!"
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "96" }
  }
}
