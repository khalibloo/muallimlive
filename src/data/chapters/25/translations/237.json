{
  "translations": [
    {
      "resource_id": 237,
      "text": "Благословен е Онзи, Който низпосла на Своя раб Разграничаването, за да бъде предупредител за световете -"
    },
    {
      "resource_id": 237,
      "text": "Онзи, Комуто принадлежи владението на небесата и на земята. И не се е сдобивал със син, и няма съдружник във владението, и е сътворил всяко нещо, и го е премерил с точна мяра."
    },
    {
      "resource_id": 237,
      "text": "А вместо Него [неверниците] приеха божества, които нищо не творят, а те са сътворени, и не владеят за себе си нито вреда, нито полза, и не владеят нито смърт, нито живот, нито възкресение."
    },
    {
      "resource_id": 237,
      "text": "И казват неверниците: “Това е само лъжа, която той си е измислил. И са му помогнали за нея други хора.” Така угнетяват и мамят."
    },
    {
      "resource_id": 237,
      "text": "И казват: “Легенди на предците! Накарал е да му ги препишат и му се диктуват сутрин и вечер.”"
    },
    {
      "resource_id": 237,
      "text": "Кажи [о, Мухаммад]: “Низпосла го Онзи, Който знае неведомото и на небесата, и на земята. Той е опрощаващ, милосърден.”"
    },
    {
      "resource_id": 237,
      "text": "И казват: “Що за пратеник е този? Яде храна и ходи по пазарите. Защо не му бе изпратен ангел, за да бъде с него предупредител?"
    },
    {
      "resource_id": 237,
      "text": "Или не му бъде спуснато съкровище, или не му се даде градина, от която да яде?” И казват угнетителите: “Вие следвате само един омагьосан човек.”"
    },
    {
      "resource_id": 237,
      "text": "Погледни как скалъпват за теб притчите и така се заблуждават, и не могат да намерят пътя."
    },
    {
      "resource_id": 237,
      "text": "Благословен е Онзи, Който ако пожелае, ти отрежда по-доброто от това - Градините, сред които реки текат, и дворци ти отрежда."
    },
    {
      "resource_id": 237,
      "text": "Но те взимат за лъжа Часа, а Ние приготвихме пламъци за онези, които взимат за лъжа Часа."
    },
    {
      "resource_id": 237,
      "text": "И когато те ги зърнат отдалеч, ще доловят тяхната ярост и вой."
    },
    {
      "resource_id": 237,
      "text": "И когато бъдат хвърлени там на  тясно място - завързани, ще зоват за погибел."
    },
    {
      "resource_id": 237,
      "text": "[И ще им се каже]: “Не зовете Днес за една гибел, а за много гибел!”"
    },
    {
      "resource_id": 237,
      "text": "Кажи [о, Мухаммад]: “Това ли е по-доброто, или Градината на вечността, обещана за богобоязливите? Тя за тях ще бъде въздаяние и място за пребивание.”"
    },
    {
      "resource_id": 237,
      "text": "Там ще пребивават вечно и ще имат, каквото пожелаят. Това е обещание, измолено от твоя Господ."
    },
    {
      "resource_id": 237,
      "text": "В Деня, когато Той ще събере тях и онова, на което служат вместо на Аллах, ще каже: “Вие ли заблудихте тези Мои раби, или сами се заблудиха по пътя?”"
    },
    {
      "resource_id": 237,
      "text": "Ще кажат: “Пречист си Ти! Не ни подобава да приемаме други покровители освен Теб. Ала Ти им даде, на тях и на техните бащи, да се понасладят, докато забравиха споменаването и станаха хора погубени.”"
    },
    {
      "resource_id": 237,
      "text": "Изобличиха ви в лъжа за онова, което казвате [о, съдружаващи] и не можете нито да се защитите, нито да се спасите. И който от вас угнетява, ще го накараме да вкуси голямо мъчение."
    },
    {
      "resource_id": 237,
      "text": "И преди теб изпращахме само пратеници, които ядат храна и ходят по пазарите. И сторихме едни от вас изпитание за други. Ще изтърпите ли? Твоят Господ е всезрящ."
    },
    {
      "resource_id": 237,
      "text": "И казват онези, които не се надяват да Ни срещнат: “Защо не ни бяха изпратени ангели или не видим нашия Господ?” Възгордяват се и прекаляват в дързостта си."
    },
    {
      "resource_id": 237,
      "text": "В Деня, когато те ще видят ангелите, не ще има в този Ден радостна вест за престъпниците и [ангелите] ще кажат: “Възбранена преграда!”"
    },
    {
      "resource_id": 237,
      "text": "И ще преценим всяко дело, което те са извършили, и ще го превърнем в разпиляна прах."
    },
    {
      "resource_id": 237,
      "text": "Обитателите на Рая в този Ден ще имат най-добрата обител и най-хубавото място за отдих."
    },
    {
      "resource_id": 237,
      "text": "В Деня, когато ще се разцепи небето с облаците и ще бъдат изпратени ангелите,"
    },
    {
      "resource_id": 237,
      "text": "истинската власт в този Ден ще принадлежи на Всемилостивия. Ще бъде тежък Ден за неверниците."
    },
    {
      "resource_id": 237,
      "text": "В Деня, когато угнетителят ще хапе ръцете си, казвайки: “Ах, да бях поел път с Пратеника!"
    },
    {
      "resource_id": 237,
      "text": "Ах, горко ми, да не бях взимал такъв за приятел!"
    },
    {
      "resource_id": 237,
      "text": "Той ме отклони от споменаването, след като бе дошло при мен. Сатаната за човека е предател.”"
    },
    {
      "resource_id": 237,
      "text": "И рече Пратеника: “О, Господи, моят народ пренебрегва този Коран.”"
    },
    {
      "resource_id": 237,
      "text": "И така на всеки пророк сторихме враг от престъпниците. Достатъчен е твоят Господ за водител и закрилник."
    },
    {
      "resource_id": 237,
      "text": "И рекоха неверниците: “Защо Коранът не му бе низпослан наведнъж?” Така е, за да укрепим с него твоето сърце. И го четохме отмерено."
    },
    {
      "resource_id": 237,
      "text": "И не ще дойдат при теб с пример, без да сме ти донесли истината [за него] и още по-добро тълкуване."
    },
    {
      "resource_id": 237,
      "text": "Тези, които бъдат подкарани към Ада по очи, ще са на най-лошото място и на най-заблудения път."
    },
    {
      "resource_id": 237,
      "text": "Вече дадохме на Муса Писанието и за негов помощник определихме брат му Харун."
    },
    {
      "resource_id": 237,
      "text": "И рекохме: “Отидете двамата при народа, който взе за лъжа Нашите знамения!” И го унищожихме напълно."
    },
    {
      "resource_id": 237,
      "text": "И народа на Нух издавихме, когато взе за лъжа пратениците, и го сторихме знамение за хората. И приготвихме болезнено мъчение за потисниците."
    },
    {
      "resource_id": 237,
      "text": "И адитите, и самудяните, и обитателите на ар-Рас, и много поколения между тях."
    },
    {
      "resource_id": 237,
      "text": "И на всеки от тях давахме примери, и всички напълно погубихме."
    },
    {
      "resource_id": 237,
      "text": "И минават [неверниците] край селището, над което бе изсипан бедственият дъжд. Нима не го виждат? Да, ала те не се страхуват от възкресението."
    },
    {
      "resource_id": 237,
      "text": "И щом те видят, взимат те само на присмех: “Този ли е, когото Аллах е проводил за пратеник?"
    },
    {
      "resource_id": 237,
      "text": "Той щеше да ни отклони от божествата ни, ако не постоянствахме за тях.” А когато видят мъчението, ще узнаят кой е най-заблуден за пътя."
    },
    {
      "resource_id": 237,
      "text": "Не виждаш ли онзи, който приема страстта си за божество? Нима над него си покровител?"
    },
    {
      "resource_id": 237,
      "text": "Или смяташ, че повечето от тях чуват или проумяват? Те са като добитъка, дори са още по-заблудени."
    },
    {
      "resource_id": 237,
      "text": "Не виждаш ли как твоят Господ разпростира сянката? А ако пожелаеше, Той би я сторил неподвижна. После сторваме слънцето неин водител."
    },
    { "resource_id": 237, "text": "После малко по малко я скъсяваме." },
    {
      "resource_id": 237,
      "text": "Той е, Който стори за вас нощта да е одеяние, и съня да е за отдих, и стори деня да е за препитание."
    },
    {
      "resource_id": 237,
      "text": "Той е, Който праща ветровете като благовестители преди Своята милост. И изсипваме чиста вода от небето,"
    },
    {
      "resource_id": 237,
      "text": "за да съживим с нея мъртвата земя и да пият сътворените от Нас многобройни хора и добитък."
    },
    {
      "resource_id": 237,
      "text": "И я пръскаме между тях, за да се поучат. Ала повечето хора се противят, освен за неверието."
    },
    {
      "resource_id": 237,
      "text": "И ако желаехме, щяхме да изпратим във всяко селище предупредител."
    },
    {
      "resource_id": 237,
      "text": "И не се покорявай на неверниците, и чрез него [-Корана] води срещу тях велика борба!"
    },
    {
      "resource_id": 237,
      "text": "Той е, Който разположи в съседство двете морета, едното - сладко, утоляващо жаждата, а другото - солено, горчиво. И стори между тях граница и възбранена преграда."
    },
    {
      "resource_id": 237,
      "text": "Той е, Който сътвори човека от вода и му отреди кръвно и брачно родство. Твоят Господ е всемогъщ."
    },
    {
      "resource_id": 237,
      "text": "И вместо на Аллах служат на онова, което нито им помага, нито им вреди. Неверникът е помощник [на сатаната] срещу своя Господ."
    },
    {
      "resource_id": 237,
      "text": "Ние те изпратихме [о, Мухаммад] само като благовестител и предупредител."
    },
    {
      "resource_id": 237,
      "text": "Кажи: “Не търся от вас друга отплата за това, освен желанието на някого да поеме пътя към своя Господ.”"
    },
    {
      "resource_id": 237,
      "text": "И се уповавай на Вечноживия, Който не умира, и Го прославяй с възхвала! Достатъчно е сведущ Той за греховете на Своите раби -"
    },
    {
      "resource_id": 237,
      "text": "Онзи, Който сътвори небесата и земята, и всичко помежду им в шест дни, после се въздигна [безподобен] на Трона. Всемилостивия - питай за Него знаещите!"
    },
    {
      "resource_id": 237,
      "text": "И когато им се рече: “Сведете чела до земята в суджуд пред Всемилостивия!”, казват: “А какво е Всемилостивия? Нима ще се поклоним на онова, за което ни повеляваш ти?” И това им надбавя омраза."
    },
    {
      "resource_id": 237,
      "text": "Благословен е Онзи, Който стори съзвездия на небето и стори там светило и сияйна луна!"
    },
    {
      "resource_id": 237,
      "text": "Той е, Който стори нощта и денят да се следват за желаещия да се поучи или желаещия да е признателен."
    },
    {
      "resource_id": 237,
      "text": "Рабите на Всемилостивия са онези, които ходят по земята с кротост и ако невежите им отправят думи, казват: “Мир!” [и отминават];"
    },
    {
      "resource_id": 237,
      "text": "и които прекарват нощта, като свеждат чела в суджуд и се възправят пред своя Господ;"
    },
    {
      "resource_id": 237,
      "text": "и които казват: “Господи, отклони от нас мъчението на Ада! Неотменимо е неговото мъчение.”"
    },
    {
      "resource_id": 237,
      "text": "И колко лош е той за обиталище и пребивание!"
    },
    {
      "resource_id": 237,
      "text": "И които ако харчат, нито прахосват, нито скъперничат, а са по средата на това."
    },
    {
      "resource_id": 237,
      "text": "И които не зоват друг бог заедно с Аллах, и не отнемат живот - Аллах е възбранил това, освен по право, - и не прелюбодействат. А който върши това, ще срещне възмездие."
    },
    {
      "resource_id": 237,
      "text": "В Деня на възкресението ще бъде удвоено за него мъчението, в което унизен ще пребивава вечно,"
    },
    {
      "resource_id": 237,
      "text": "освен онзи, който се е покаял и повярвал, и вършил праведни дела. На такива Аллах ще подмени злините с добрини. Аллах е опрощаващ, милосърден."
    },
    {
      "resource_id": 237,
      "text": "А който се е покаял и вършил праведни дела, той се връща към Аллах с прието покаяние."
    },
    {
      "resource_id": 237,
      "text": "И които не свидетелстват с измама, и ако минат край празнословие, отминават достойно;"
    },
    {
      "resource_id": 237,
      "text": "и които, ако им се напомнят знаменията на техния Господ, не остават пред тях глухи и слепи;"
    },
    {
      "resource_id": 237,
      "text": "и които казват: “Господи наш, дари ни със съпруги и потомци - радост за очите ни! И ни стори водители на богобоязливите!”"
    },
    {
      "resource_id": 237,
      "text": "на тези ще се въздаде най-издигнатото място в Рая, защото са търпели, и там ще бъдат посрещнати с поздрав и мир."
    },
    {
      "resource_id": 237,
      "text": "В него ще пребивават вечно. И колко прекрасно е то за обиталище и пребиваване!"
    },
    {
      "resource_id": 237,
      "text": "Кажи: “Не би ви обърнал внимание моят Господ, освен ако сте го призовавали. Но вие взимахте това за лъжа [о, неверници] и мъчението е неизбежно.”"
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "25" }
  }
}
