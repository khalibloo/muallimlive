{
  "translations": [
    {
      "resource_id": 97,
      "text": "نہایت متبرک ہے <sup foot_note=\"185581\">1</sup> وہ جس نے یہ فرقان <sup foot_note=\"185582\">2</sup> اپنے بندے پر نازل کیا <sup foot_note=\"185583\">3</sup> تاکہ سارے جہان والوں کے لیے نذیر ہو <sup foot_note=\"185584\">4</sup>"
    },
    {
      "resource_id": 97,
      "text": "وہ جو زمین اور آسمانوں کی بادشاہی کا مالک ہے <sup foot_note=\"185585\">1</sup> جس نے کسی کو بیٹا نہیں بنایا ہے <sup foot_note=\"185586\">2</sup> ، جس کے ساتھ بادشاہی میں کوئی شریک نہیں ہے <sup foot_note=\"185587\">3</sup> ، جس نے ہر چیز کو پیدا کیا پھر اس کی ایک تقدیر مقرر کی۔ <sup foot_note=\"185588\">4</sup>"
    },
    {
      "resource_id": 97,
      "text": "لوگوں نے اُسے چھوڑ کر ایسے معبُود بنا لیے جو کسی چیز کو پیدا نہیں کرتے بلکہ خود پیدا کیے جاتے ہیں <sup foot_note=\"185589\">1</sup> ، جو خود اپنے لیے بھی کسی نفع یا نقصان کا اختیار نہیں رکھتے، جو نہ مار سکتے ہیں نہ جِلا سکتے ہیں، نہ مَرے ہوئے کو پھر اُٹھا سکتے ہیں۔ <sup foot_note=\"185590\">2</sup>"
    },
    {
      "resource_id": 97,
      "text": "جِن لوگوں نے نبی کی بات ماننے سے انکار کر دیا ہے  وہ کہتے ہیں کہ یہ فرقان ایک من گھڑت چیز ہے جسے اِس شخص نے آپ ہی گھڑ لیا ہے اور کچھ دُوسرے لوگوں نے اِس کام میں اس کی مدد کی ہے۔ بڑا ظلم <sup foot_note=\"185591\">1</sup> اور سخت جھُوٹ ہے جس پر یہ لوگ اُتر آئے ہیں"
    },
    {
      "resource_id": 97,
      "text": "کہتے ہیں یہ پرانے لوگوں کی لکھی ہوئی چیزیں ہیں جنہیں یہ شخص نقل کرتا ہے اور وہ اِسے صبح و شام سنائی جاتی ہیں"
    },
    {
      "resource_id": 97,
      "text": "اے محمدؐ ، ان سے کہو کہ”اِسے نازل کیا ہے اُس نے جو زمین اور آسمانوں کا بھید جانتا ہے۔ <sup foot_note=\"185592\">1</sup>“ حقیقت یہ ہے کہ وہ بڑا غفور و رحیم ہے۔ <sup foot_note=\"185593\">2</sup>"
    },
    {
      "resource_id": 97,
      "text": "کہتے ہیں”یہ کیسا رسُول ہے جو کھانا کھاتا ہے اور بازاروں میں چلتا پھرتا ہے؟ <sup foot_note=\"185594\">1</sup> کیوں نہ اس کے پاس کوئی فرشتہ بھیجا گیا جو اس کے ساتھ رہتا اور (نہ ماننے والوں کو)دھمکاتا؟ <sup foot_note=\"185595\">2</sup>"
    },
    {
      "resource_id": 97,
      "text": "یا اور کچھ نہیں تو اِس کے لیے کوئی  خزانہ ہی اتار دیا جاتا، یااس کے پاس کوئی باغ ہی ہوتا جس سے یہ (اطمینان کی)روزی حاصل کرتا۔ <sup foot_note=\"185570\">1</sup>“ اور ظالم کہتے ہیں”تم لوگ تو ایک سحر زدہ آدمی <sup foot_note=\"185571\">2</sup> کے پیچھے لگ گئے ہو۔“"
    },
    {
      "resource_id": 97,
      "text": "دیکھو، کیسی کیسی عجیب حجتیں یہ لوگ تمہارے آگے پیش کر رہے ہیں، ایسے بہکے ہیں کہ کوئی ٹھکانے کی بات اِن کو نہیں سُوجھتی۔  <sup foot_note=\"185572\">1</sup>"
    },
    {
      "resource_id": 97,
      "text": "بڑا بابرکت ہے <sup foot_note=\"185573\">1</sup> وہ جو اگر چاہے تو ان کی تجویز کر دہ چیزوں سے بھی زیادہ بڑھ چڑھ کر تم کو دے سکتا ہے ، (ایک نہیں)بہت سے باغ جن کے نیچے سے نہریں بہتی ہوں ، اور بڑے بڑے محل۔"
    },
    {
      "resource_id": 97,
      "text": "اصل بات یہ ہے کہ یہ لوگ”اُس گھڑی“ <sup foot_note=\"185574\">1</sup> کو جھُٹلا چکے ہیں <sup foot_note=\"185575\">2</sup>۔۔۔۔ اور جو اُس گھڑی کو جھُٹلائے اس کے لیے ہم نے بھڑکتی ہوئی آگ مہیّا کر رکھی ہے"
    },
    {
      "resource_id": 97,
      "text": "وہ جب دُور سے اِن کو دیکھے گی <sup foot_note=\"185596\">1</sup> تو یہ اُس کے غضب اور جوش کی آوازیں سُن لیں گے"
    },
    {
      "resource_id": 97,
      "text": "اور جب یہ دست و پا بستہ اُس میں ایک تنگ جگہ ٹھونسے جائیں گے تو اپنی موت کو پکارنے لگیں گے"
    },
    {
      "resource_id": 97,
      "text": "(اُس وقت ان سے کہا جائے گا کہ) آج ایک موت کو نہیں بہت سی موتوں کو پکارو"
    },
    {
      "resource_id": 97,
      "text": "اِن سے پوچھو، یہ انجام اچھا ہے یا وہ اَبدی جنت جس کا وعدہ خداترس پرہیزگاروں سے کیا گیا ہے؟ جو اُن کے اعمال کی جزا اور اُن کے سفر کی آخری منزل ہو گی"
    },
    {
      "resource_id": 97,
      "text": "جس میں اُن کی ہر خواہش پُوری ہوگی، جس میں وہ ہمیشہ ہمیشہ رہیں گے ، جس کا عطا کرنا تمہارے ربّ کے ذمّے ایک واجب الادا وعدہ ہے۔ <sup foot_note=\"185597\">1</sup>"
    },
    {
      "resource_id": 97,
      "text": "اور وہی دن ہوگا جب کہ (تمہارا ربّ)اِن لوگوں کو بھی گھیر لائے گا اور ان کے اُن معبُودوں <sup foot_note=\"185598\">1</sup> کو بھی بُلالے گا جنہیں آج یہ اللہ کو چھوڑ کر پُوج رہے ہیں، پھر وہ اُن سے پُوچھے گا”کیا تم نے میرے اِن بندوں کو گمراہ کیا تھا؟ یا یہ خود راہِ راست سے بھٹک گئے تھے؟“ <sup foot_note=\"185599\">2</sup>"
    },
    {
      "resource_id": 97,
      "text": "وہ عرض کریں گے”پاک ہے آپ کی ذات، ہماری تو یہ بھی مجال نہ تھی کہ آپ کے سوا کسی کو اپنا مولیٰ بنائیں۔ مگر آپ نے ان کو اور ان کے باپ دادا کو خوب سامانِ زندگی دیا حتٰی کہ یہ سبق بھُول گئے اور شامت زدہ ہو کر رہے۔“ <sup foot_note=\"185600\">1</sup>"
    },
    {
      "resource_id": 97,
      "text": "یُوں جھُٹلا دیں گے وہ (تمہارے معبُود)تمہاری اُن باتوں کو جو آج تم کہہ رہے ہو <sup foot_note=\"185601\">1</sup> ، پھر تم نہ اپنی شامت کو ٹال سکو گے نہ کہیں سے مدد پا سکو گے اور جو بھی تم میں سے ظلم کرے <sup foot_note=\"185602\">2</sup> اُسے ہم سخت عذاب کا مزہ چکھائیں گے"
    },
    {
      "resource_id": 97,
      "text": "اے محمدؐ ، تم سے پہلے جو رسُول بھی ہم نے بھیجے تھے وہ سب بھی کھانا کھانے والے اور بازاروں میں چلنے پھرنے والے لوگ ہی تھے۔ <sup foot_note=\"185603\">1</sup> دراصل ہم نے تم لوگوں کو ایک دُوسرے کے لیے آزمائش کا ذریعہ بنا دیا ہے۔ <sup foot_note=\"185604\">2</sup> کیا تم صبر کرتے ہو؟ <sup foot_note=\"185605\">3</sup> تمہارا ربّ سب کچھ دیکھتا ہے۔ <sup foot_note=\"185606\">4</sup>"
    },
    {
      "resource_id": 97,
      "text": "جو لوگ ہمارے حضور پیش ہونے کا اندیشہ نہیں رکھتے وہ کہتے ہیں”کیوں نہ فرشتے ہمارے پاس بھیجے  جائیں؟ <sup foot_note=\"185607\">1</sup> یا پھر ہم اپنے رب کو دیکھیں۔ <sup foot_note=\"185608\">2</sup>“بڑا گھمنڈ لے بیٹھے یہ اپنے نفس میں <sup foot_note=\"185609\">3</sup> اور حد سے گزر گئے یہ اپنی سر کشی میں"
    },
    {
      "resource_id": 97,
      "text": "جس روز یہ فرشتوں کو دیکھیں گےوہ مجرموں کے لیے کسی بشارت کا دن نہ ہو گا <sup foot_note=\"185610\">1</sup> ، چیخ اُٹھیں گے کہ پناہ بخدا"
    },
    {
      "resource_id": 97,
      "text": "اور جو کچھ بھی ان کا کیا دھرا ہے اُسے لے کر ہم غبار کی طرح اُڑا دیں گے۔ <sup foot_note=\"185611\">1</sup>"
    },
    {
      "resource_id": 97,
      "text": "بس وہی لوگ جو جنّت کے مستحق ہیں اُس دن اچھی جگہ ٹھہریں گے اور دوپہر گزارنے کو عمدہ مقام پائیں گے۔ <sup foot_note=\"185612\">1</sup>"
    },
    {
      "resource_id": 97,
      "text": "آسمان کو چیرتا ہوا ایک بادل اس روز نمودار ہو گا اور فرشتوں کے پرے کے پرے اتار دیے جائیں گے"
    },
    {
      "resource_id": 97,
      "text": "اُس روز حقیقی بادشاہی صرف رحمٰن کی ہوگی۔ <sup foot_note=\"185613\">1</sup> اور وہ منکرین کے لیے بڑا سخت دن ہوگا"
    },
    {
      "resource_id": 97,
      "text": "ظالم انسان اپنا ہاتھ چبائے گا اور کہے گا \"کاش میں نے رسول کا ساتھ دیا ہوتا"
    },
    {
      "resource_id": 97,
      "text": "ہائے میری کم بختی، کاش میں نے فلاں شخص کو دوست نہ بنایا ہوتا"
    },
    {
      "resource_id": 97,
      "text": "اُس کے بہکائے میں آکر میں نے وہ نصیحت نہ مانی جو میرے پاس آئی تھی، شیطان انسان کے حق میں بڑا ہی بے وفا نِکلا۔ <sup foot_note=\"185614\">1</sup>“"
    },
    {
      "resource_id": 97,
      "text": "اور رسُولؐ کہے گا کہ ”اے میرے ربّ، میری قوم کے لوگوں نے اس قرآن کو نشانہٴ تضحیک <sup foot_note=\"185615\">1</sup> بنا لیا تھا۔“"
    },
    {
      "resource_id": 97,
      "text": "اے محمد ؐ ، ہم نے تو اِسی طرح مجرموں کو ہر نبی کا دشمن بنایا ہے <sup foot_note=\"185616\">1</sup> اور تمہارے لیے تمہارا ربّ ہی رہنمائی اور مدد کو کافی ہے۔ <sup foot_note=\"185617\">2</sup>"
    },
    {
      "resource_id": 97,
      "text": "منکرین کہتے ہیں”اِس شخص پر سارا قرآن ایک ہی وقت میں کیوں نہ اُتار دیا گیا؟“ <sup foot_note=\"185618\">1</sup>۔۔۔۔ ہاں، ایسا اس لیے کیا گیا ہے کہ اس کو اچھی طرح ہم تمہارے ذہن نشین کرتے رہیں <sup foot_note=\"185619\">2</sup> اور (اسی غرض کے لیے)ہم نے اس کو ایک خاص ترتیب کے ساتھ الگ الگ اجزاء کی شکل دی ہے"
    },
    {
      "resource_id": 97,
      "text": "اور (اس میں یہ مصلحت بھی ہے)کہ جب کبھی وہ تمہارے سامنے کوئی نرالی بات (یا عجیب سوال)لے کر آئے، اُس کا ٹھیک جواب بر وقت ہم نے تمہیں دے دیا اور بہترین طریقے سے بات کھول دی <sup foot_note=\"185620\">1</sup>"
    },
    {
      "resource_id": 97,
      "text": "جو لوگ اوندھے منہ جہنّم کی طرف دھکیلے جانے والے ہیں ان کا موقف بہت بُرا اور ان کی راہ حد درجہ غلط ہے۔ <sup foot_note=\"185621\">1</sup>"
    },
    {
      "resource_id": 97,
      "text": "ہم نے موسیٰؑ  کو کتاب <sup foot_note=\"185622\">1</sup> دی اور اس کے ساتھ اس کے بھائی ہارونؑ کو مددگار کے طور پر لگایا"
    },
    {
      "resource_id": 97,
      "text": "اور اُن سے کہا کہ جاوٴ اُس قوم کی طرف جس نے ہماری آیات کو جھُٹلا دیا <sup foot_note=\"185623\">1</sup> ہے۔ آخر کار اُن لوگوں کو ہم نے تباہ کر کے رکھ دیا"
    },
    {
      "resource_id": 97,
      "text": "یہی حال قومِ نوح ؑ کا ہوا جب انہوں نے رسُولوں کی تکذیب <sup foot_note=\"185624\">1</sup> کی۔ ہم نے اُن کو غرق کر دیا اور دنیا بھر کے لوگوں کے لیے ایک نشانِ عبرت بنا دیا اور ان ظالموں کے لیے ایک دردناک عذاب ہم نے مہیّا کر رکھا <sup foot_note=\"185625\">2</sup> ہے"
    },
    {
      "resource_id": 97,
      "text": "اِسی طرح عاد اور ثمود اور اصحابُ الرس <sup foot_note=\"185626\">1</sup> اور بیچ کی صدیوں کے بہت سے لوگ تباہ کیے گئے"
    },
    {
      "resource_id": 97,
      "text": "اور ان میں سے ہر ایک کو ہم نے (پہلے تباہ ہونے والوں کی) مثالیں دے دے کر سمجھایا اور آخرکار ہر ایک کو غارت کر دیا"
    },
    {
      "resource_id": 97,
      "text": "اور اُس بستی پر تو اِن کا گزر ہو چکا ہے جس پر بد ترین بارش برسائی گئی <sup foot_note=\"185627\">1</sup> تھی۔ کیا اِنہوں نے اس کا حال دیکھا نہ ہوگا؟ مگر یہ موت کے بعد دوسری زندگی کی توقع ہی نہیں رکھتے۔ <sup foot_note=\"185628\">2</sup>"
    },
    {
      "resource_id": 97,
      "text": "یہ لوگ جب تمہیں دیکھتے ہیں تو تمہارا مذاق بنا لیتے ہیں (کہتے ہیں) \"کیا یہ شخص ہے جسے خدا نے رسول بنا کر بھیجا ہے؟"
    },
    {
      "resource_id": 97,
      "text": "اِس نے تو ہمیں گمراہ کر کے اپنے معبُودوں سے برگشتہ ہی کر دیا ہوتا اگر ہم اُن کی عقیدت پر جم نہ گئے ہوتے <sup foot_note=\"185629\">1</sup>۔“ اچھا، وہ وقت دُور نہیں ہے جب عذاب دیکھ کر اِنہیں خود معلوم ہو جائے گا کہ کون گمراہی میں دُور نکل گیا تھا"
    },
    {
      "resource_id": 97,
      "text": "کبھی تم نے اُس شخص کے حال پر غور کیا ہے جس نے اپنی خواہش ِ نفس کو اپنا خدا بنا لیا ہو؟ <sup foot_note=\"185630\">1</sup> کیا تم ایسے شخص کو راہِ راست پر لانے کا ذمّہ لے سکتے ہو؟"
    },
    {
      "resource_id": 97,
      "text": "کیا تم سمجھتے ہو کہ ان میں سے اکثر لوگ سُنتے اور سمجھتے ہیں؟ یہ تو جانوروں کی طرح ہیں، بلکہ  اُن سے بھی گئے گُزرے۔  <sup foot_note=\"185631\">1</sup>"
    },
    {
      "resource_id": 97,
      "text": "تم نے دیکھا نہیں کہ تمہارا ربّ کس طرح سایہ پھیلا دیتا ہے؟ اگر وہ چاہتا تو اسے دائمی سایہ بنا دیتا۔ ہم نے سُورج کو اُس پر دلیل <sup foot_note=\"185632\">1</sup> بنایا"
    },
    {
      "resource_id": 97,
      "text": "پھر (جیسے جیسے سُورج اُٹھتا جاتا ہے)ہم اس سائے کو رفتہ رفتہ اپنی طرف سمیٹتے چلے جاتے ہیں۔ <sup foot_note=\"185633\">1</sup>"
    },
    {
      "resource_id": 97,
      "text": "اور وہ اللہ ہی ہے جس نے رات کو تمہارے لیے لباس <sup foot_note=\"185634\">1</sup> ، اور نیند کو سکونِ موت، اور دن کو جی اُٹھنے کا وقت بنایا۔ <sup foot_note=\"185635\">2</sup>"
    },
    {
      "resource_id": 97,
      "text": "اور وہی ہے جو اپنی رحمت کے آگے آگے ہواوٴں کو بشارت بنا کر بھیجتا ہے۔ پھر آسمان سے پاک <sup foot_note=\"185636\">1</sup> پانی نازل کرتا ہے"
    },
    {
      "resource_id": 97,
      "text": "تاکہ ایک مُردہ علاقے کو اس کے ذریعے زندگی بخشے اور اپنی مخلوق میں سے بہت سے جانوروں اور انسانوں کو سیراب کرے۔ <sup foot_note=\"185637\">1</sup>"
    },
    {
      "resource_id": 97,
      "text": "اس کرشمے کو ہم بار بار ان کے سامنے لاتے ہیں <sup foot_note=\"185638\">1</sup> تاکہ وہ کچھ سبق لیں، مگر اکثر لوگ کُفر اور ناشکری کے سوا کوئی دُوسرا رویّہ اختیار کرنے سے انکار کر دیتے ہیں۔ <sup foot_note=\"185639\">2</sup>"
    },
    {
      "resource_id": 97,
      "text": "اگر ہم چاہتے تو ایک ایک بستی میں ایک ایک نذیر اُٹھا کھڑا کرتے <sup foot_note=\"185640\">1</sup>"
    },
    {
      "resource_id": 97,
      "text": "پس اے نبیؐ ، کافروں کی بات ہر گز نہ مانو اور اس قرآن کو لے کر ان کے ساتھ جہاد کبیر <sup foot_note=\"185641\">1</sup> کرو"
    },
    {
      "resource_id": 97,
      "text": "اور وہی ہے جس نے دوسمندروں کو ملا رکھا ہے۔ ایک لذیذ و شیریں، دُوسرا تلخ و شور۔ اور دونوں کے درمیان ایک پردہ حائل ہے۔ ایک رکاوٹ ہے جو انہیں گڈ مڈ ہونے سے روکے ہوئے ہے۔ <sup foot_note=\"185642\">1</sup>"
    },
    {
      "resource_id": 97,
      "text": "اور وہی ہے جس نے پانی سے ایک بشر پیدا کیا، پھر اس نے نسب اور سُسرال کے دو الگ سلسلے چلائے۔ <sup foot_note=\"185643\">1</sup> تیرا ربّ بڑا ہی قدرت والا ہے"
    },
    {
      "resource_id": 97,
      "text": "اس خدا کو چھوڑ کر لوگ اُن کو پُوج رہے ہیں جو نہ ان کو نفع پہنچا سکتے ہیں نہ نقصان ، اور اوپر سے مزید یہ کہ کافر اپنے ربّ کے مقابلے میں ہر باغی کا مددگار بنا ہوا ہے۔ <sup foot_note=\"185644\">1</sup>"
    },
    {
      "resource_id": 97,
      "text": "اے محمد ؐ ، تم کو تو ہم نے بس ایک مبشِّر اور نذیر بنا کر  بھیجا <sup foot_note=\"185645\">1</sup> ہے"
    },
    {
      "resource_id": 97,
      "text": "ان سے کہہ دوکہ”میں اس کام پر تم سے کوئی اُجرت نہیں مانگتا، میری اُجرت بس یہی ہے کہ جس کا جی چاہے وہ اپنے ربّ کا راستہ اختیار کر لے۔ <sup foot_note=\"185646\">1</sup>“"
    },
    {
      "resource_id": 97,
      "text": "اور اے محمدؐ، اُس خدا پر بھروسہ رکھو جو زندہ ہے اور کبھی مرنے والا نہیں اس کی حمد کے ساتھ اس کی تسبیح کرو اپنے بندوں کے گناہوں سے بس اُسی کا باخبر ہونا کافی ہے"
    },
    {
      "resource_id": 97,
      "text": "وہ جس نے چھ دنوں میں زمین اور آسمانوں کو اور اُن ساری چیزوں کو بنا کر رکھ دیا جو آسمان و زمین کے درمیان ہیں، پھر آپ ہی (کائنات کے تختِ سلطنت)”عرش“ پر جلوہ فرما <sup foot_note=\"185647\">1</sup> ہوا۔ رحمٰن ، اس کی شان بس کسی جاننے والے سے پوچھو"
    },
    {
      "resource_id": 97,
      "text": "اِن لوگوں سے جب کہا جاتا ہے کہ اس رحمٰن کو سجدہ کرو تو کہتے ہیں”رحمٰن کیا ہوتا ہے؟ کیا بس جسے تُو کہہ دے اسی کو سجدہ کرتے پھریں؟ <sup foot_note=\"185648\">1</sup>“ یہ دعوت ان کی نفرت میں اُلٹا اور اضافہ کر دیتی ہے۔ <sup foot_note=\"185649\">2</sup>"
    },
    {
      "resource_id": 97,
      "text": "بڑا متبرّ   ک ہے وہ جس نے آسمان میں بُرج بنائے <sup foot_note=\"185650\">1</sup> اور اس میں ایک چراغ <sup foot_note=\"185651\">2</sup> اور ایک چمکتا چاند روشن کیا"
    },
    {
      "resource_id": 97,
      "text": "وہی ہے جس نے رات  اور دن کو ایک دُوسرے کا جانشین بنایا، ہر اس شخص کے لیے جو سبق لینا چاہے، یا شکر گزار ہونا چاہے۔ <sup foot_note=\"185652\">1</sup>"
    },
    {
      "resource_id": 97,
      "text": "رحمٰن کے (اصلی)بندے <sup foot_note=\"185653\">1</sup> وہ ہیں جو زمین پر نرم چال چلتے ہیں <sup foot_note=\"185654\">2</sup> اور جاہل ان کے مُنہ آئیں تو  کہہ دیتے ہیں کہ تم کو سلام۔ <sup foot_note=\"185655\">3</sup>"
    },
    {
      "resource_id": 97,
      "text": "جو اپنے ربّ کے حضور سجدے اور قیام میں راتیں گزارتے ہیں۔ <sup foot_note=\"185656\">1</sup>"
    },
    {
      "resource_id": 97,
      "text": "جو دعائیں کرتے ہیں کہ \"اے ہمارے رب، جہنم کے عذاب سے ہم کو بچا لے، اُس کا عذاب تو جان کا لاگو ہے"
    },
    {
      "resource_id": 97,
      "text": "وہ تو بڑا ہی بُرا مستقر اور مقام ہے۔ <sup foot_note=\"183339\">1</sup>"
    },
    {
      "resource_id": 97,
      "text": "جو خرچ کرتے ہیں تو نہ فضُول خرچی کرتے ہیں نہ بُخل،  بلکہ اُن کا خرچ دونوں انتہاوٴں کے درمیان اعتدال پر قائم رہتا <sup foot_note=\"185657\">1</sup> ہے"
    },
    {
      "resource_id": 97,
      "text": "جو  اللہ کے سوا کسی اور معبُود کو نہیں پُکارتے ، اللہ کی حرام کی ہوئی کسی جان کو ناحق ہلاک نہیں کرتے، اور نہ زنا کے مرتکب ہوتے ہیں <sup foot_note=\"185658\">1</sup>۔۔۔۔ یہ کام جو کوئی کرے وہ اپنے گناہ کا بدلہ پائے گا"
    },
    {
      "resource_id": 97,
      "text": "قیامت کے روز اُس کو مکرّرعذاب دیا جائے <sup foot_note=\"185659\">1</sup> گا اور اسی میں وہ ہمیشہ ذلّت کے ساتھ پڑا رہے گا"
    },
    {
      "resource_id": 97,
      "text": "اِلّا یہ کہ کوئی (ان گناہوں کے بعد)توبہ کر چکا ہو اور ایمان لا کر عملِ صالح کرنے لگا <sup foot_note=\"185660\">1</sup> ہو۔ ایسے لوگوں کی بُرائیوں کو اللہ بھلائیوں سے بدل دے <sup foot_note=\"185661\">2</sup> گا اور وہ بڑا غفور و رحیم ہے"
    },
    {
      "resource_id": 97,
      "text": "جو شخص توبہ کر کے نیک عملی اختیار کرتا ہے وہ تو اللہ کی طرف پلٹ آتا ہے جیسا کہ پلٹنے کا حق ہے <sup foot_note=\"185662\">1</sup>"
    },
    {
      "resource_id": 97,
      "text": "(اور رحمٰن کے بندے وہ ہیں)جو جھُوٹ کے گواہ نہیں بنتے <sup foot_note=\"185663\">1</sup> اور کسی لغو  چیز پر اُن کا گزر ہو جائے تو شریف آدمیوں کی طرح گُزر جاتے <sup foot_note=\"185664\">2</sup> ہیں"
    },
    {
      "resource_id": 97,
      "text": "جنہیں اگر اُن کے ربّ کی آیات سُنا کر نصیحت کی جاتی ہے تو وہ اس پر اندھے اور بہرے بن کر نہیں رہ <sup foot_note=\"185665\">1</sup> جاتے"
    },
    {
      "resource_id": 97,
      "text": "جو دُعائیں مانگا کرتے ہیں کہ”اے ہمارے ربّ، ہمیں اپنی بیویوں اور اپنی اولاد سے آنکھوں کی ٹھنڈک <sup foot_note=\"185666\">1</sup> دے اور ہم کو پرہیزگاروں کا امام <sup foot_note=\"185667\">2</sup> بنا“"
    },
    {
      "resource_id": 97,
      "text": "یہ ہیں وہ لوگ جو اپنے صبر <sup foot_note=\"185668\">1</sup> کا پھل منزلِ بلند کی شکل <sup foot_note=\"185669\">2</sup> میں پائیں گے۔ آداب و تسلیمات سے اُن کا استقبال ہو گا"
    },
    {
      "resource_id": 97,
      "text": "وہ ہمیشہ ہمیشہ وہاں رہیں گے۔ کیا ہی اچھا ہے وہ مستقر اور وہ مقام"
    },
    {
      "resource_id": 97,
      "text": "اے محمدؐ ، لوگوں سے کہو”میرے ربّ کو تمہاری کیا حاجت پڑی ہے اگر تم اُس کو نہ <sup foot_note=\"185670\">1</sup> پکارو۔ اب کہ تم نے جھُٹلا دیا ہے، عنقریب وہ سزا پاوٴ گے کہ جان چھُڑانی محال ہو گی۔“"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "25" }
  }
}
