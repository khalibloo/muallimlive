{
  "translations": [
    {
      "resource_id": 106,
      "text": "Беркате хили Ша къастор<sup foot_note=113395>1</sup>доссош хилларг Шен лега<sup foot_note=113396>2</sup>и хилийтархьама Iаламашна кхерамча<sup foot_note=113397>3</sup>."
    },
    {
      "resource_id": 106,
      "text": "Иза /АллахI-Дела/ ву стигланийн а‚ лаьттан а паччахьалла Шегахь дерг‚ Цо ца лаьцна доьзалхо‚ вац Цунна накъост паччахьаллехь. Цо кхоьллина массо а хIума‚ барам бина цунна (массо а хIуманна) барамца."
    },
    {
      "resource_id": 106,
      "text": "Цара лецира‚ Иза а витина‚ делий‚ цара хIумма ца кхуллу‚ уьш шаьш кхуллуш бу /Дала/. Цара дола ца до шайн синошна зенна а‚ пайденна а‚ цара дола ца до даларна а‚ дахарна а‚ дендарна а."
    },
    {
      "resource_id": 106,
      "text": "Элира цатешачара: \"ХIара /Къуръан/ харцдерг ду‚ ша цо (пайхамара) кхоьллина долу‚ цунна гIо дина цу тIехь кхечу наха а\". Цара деана зулам а<sup foot_note=113398>1</sup>‚ харцдерг а."
    },
    {
      "resource_id": 106,
      "text": "Цара элира: \"Хьалхалеранчеран<sup foot_note=113399>1</sup>туьйранаш ду. Цо (Мухьаммада) яздайтина уьш‚ уьш цунна доьшуш ду Iуьйранна а‚ суьйранна а\"."
    },
    {
      "resource_id": 106,
      "text": "Ахь āла: \"Иза /Къуръан/ доссийна Ша стигланашкахь а, лаьттахь а къайле хууш волчо. Баккъалла а, Иза хилла т1ех гечдеш верг а‚ къинхетаме верг а\"."
    },
    {
      "resource_id": 106,
      "text": "Цара элира: \"ХIун ду хIокху элчанна? Даар доу цо‚ базаршкахула лела иза. Доьссина хиллехьара  цуьнга малик, т1аккха  и хуьлуш цуьнца цхьана кхерамча."
    },
    {
      "resource_id": 106,
      "text": "Я кхоьссинехьара цуьнга хазна‚ я хиллехьара цунна беш, цо цу чуьра юуш\". Элира зуламхоша: \"Шу тIаьхьахIиттина ма ду шена бозбуунчалла динчу стагана\"."
    },
    {
      "resource_id": 106,
      "text": "Хьажал‚ муха далийна цара хьуна масалш – тилабелла уьш‚ /бакъдолчунна тIе/ некъ /лаха/ ца могу царна."
    },
    {
      "resource_id": 106,
      "text": "Беркате хили Иза‚ Шена лиъча, хуьлуьйтур яра хьуна цул диканиг – бошмаш‚ шена бухахула хиш оьхуш йолу‚ хуьлуьйтур яра хьуна гIаланаш."
    },
    {
      "resource_id": 106,
      "text": "ХIаъ‚ цара харцдира сахьт<sup foot_note=113400>1</sup>. Оха кечйина сахьт харцдинчунна /жоьжахатин/ цIе."
    },
    {
      "resource_id": 106,
      "text": "Цунна (жоьжахатина) уьш гича генарчу меттигера‚ царна хезар ду цуьнан дералла а‚ угIар а."
    },
    {
      "resource_id": 106,
      "text": "Цу чуьра готтачу меттиге шаьш кхиссича‚ дIадихкина а долуш /куьйгаш логех/‚ цара кхойкхур дара хIаллакхиларе<sup foot_note=113401>1</sup>."
    },
    {
      "resource_id": 106,
      "text": "/Эр ду цаьрга/: \"Аш ма кхайкха тахана цхьана хIаллакхиларе‚ кхайкха дуккха а хIаллакхиларшка!\""
    },
    {
      "resource_id": 106,
      "text": "Ахь āла: \"ХIара тоьлу‚ я гуттаренна а йолу /ялсаманин/ беш /тоьлу/‚ ша /Делах/ кхоьручарна хир ю аьлларг? И хилира царна бекхам а‚ т1етовжийла<sup foot_note=113402>1</sup>а\"."
    },
    {
      "resource_id": 106,
      "text": "Царна цу чохь шайна луург ю‚ гуттар /шаьш цу чохь/ лаьтташ. И хили хьан Кхиош-кхобучунна т1ехь жоьпаллин ваIда."
    },
    {
      "resource_id": 106,
      "text": "Ша уьш а‚ цара, И витина, шайна Iибадат динарш а гулбинчу дийнахь‚ Цо эр ду: \"Аш тилийра хIара Сан леш‚ я шаьш /нийсачу/ новкъах бевлира уьш?\""
    },
    {
      "resource_id": 106,
      "text": "Цара эр: \"Вонах цIена ву Хьо‚ тхуна оьшуш ца хилира Хьо воцург верасаш лийца‚ делахь а, Ахь зовкх хьегийтира цаьрга а‚ церан дайшка а царна хьехам бицбаллалц‚ уьш хилира хIаллакхилла къам\"."
    },
    {
      "resource_id": 106,
      "text": "/Эр ду Дала/: \"Цара шу харцдира аш дуьйцучуьнца‚ шуна ца могу духатоха а /шайх Iазап/‚ гIо хилийта а. Шух милла велахь а зулам деш‚ – цуьнга Iовшуьйтур ду Оха доккха Iазап\"."
    },
    {
      "resource_id": 106,
      "text": "Оха ца вахийтина хьол хьалха а элчанех /цхьа а/, цара кхача боуш а, уьш базаршкахула лелаш а бен. Оха хилийтира шух цхьаберш вукхарна питана<sup foot_note=113403>1</sup>. Аш собар дой? Хилира хьан Кхиош-кхобург гуш верг."
    },
    {
      "resource_id": 106,
      "text": "Элира Тхуна дуьхьалкхетаре дог ца дохучара: \"Вайна доссинехьара маликаш‚ я вайна гуш велахьара вайн Кхиош-кхобург\". Уьш курабевлира шаьшлахь‚ /Делан/ дозанех бевлира уьш бāларал а сов."
    },
    {
      "resource_id": 106,
      "text": "Шайна маликаш гинчу дийнахь – кхаъ хир бац оцу дийнахь къинош диначарна‚ цара (маликаша) эр ду: \"Хьарам бина хьарам бу\"<sup foot_note=113404>1</sup>."
    },
    {
      "resource_id": 106,
      "text": "Тхо тIедирзира цара (керстанаша дуьненахь) йинчу Iамална‚ цунах хилийтира Оха баьржина чим<sup foot_note=113405>1</sup>(ца лерира Оха церан Iамалш)."
    },
    {
      "resource_id": 106,
      "text": "Ялсаманин дай оцу дийнахь дика хир бу чIагIбаларан меттигца а‚ вуно дика хир бу /делкъахь/ садаIаран меттигца а."
    },
    {
      "resource_id": 106,
      "text": "Цу дийнахь етIар ю стигал мархашца‚ охьадоссор ду маликаш /могIаршца/ охьадоссорца."
    },
    {
      "resource_id": 106,
      "text": "Хьакъ-бакъ долу паччахьалла цу дийнахь Къинхетам болчунна (Далла) ду. И хилира<sup foot_note=113406>1</sup>цатешачарна хала /де/."
    },
    {
      "resource_id": 106,
      "text": "Цу дийнахь зулам динчо<sup foot_note=113407>1</sup>цергаш юьхкур ю шен куьйгех‚ эр ду: \"Ма декъазваьлла-кх со. Элчанца некъ лаьцна хиллехьара ас."
    },
    {
      "resource_id": 106,
      "text": "Ма бала бу-кх суна! Ма лаьцнехьара-кх ас хьенех доттагI."
    },
    {
      "resource_id": 106,
      "text": "Тилийра цо со хьехамах‚ и соьга беъначул тIаьхьа. ШайтIа хилира адамна ямартхо\"."
    },
    {
      "resource_id": 106,
      "text": "Элира элчано /Деле далхош шен г1уллакх/: \"Сан Кхиош-кхобуш волу Дела‚ баккъалла а, сан къомо хIара Къуръан дIатесна ма дити!\""
    },
    {
      "resource_id": 106,
      "text": "Иштта хIора пайхамарна а Оха хилийтира мостагI къинош диначарах. Тоьур ду хьуна хьан Кхиош-кхобург хилар нисвеш верг а‚ гIоьнча а."
    },
    {
      "resource_id": 106,
      "text": "Элира цатешачара: \"Доьссинехьара цуьнга /хIара/ Къуръан цхьана тептарца\". Иштта<sup foot_note=113408>1</sup>/доссийна Оха и/ шеца хьан дог чIагIдархьама‚ Оха дийшира и тIеттIа\"."
    },
    {
      "resource_id": 106,
      "text": "Хьоьга дахьар дац цара цхьа а масал (хаттар), Оха хьуна луш /и духатухуш/ бакъдерг а, вунō хаза тидар а бен."
    },
    {
      "resource_id": 106,
      "text": "Шаьш гулбийр берш шайн яххьаш т1ехь /текхош/ жоьжахатина тIе – уьш бу вон берш меттигаца‚ уггар тилабелларш некъаца."
    },
    {
      "resource_id": 106,
      "text": "Оха делира /хьалха/ Мусага жайна‚ вазир<sup foot_note=113409>1</sup>хилийтира цуьнца цуьнан ваша ХIарун."
    },
    {
      "resource_id": 106,
      "text": "Оха элира: \"ДIагIо шу шиъ шаьш Тхан аяташ харцдинчу /Фир1авнан/ къомана тIе\". ТIаккха Оха уьш бохийра /ч1ог1ачу/ бохорца."
    },
    {
      "resource_id": 106,
      "text": "Нухьан къам а‚ цара элчанаш харцбича‚ хин бухабахийтира Оха уьш. Оха хилийтира царах нахана делил. Оха кечдира зуламхошна лазош долу Iазап."
    },
    {
      "resource_id": 106,
      "text": "Iадаш а<sup foot_note=113410>1</sup>‚ Самудаш а<sup foot_note=113411>2</sup>‚ Рассан дай а<sup foot_note=113412>3</sup>, царна юккъехь тIаьхьенаш дуккха а /хIаллакйира Оха/."
    },
    {
      "resource_id": 106,
      "text": "ХIоранна Оха далийра шен масалш‚ хIора а Оха хIаллаквира хIаллакварца."
    },
    {
      "resource_id": 106,
      "text": "Уьш (Маккан керстанаш) ма бахарий юьрта<sup foot_note=113413>1</sup>тIе‚ шена тIе вонан догIа дилхина хиллачу. Ткъа уьш хилира и ца гуш? ХIан-хIа! Уьш хилира юхадендаре дог ца дохуш."
    },
    {
      "resource_id": 106,
      "text": "Хьо шайна гича‚ хьох белар до цара: \"ХIара ву Дала ваийтинарг элча вина?"
    },
    {
      "resource_id": 106,
      "text": "Вай вайн делех дIатиладарах ца соцу-кх иза‚ вай царна тIехь собар ца дахь\". ТIаьхьа хуур ду царна шайна Iазап гича‚ мила хилла уггар тилавелларг некъаца."
    },
    {
      "resource_id": 106,
      "text": "Хьуна гини-й и шен чIогIа дезачу хIуманах шена дēла лаьцнарг? Ткъа хьо хир вара цуьнан тIехь векал? (Хьуна могур ма дац и нисван)."
    },
    {
      "resource_id": 106,
      "text": "Я хьуна моьтту царах дукхах берш хозуш я ойла еш бу? Уьш-м бежнаш санна а бен баций. ХIаъ‚ уьш вуно а тилабелларш бу некъаца."
    },
    {
      "resource_id": 106,
      "text": "Хьо ца хьоьжу хьан Кхиош-кхобучунга‚ муха даржина Цо IиндагI? Шена лиънехьара‚ Цо и хуьлийтара дара /паргIат/ сецца. ТIаккха Оха малх хилийтира цунна тIехь делил<sup foot_note=113414>1</sup>."
    },
    {
      "resource_id": 106,
      "text": "ТIаккха Оха Тхайна тIе озадира и (IиндагI) дайа озадарца (кIез-кIеззиг доккхуш дIа даьккхира Оха и IиндагI, тIаккха кIез-кIеззиг юхахуьлуьйту)<sup foot_note=113415>1</sup>."
    },
    {
      "resource_id": 106,
      "text": "Иза ву Ша хилийтинарг шуна буьйса духар<sup foot_note=113416>1</sup>хилла‚ наб – синтем хилла. Цо хилийтина де юхадендалар<sup foot_note=113417>2</sup>хилла."
    },
    {
      "resource_id": 106,
      "text": "Иза ву баийтинарг мох кхаъ хилла Шен къинхетамал<sup foot_note=113418>1</sup>хьалха‚ Оха охьадоссира стиглара т1ех цIена хи<sup foot_note=113419>2</sup>."
    },
    {
      "resource_id": 106,
      "text": "Цуьнца Оха денбархьама белла мохк‚ и маладо Оха /шортта/ Тхаш кхоьллинчух бежнашна а‚ дуккха нахана а."
    },
    {
      "resource_id": 106,
      "text": "И (хи) даржийра Оха царна юккъехь царна дагадайтархьама /Делан ниIмат/. Т1аккха а нахах дукхахберш дуьхьал хилира керстаналла доцучунна<sup foot_note=113420>1</sup>."
    },
    {
      "resource_id": 106,
      "text": "Тхуна лиънехьара‚ Оха ваийтина хир вара хIор юртахь кхерамча<sup foot_note=113421>1</sup>."
    },
    {
      "resource_id": 106,
      "text": "Хьо муьтIахь ма хилалахь цатешачарна‚ къийсам латтабе цаьрца цуьнца (Къуръанца) боккха къийсам."
    },
    {
      "resource_id": 106,
      "text": "Иза ву ши хIорд хецна битинарг /я оьхучу хин ши агIо хецна йитинарг/: хIара: теза – мерза‚ хIара: дуьра-чемаза. Цо хилийтина цу шиннан юккъехь /доккха/ пардо а‚ чIогIа дуьхьало а уьш /вовшах ца эн /."
    },
    {
      "resource_id": 106,
      "text": "Иза ву кхоьллинарг хих адам‚ Цо цунна хилийтина шен тайпан агIорхьара гергарло а, зударийн агIорхьара (захаллин) гергарло а. Хилира хьан Кхиош-кхобург ницкъ кхочуш."
    },
    {
      "resource_id": 106,
      "text": "Цара Iибадат до, Дела а вуьтий, шайна пайда а‚ зен а ца дечунна. Хили цатешарг шен Кхиош-кхобучунна дуьхьал гIоьнча."
    },
    {
      "resource_id": 106,
      "text": "Хьо ца вахийтина Оха кхаъ боккхург‚ кхерам тосург хилла а бен."
    },
    {
      "resource_id": 106,
      "text": "Ахь āла: \"Ас шуьга ца боьху цунна т1ехь цхьа а мах‚ шена луучо шен Кхиош-кхобучуьнга некъ лацар бен\"."
    },
    {
      "resource_id": 106,
      "text": "Хьо тIетовжа ша дийнаволчунна (Далла)‚ лийриг воцчу‚ тасбахь де Иза хасторца. Кхачо ю Цуьнца Шен лейн къинош дика довзарца."
    },
    {
      "resource_id": 106,
      "text": "Ишттанниг ву Иза Ша кхоьллина стигланаш а‚ латта а‚ цу шиннан юккъехь мел дерг ялх дийнахь‚ тIаккха дIанисвелла Иза Iарша<sup foot_note=113422>1</sup>тIехь. Къинхетаме верг ву Иза. Хатта цуьнах дика хууш волчуьнга."
    },
    {
      "resource_id": 106,
      "text": "Шайга аьлча: \"Сужуд де Къинхетаме волчунна\"‚ цара элира: \"Мила ву и Къинхетаме верг? Ткъа оха сужуд до ахь тхуна омра дечунна?\" Цо совбехира уьш /Делан некъах/ дог даларца."
    },
    {
      "resource_id": 106,
      "text": "Беркате ву /Дела/, Ша стиглахь /седарчийн/ г1аланаш<sup foot_note=113423>1</sup>йинарг‚ Цо бина цу чохь чиркх а<sup foot_note=113424>2</sup>‚ нуре болу бутт а."
    },
    {
      "resource_id": 106,
      "text": "Иза ву хилийтинарг буьйса а‚ де а хийцалуш шена луучунна ойла ян‚ я баркалла āла."
    },
    {
      "resource_id": 106,
      "text": "Къинхетаме волчун леш бу – шаьш эсала (кура боцуш) лаьттахула лелаш берш, шайца жехIал наха къамел деш‚ олуш берш: \"Салам!<sup foot_note=113425>1</sup>\""
    },
    {
      "resource_id": 106,
      "text": "/Далла/ сужудане баханчу хьолехь а, ирах1оьттина лаьтташ а ламазаш дарций буьйсанаш ден еш берш а /бу/."
    },
    {
      "resource_id": 106,
      "text": "Олуш берш /а бу/: \"Тхан Кхиош-кхобург! ДIадаккхалахь тхох жоьжахатин Iазап. Баккъалла а, цуьнан Iазап хилла тIедоьжна (къинош дечарах ца къаьсташ)."
    },
    {
      "resource_id": 106,
      "text": "Баккъалла а, ма вон хили-кх иза /чохь/ латтарна а‚ /садаIа/ меттиг хиларна а\"."
    },
    {
      "resource_id": 106,
      "text": "ШIаьш /сагIа доккхуш, кхин/ харжаш еш, кхоам а беш‚ пис а ца хуьлуш‚ цу юккъехь хIоьттина лаьтташ берш<sup foot_note=113426>1</sup>а /бу Цу Делан дика леш/."
    },
    {
      "resource_id": 106,
      "text": "Делаца кхин деле ца кхойкхуш берш а /бу Делан дика леш/. Цара ца дойу са, Дала ша /ден/ хьарам дина долу‚ /ден/ хьакъ долуш бен. Зина ца до цара. И деш верг къица дуьхьалкхетар ву."
    },
    {
      "resource_id": 106,
      "text": "Шозза алсам доккхур ду цунна (Делаца накъост лаьцначунна) Iазап къематдийнахь‚ гуттар лаьттар ву иза цу чохь сийсаза хилла."
    },
    {
      "resource_id": 106,
      "text": "Ша тōба динарг а‚ ийман диллинарг а‚ дика Iамал йинарг а воцург – уьш бу Дала шайн вонаш диканашца хийцор дерш. Хили Дела т1ех гечдеш верг а‚ къинхетаме а верг."
    },
    {
      "resource_id": 106,
      "text": "Тōба динарг а‚ дика Iамал йинарг а – баккъалла а, цо тōба до Деле /къиношна/ дохко валарца."
    },
    {
      "resource_id": 106,
      "text": "Харц тешалла ца деш берш а‚ шаьш даьссачу хабарна уллохула боьдуш – оьзда чекхболуш берш а /бу царах/."
    },
    {
      "resource_id": 106,
      "text": "Шайн Кхиош-кхобучун аяташ шайна тIехь хьехийча, къора хиларций а, б1аьрзе хиларций а царах д1а ца боьрзу уьш<sup foot_note=113427>1</sup>."
    },
    {
      "resource_id": 106,
      "text": "Олуш берш / бу уьш/: \"Тхан Кхиош-кхобург‚ лōлахь тхуна тхан зударех а‚ доьзалах а бIаьрг бекхабалар‚ тхо хилийталахь /Делах/ кхоьручарна масал (уьш Тхуна тIаьхьахIуттуш)\"."
    },
    {
      "resource_id": 106,
      "text": "Царна ял лур ю /ялсаманин/ хIусамца цара /ийманца/ собар дарна. Цигахь царна дуьхьалдогIур ду /маликаш/ маршаллица а‚ саламца а."
    },
    {
      "resource_id": 106,
      "text": "Гуттар лаьттар бу уьш цу чохь. Ма хаза хили и сацавала меттиг хиларца а, /хьошалг1а/ восса меттиг хиларца а /ша Делах кхоьручунна/!"
    },
    {
      "resource_id": 106,
      "text": "Ахь āла: \"Шуьца бала хир бацара сан Кхиош – кхобучун шун /халонашкахь а, баланашкахь а Цуьнга/ кхайкхар ца хиллехьара. Аш харцдина /Цуьнан дин/ – тIаьхьа хир ду шуна иза хилаза ца дōлуш дерг<sup foot_note=113428>1</sup>\"."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "25" }
  }
}
