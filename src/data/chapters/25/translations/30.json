{
  "translations": [
    {
      "resource_id": 30,
      "text": "Siunattu olkoon Hän, joka ylhäältä on lähettänyt ymmärryksen palvelijallensa, jotta hän voisi varoittaa kansoja."
    },
    {
      "resource_id": 30,
      "text": "Hänelle kuuluu taivaitten ja maan kuninkuus, Hän ei ole hankkinut itselleen lasta eikä Hänen kuninkuuteensa ole ketään osallista ja Hän on myös luonut kaiken ja antanut kullekin ansionsa mukaan."
    },
    {
      "resource_id": 30,
      "text": "Mutta ihmiset ovat Hänen rinnalleen omaksuneet muita jumalia, jotka eivät pysty mitään luomaan, koska ne itse ovat luotuja; eikä niillä ole mitään valtaa tehdä heille vahinkoa eikä hyvääkään, eivätkä ne liioin hallitse kuolemaa, elämää eivätkä ylösnousemusta."
    },
    {
      "resource_id": 30,
      "text": "Ja uskottomat sanovat: »Tämä on silkkaa valhetta, jonka hän itse on sepittänyt, ja toiset ovat häntä siinä auttaneet.» Niin ryhtyvät he vääryyteen ja valheeseen."
    },
    {
      "resource_id": 30,
      "text": "He sanovat edelleen: »Ne ovat muinaistaruja, jotka hän on antanut kirjoittaa muistiin, jotta niitä luettaisiin hänelle aamuin ja illoin.»"
    },
    {
      "resource_id": 30,
      "text": "Vastaa: »Hän, joka tuntee sekä taivaitten että maan salaisuudet, on ilmaissut ne ylhäältä.» Totisesti Hän on anteeksiantavainen, armollinen."
    },
    {
      "resource_id": 30,
      "text": "He sanovat myös: »Millainen tämä lähettiläs onkaan! Hänhän nauttii ravintoa ja kävelee toreilla. Miksi ei hänen luoksensa ole lähetetty enkeliä, joka yhdessä hänen kanssaan voisi olla varoittajana?"
    },
    {
      "resource_id": 30,
      "text": "Tai miksi hänelle ei ole heitetty aarteita, taikka miksi hänelle ei ole annettu puutarhaa, jonka antimia hän voisi syödä?» Ja jumalattomat sanovat: »Te seuraatte vain miestä, joka on noituuden sokaisema.»"
    },
    {
      "resource_id": 30,
      "text": "Pane merkille, millaisia vertauksia he sinusta esittävät. Mutta he kulkevat eksyksissä eivätkä pääse oikean tien alkuun."
    },
    {
      "resource_id": 30,
      "text": "Siunattu olkoon Hän, joka voi, jos tahtoo, antaa teille parempaa, kuin mitä teillä nyt on. Puutarhoja, joiden kautta joet virtaavat, ja myös palatseja Hän voi teille hankkia,"
    },
    {
      "resource_id": 30,
      "text": "He kieltävät määrähetken, mutta Me olemme valmistanut roihuavan tulen sille, joka tuomion hetken kieltää."
    },
    {
      "resource_id": 30,
      "text": "Kun helvetti on näkevä heidät jo matkan päästä, he kuulevat sieltä parkumista ja räiskinää."
    },
    {
      "resource_id": 30,
      "text": "Ja kun heidät heitetään johonkin sen ahtaaseen soppeen sidotuin käsin ja jaloin, niin he rukoilevat kuolemaa."
    },
    {
      "resource_id": 30,
      "text": "»Tänä päivänä älkää anoko vain yhtä kuolemaa, vaan anokaa monenkertaista hävitystänne.»"
    },
    {
      "resource_id": 30,
      "text": "Sano: »Tämäkö on parempi, vai asuminen puutarhassa, joka niille on luvattu, jotka hartautta harjoittavat?» Se on oleva heidän palkkansa ja määränpäänsä."
    },
    {
      "resource_id": 30,
      "text": "Siellä heillä on kaikki, mitä haluavat, ja siellä he alati saavat asua. Tämä on Herrasi sitova lupaus, sitä voitte Häneltä kysyä."
    },
    {
      "resource_id": 30,
      "text": "Sinä päivänä Hän on kokoava heidät sekä ne, joita he Jumalan ohella palvelivat, ja sanova: »Tekö johdatitte nämä Minun palvelijani harhaan, vai eksyivätkö he tieltä?»"
    },
    {
      "resource_id": 30,
      "text": "He vastaavat: »Kunnia olkoon Sinulle! Ei ollut meille soveliasta ottaa sinun rinnallesi muita suojelijoita, mutta kun Sinä annoit heille ja heidän esi-isilleen nautintoja, niin he unohtivat varoituksen ja joutuivat turmioon.»"
    },
    {
      "resource_id": 30,
      "text": "Ja me sanomme: »Sentähden he totisesti ovat vääristelleet teidän puheenne, ettekä voi välttää tuomiota ettekä saada apua. Ja ken tahansa joukostanne on väärintekijä, hänen Me annamme maistaa ankaraa rangaistusta.»"
    },
    {
      "resource_id": 30,
      "text": "Emme sinun edelläsikään lähettänyt yhtään sananjulistajaa, joka ei olisi nauttinut ravintoa tai kulkenut toreilla. Me olemme myös tehnyt jotkut teistä koetukseksi toisille, nähdäksemme, pysyttekö lujina. Herrasi on alati näkevä."
    },
    {
      "resource_id": 30,
      "text": "Ne, jotka eivät odota kohtaavansa Meitä, kyselevät: »Miksi ei enkeleitä ole lähetetty luoksemme maan päälle tai miksi emme näe Herraamme?» He ovat todellakin tulleet kovin itsetietoisiksi ja paisuvat ylimielisyydessään."
    },
    {
      "resource_id": 30,
      "text": "Tulee päivä, jolloin he saavat nähdä enkeleitä, mutta sinä päivänä syntisiä eivät odota ilosanomat, ja enkelit sanovat: »Olkoon välillämme ylipääsemätön kielto ja este.»"
    },
    {
      "resource_id": 30,
      "text": "Me tutkimme heidän tekonsa ja muutamme heidät tomuksi, joka hajallensa viskotaan."
    },
    {
      "resource_id": 30,
      "text": "Sinä päivänä ovat puutarhan asukkaat paremmassa olotilassa ja ihanammassa lepopaikassa."
    },
    {
      "resource_id": 30,
      "text": "Sinä päivänä taivas purkaa pilvensä ja enkelit lähetetään alas suurina saattueina."
    },
    {
      "resource_id": 30,
      "text": "Sinä päivänä on todellinen kuninkuus kuuluva laupeimmalle, ja se on oleva kova päivä uskottomille."
    },
    {
      "resource_id": 30,
      "text": "Silloin jumalaton pureskelee käsiään ja sanoo: »Jospa olisin vaeltanut lähettilään tietä!"
    },
    {
      "resource_id": 30,
      "text": "Voi minua, kunpa en olisi ottanut mokomaa ystäväkseni."
    },
    {
      "resource_id": 30,
      "text": "Totisesti, hän sai minut unohtamaan kehoituksen, senjälkeen kun olin, sen saanut.» Saatana jättää ihmisen pulaan."
    },
    {
      "resource_id": 30,
      "text": "Lähettiläs on sanova: »Oi Herra! Totisesti, kansani piti tätä Koraania joutavana.»"
    },
    {
      "resource_id": 30,
      "text": "Tällä tavoin Me olemme antanut jokaiselle profeetalle vihamiehiä syntisten joukossa. Mutta Herrasi on riittävä opas ja riittävä auttaja."
    },
    {
      "resource_id": 30,
      "text": "Uskottomat sanovat myös: »Miksi koko Koraania ei ilmoitettu hänelle yhdellä kertaa?» Siksi, että saatoimme sen avulla vahvistaa sydäntäsi, Me esitimme sen jaksoittain."
    },
    {
      "resource_id": 30,
      "text": "He eivät voi esittää sinulle ainoatakaan väitettä, josta emme sanoisi sinulle totuutta ja antaisi parasta selitystä."
    },
    {
      "resource_id": 30,
      "text": "Niiden osa, jotka yhteenkoottuina lankeavat kasvoilleen helvetissä, on oleva onnettomin ja he ovat etäimmälle eksyneitä."
    },
    {
      "resource_id": 30,
      "text": "Totisesti, Me annoimme Moosekselle Pyhän Kirjan ja määräsimme hänen veljensä Aaronin hänen avustajakseen."
    },
    {
      "resource_id": 30,
      "text": "Me lausuimme: »Lähtekää kumpikin kansan luokse, joka on kieltänyt Meidän ilmoituksemme.» Viimein Me tuhosimme nämä perin pohjin."
    },
    {
      "resource_id": 30,
      "text": "Ja Nooan kansan, kun se hylkäsi lähettiläämme, me hukutimme ja asetimme sen varoitusmerkiksi ihmissuvulle. Me olemme valmistanut jumalattomille tuskallisen rangaistuksen."
    },
    {
      "resource_id": 30,
      "text": "Me tuhosimme myös Aadin ja Tamuudin sekä Rassin asukkaat sekä myös monia sukupolvia heidän väliltään."
    },
    {
      "resource_id": 30,
      "text": "Jokaiselle Me esitimme vertauksia ja jokaisen Me perinpohjin tuhosimme."
    },
    {
      "resource_id": 30,
      "text": "Aivan varmasti he ovat kulkeneet kaupungin ohi, jonka ylitse Me lähetimme hirvittävän sateen. Eivätkö he ole sitä havainneet? Ei, heidänlaisensa eivät odota ylösnousemusta."
    },
    {
      "resource_id": 30,
      "text": "Ja nähdessään sinut, Muhammed, he pitävät sinua vain pilkkanaan: »Tämäkö on se, jonka Jumala on lähettänyt sanansa julistajaksi?"
    },
    {
      "resource_id": 30,
      "text": "Hän oli vähällä saada meidät luopumaan jumalistamme, ellemme olisi riippuneet heissä uskollisesti.» Mutta kun he aikanaan näkevät tuomionsa, he tulevat tietämään, kuka on oikealta tieltä kauimmas eksynyt."
    },
    {
      "resource_id": 30,
      "text": "Mikä on ajatuksesi sellaisesta, joka on ottanut oman himonsa jumalakseen? Sinäkö sellaisen suojelijaksi pyrkisit?"
    },
    {
      "resource_id": 30,
      "text": "Älä usko, että useimmat heistä mitään vaarinottavat tai ymmärtävät. He ovat karjan kaltaisia; ei, he ovat kauemmaksi oikealta tieltä eksyneet kuin karja."
    },
    {
      "resource_id": 30,
      "text": "Oletko huomannut, miten Herrasi saa varjon lankeamaan? Hän olisi voinut tehdä sen pysyväksi. Sitten loimme auringon sitä osoittamaan."
    },
    {
      "resource_id": 30,
      "text": "Sitten siirrämme sitä hiljalleen Itseämme kohti."
    },
    {
      "resource_id": 30,
      "text": "Hän on antanut teille yön peitoksi, unen levoksi ja päivän työajaksi."
    },
    {
      "resource_id": 30,
      "text": "Juuri Hän lähettää tuulet tuomaan iloisia armonsanomia, ja pilvistä Me lähetämme puhdasta vettä,"
    },
    {
      "resource_id": 30,
      "text": "elvyttääksemme kuivuneen maan ja antaaksemme sitä juomaksi , niille, otka olemme luonut, sekä ihmisjoukoille että karjalle."
    },
    {
      "resource_id": 30,
      "text": "Totisesti, Me annamme heille sadetta kausittain, jotta he muistaisivat Meitä, mutta useimmat ihmiset eivät ole muuhun taipuvaisia kuin kiittämättömyyteen."
    },
    {
      "resource_id": 30,
      "text": "Jos olisimme halunnut, olisimme voinut nostattaa esille varoittajan jokaisesta kaupungista."
    },
    {
      "resource_id": 30,
      "text": "Älkää siis suostuko uskottomiin, vaan taistelkaa kaikin voimin heitä vastaan."
    },
    {
      "resource_id": 30,
      "text": "Juuri Hän pitää erillään kahdenlaiset vedet. Toinen on makea, janoisia virkistävä vesi, toinen taas suolainen ja katkera, ja kummankin välille Hän on asettanut aitauksen ja ylipääsemättömän esteen."
    },
    {
      "resource_id": 30,
      "text": "Juuri Hän on luonut ihmisen vedestä ja antanut hänelle sukulaisuus~ sekä aviositeet, sillä Herrasi on mahtava."
    },
    {
      "resource_id": 30,
      "text": "Kuitenkin he palvelevat Jumalan rinnalla sellaista, mikä ei heitä hyödytä eikä vahingoitakaan. Uskoton on mukana taistelussa Herraansa vastaan."
    },
    {
      "resource_id": 30,
      "text": "Olemme lähettänyt sinut vain tuomaan ilosanomaa ja myös varoittamaan."
    },
    {
      "resource_id": 30,
      "text": "Sano: »En pyydä siitä teiltä mitään palkkaa, mutta ken haluaa suunnata tiensä Herraa kohti, hän tehköön niin.»"
    },
    {
      "resource_id": 30,
      "text": "Luota ainoaan elävään, joka ei milloinkaan kuole, ja julista Hänen kunniaansa Häntä ylistäen. Hän tietää tarkoin palvelijainsa synnit."
    },
    {
      "resource_id": 30,
      "text": "Hän on luonut taivaat ja maan ja kaiken, mikä niiden välillä on, kuudessa kaudessa ja senjälkeen voimallansa hallitsee kaikkea. Hän on armahtaja. Kysy sellaiselta, jolla on tietoa Hänestä."
    },
    {
      "resource_id": 30,
      "text": "Kun heille sanotaan: »Alistukaa laupiaan armahtajan edessä», niin he kyselevät: »Mikä sitten on armahtaja? Pitääkö meidän kumartua kenen edessä sinä käsket?» Tämä lisää heidän vastahakoisuuttaan."
    },
    {
      "resource_id": 30,
      "text": "Siunattu olkoon Hän, joka on sijoittanut tähtisikermät taivaalle ja asettanut sinne myös päivän soihdun ja paistavan kuun."
    },
    {
      "resource_id": 30,
      "text": "Juuri Hän on säätänyt yön ja päivän toisiansa seuraamaan, niitä varten, jotka haluavat siitä ottaa vaarin tai jotka tahtovat kiittää."
    },
    {
      "resource_id": 30,
      "text": "Laupeimman armahtajan palvelijoita ovat ne, jotka nöyrinä vaeltavat maan päällä ja tietämättömien heitä puhutellessa lausuvat: »Rauha!»"
    },
    {
      "resource_id": 30,
      "text": "Sekä ne, jotka viettävät yön Herransa edessä, rukoillen maahan vaipuneina tai seisaaltaan."
    },
    {
      "resource_id": 30,
      "text": "Sekä ne, jotka lausuvat: »Herra, torju pois meistä helvetin kuritus; totisesti, ikuinen on sen kidutus.»"
    },
    {
      "resource_id": 30,
      "text": "Totisesti, se on kauhistuttava leposija ja asuinpaikka."
    },
    {
      "resource_id": 30,
      "text": "Armahtajan palvelijoita ovat myös ne, jotka eivät tuhlaa eivätkä ole itaria, vaan kulkevat keskitietä."
    },
    {
      "resource_id": 30,
      "text": "Samoin ne, jotka eivät rukoile muita jumalia kuin Jumalaa eivätkä syyttömästi ketään tapa, minkä Jumala on kieltänyt, eivätkä antaudu minkäänlaiseen haureuteen. Ken näin tekee, hän on saava synnin palkan."
    },
    {
      "resource_id": 30,
      "text": "Kaksinkertainen on hänen rangaistuksensa oleva ylösnousemuksen päivänä, ja häpeäänsä hän saa ainaiseksi jäädä."
    },
    {
      "resource_id": 30,
      "text": "Mutta ken tekee katumuksen ja uskoo ja suorittaa hyviä tekoja, hänen pahat tekonsa Jumala on vaihtava hyviksi, sillä Jumala on anteeksiantavainen, armollinen."
    },
    {
      "resource_id": 30,
      "text": "Kuka kääntyy ja tekee hyvää, totisesti, hänen kääntymyksensä Jumalan puoleen on otollinen."
    },
    {
      "resource_id": 30,
      "text": "Ne, jotka eivät anna väärää todistusta, ja jotka turhaa puhetta kuullessaan kulkevat arvokkaasti ohi,"
    },
    {
      "resource_id": 30,
      "text": "jotka saadessaan muistutuksen Herransa tahdosta eivät tekeydy kuuroiksi ja sokeiksi,"
    },
    {
      "resource_id": 30,
      "text": "ja ne, jotka sanovat: »Herra, suo meille silmien iloa vaimoistamme ja jälkeläisistämme ja tee meistä niiden esikuvia, jotka hartautta harjoittavat,"
    },
    {
      "resource_id": 30,
      "text": "nämä kaikki palkitaan kestävyydestään ja saavat ylhäiset asuinsijat, joissa heidät otetaan vastaan suloisin tervehdyksin ja rauhantoivotuksin."
    },
    {
      "resource_id": 30,
      "text": "Siellä he saavat asua; mikä ihana asuinsija ja lepopaikka!"
    },
    {
      "resource_id": 30,
      "text": "Sano uskottomille: »Herra ei välitä teistä, ellette Häntä avuksi huuda. Mutta te olette pitäneet totuutta valheena, ja ikuinen tuska on oleva osanne.»"
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "25" }
  }
}
