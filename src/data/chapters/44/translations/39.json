{
  "translations": [
    { "resource_id": 39, "text": "Haa, Miim." },
    {
      "resource_id": 39,
      "text": "Demi Al-Quran Kitab yang menerangkan kebenaran."
    },
    {
      "resource_id": 39,
      "text": "Sesungguhnya Kami telah menurunkan Al-Quran itu pada malam yang berkat; (Kami berbuat demikian) kerana sesungguhnya Kami sentiasa memberi peringatan dan amaran (jangan hamba-hamba Kami ditimpa azab)."
    },
    {
      "resource_id": 39,
      "text": "(Kami menurunkan Al-Quran pada malam yang tersebut, kerana) pada malam yang berkat itu, dijelaskan (kepada malaikat) tiap-tiap perkara yang mengandungi hikmat serta tetap berlaku, (tidak berubah atau bertukar)."
    },
    {
      "resource_id": 39,
      "text": "Iaitu perkara-perkara yang terbitnya dari hikmat kebijaksanaan Kami; sesungguhnya telah menjadi adat Kami mengutus Rasul."
    },
    {
      "resource_id": 39,
      "text": "(Untuk menyampaikan) rahmat dari Tuhanmu (kepada umat manusia); sesungguhnya Allah Jualah Yang Maha Mendengar, lagi Maha Mengetahui (akan segala keadaan hamba-hambaNya)."
    },
    {
      "resource_id": 39,
      "text": "Tuhan (yang mencipta dan mentadbirkan keadaan) langit dan bumi serta segala yang ada di antara keduanya; kalau betul kamu orang-orang yang yakin (akan hakikat itu, maka terimalah sahaja apa yang diutuskan kepada kamu)."
    },
    {
      "resource_id": 39,
      "text": "Tiada Tuhan yang berhak disembah melainkan Dia; Dia lah Yang menghidupkan dan Yang mematikan; (Dia lah jua) Tuhan kamu dan Tuhan datuk nenek kamu yang telah lalu."
    },
    {
      "resource_id": 39,
      "text": "(Mereka tidak meyakini kebenaran yang dijelaskan kepada mereka), bahkan mereka masih tenggelam dalam keraguan sambil bermain-main dengan perkara ugama."
    },
    {
      "resource_id": 39,
      "text": "Oleh itu tunggulah (wahai Muhammad) semasa langit membawa asap kemarau yang jelas nyata (yang menyebabkan kebuluran yang dahsyat),"
    },
    {
      "resource_id": 39,
      "text": "Yang akan menimpa seluruh keadaan manusia (yang kafir itu, sehingga mereka akan berkata: \"Ini adalah azab yang sungguh menyakitkan\"."
    },
    {
      "resource_id": 39,
      "text": "(Pada saat itu mereka akan merayu dengan berkata): \"Wahai Tuhan kami! Hapuskanlah azab ini dari kami, sesungguhnya kami akan beriman!\"."
    },
    {
      "resource_id": 39,
      "text": "Bagaimana mereka dapat beringat (menyempurnakan janji mereka hendak beriman itu)? Pada hal mereka telah pun didatangi seorang Rasul yang memberi keterangan-keterangan (yang cukup untuk mereka beriman)!"
    },
    {
      "resource_id": 39,
      "text": "Sekalipun demikian, mereka juga berpaling ingkar daripada menerima keterangannya sambil berkata (sesama sendiri): \"Dia seorang yang diajar (oleh bangsa asing), dia juga seorang yang gila!\""
    },
    {
      "resource_id": 39,
      "text": "Sesungguhnya (kalaulah) kami hapuskan azab itu barang sedikitpun, sudah tentu kamu akan kembali (kufur ingkar)."
    },
    {
      "resource_id": 39,
      "text": "(Ingatlah! Kalau kamu ulangi keingkaran kamu, kamu akan dibinasakan) semasa Kami timpakan (kamu dengan) paluan yang besar (dari pihak lawan kamu); sesungguhnya Kami tetap akan menyeksa (dengan azab yang seberat-beratnya)."
    },
    {
      "resource_id": 39,
      "text": "Dan demi Sesungguhnya! Sebelum mereka, Kami telah menguji kaum Firaun, dan merekapun telah didatangi oleh seorang Rasul (Nabi Musa) Yang mulia, -"
    },
    {
      "resource_id": 39,
      "text": "(Yang memberitahu kepada mereka dengan katanya): Berikanlah kepadaku wahai hamba-hamba Allah (apa-apa yang menandakan kamu menerima kerasulanku); sesungguhnya aku ini seorang Rasul yang amanah, yang diutuskan kepada kamu."
    },
    {
      "resource_id": 39,
      "text": "\"Dan janganlah kamu berlaku sombong takbur terhadap Allah; sesungguhnya aku ada membawa kepada kamu mukjizat yang jelas nyata."
    },
    {
      "resource_id": 39,
      "text": "\"Dan sesungguhnya aku telah memohon perlindungan kepada Tuhanku dan Tuhan kamu, daripada kamu merejam (atau menyakiti) daku."
    },
    {
      "resource_id": 39,
      "text": "\"Dan sekiranya kamu tidak juga mahu berimankan kerasulanku, maka putuskanlah perhubungan kamu denganku (janganlah mengganggu daku).\""
    },
    {
      "resource_id": 39,
      "text": "(Setelah Nabi Musa berputus asa daripada iman mereka), maka ia pun merayu kepada Tuhannya lalu berkata: \"Sesungguhnya orang-orang ini adalah kaum yang berdosa, (yang telah sebati dengan kekufurannya, dan berhaklah mereka menerima balasan yang seburuk-buruknya)\"."
    },
    {
      "resource_id": 39,
      "text": "Lalu (diperintahkan kepadanya): \"Bawalah hamba-hambaku (pengikut-pengikutmu) keluar pada waktu malam, kerana sesungguhnya kamu akan dikejar (oleh Firaun dan orang-orangnya)."
    },
    {
      "resource_id": 39,
      "text": "\"Dan tinggalkanlah laut itu dalam keadaan tenang - terbelah, kerana sesungguhnya mereka (yang mengejarmu itu) ialah tentera yang akan ditenggelamkan (sehingga binasa)\"."
    },
    {
      "resource_id": 39,
      "text": "Banyak sungguh kebun-kebun dan matair, mereka tinggalkan,"
    },
    {
      "resource_id": 39,
      "text": "Dan juga berbagai jenis tanaman serta tempat-tempat kediaman yang indah - mulia,"
    },
    {
      "resource_id": 39,
      "text": "Dan juga kemewahan hidup, yang mereka sekian lama menikmatinya."
    },
    {
      "resource_id": 39,
      "text": "Demikianlah keadaannya (hukum Kami ke atas orang-orang yang derhaka); dan Kami jadikan semua peninggalan Firaun dan orang-orangnya: milik kaum yang lain (kaum Bani Israil)."
    },
    {
      "resource_id": 39,
      "text": "Mereka (ketika dibinasakan) itu tidak ditangisi oleh langit dan bumi (atau penduduk keduanya) dan mereka pula tidak diberi tempoh lagi."
    },
    {
      "resource_id": 39,
      "text": "Dan demi sesungguhnya! Kami telah selamatkan kaum Bani Israil, dari azab yang menghina, -"
    },
    {
      "resource_id": 39,
      "text": "Dari penindasan Firaun, sesungguhnya ia adalah seorang yang sombong takbur lagi terbilang dari orang-orang yang melampaui batas (dalam keganasan dan kekejamannya)."
    },
    {
      "resource_id": 39,
      "text": "Dan demi sesungguhnya! Kami telah memilih mereka dengan berdasarkan pengetahuan (Kami) - menjadi lebih pangkatnya dari penduduk dunia (pada zaman itu),"
    },
    {
      "resource_id": 39,
      "text": "Dan Kami berikan kepada mereka (melalui Nabi Musa) berbagai mukjizat yang mengandungi ujian yang jelas nyata (untuk melahirkan sikap mereka)."
    },
    {
      "resource_id": 39,
      "text": "(Berbalik kepada kisah kaum musyrik penduduk Makkah, Allah berfirman): \"Sesungguhnya mereka ini akan berkata (kepadamu - wahai Muhammad dan kepada pengikut-pengikutmu):"
    },
    {
      "resource_id": 39,
      "text": "\"Mati, hanyalah mati kita yang pertama (di dunia), dan kita tidak sekali-kali akan dibangkitkan hidup lagi (sesudah itu);"
    },
    {
      "resource_id": 39,
      "text": "\"(Jika tidak) maka bawakanlah datuk nenek kami (yang telah mati) kalau betul kamu orang-orang yang benar!\""
    },
    {
      "resource_id": 39,
      "text": "(Mengapa mereka masih berdegil dalam kekufurannya?) Adakah mereka yang lebih kekuatan dan kehandalannya atau kaum \"Tubba'\" dan orang-orang yang terdahulu dari mereka? Orang-orang itu semuanya Kami telah binasakan, kerana sesungguhnya mereka adalah orang-orang yang berdosa."
    },
    {
      "resource_id": 39,
      "text": "Dan tidaklah Kami menciptakan langit dan bumi serta segala yang ada di antara keduanya, secara main-main;"
    },
    {
      "resource_id": 39,
      "text": "Tidaklah Kami menciptakan keduanya (serta segala yang ada di antaranya) melainkan kerana menzahirkan perkara-perkara yang benar; akan tetapi kebanyakan mereka tidak mengetahui (hakikat itu)."
    },
    {
      "resource_id": 39,
      "text": "Sesungguhnya hari pemutusan hukum untuk memberi balasan, ialah masa untuk mereka semua berhimpun, -"
    },
    {
      "resource_id": 39,
      "text": "Iaitu hari seseorang kerabat atau sahabat karib tidak dapat memberikan sebarang perlindungan kepada seseorang kerabat atau sahabat karibnya, dan mereka pula tidak akan diberikan pertolongan (untuk menghapuskan azab itu),"
    },
    {
      "resource_id": 39,
      "text": "Kecuali orang yang telah diberi rahmat oleh Allah; sesungguhnya Allah jualah yang Maha Kuasa, lagi Maha Mengasihani."
    },
    { "resource_id": 39, "text": "(Ingatlah), sesungguhnya pokok Zaqqum, -" },
    {
      "resource_id": 39,
      "text": "(Buahnya) menjadi makanan bagi orang yang berdosa (dalam neraka)."
    },
    {
      "resource_id": 39,
      "text": "(Makanan ini pula panas) seperti tembaga cair, mendidih dalam perut, -"
    },
    {
      "resource_id": 39,
      "text": "Seperti mendidihnya air yang meluap-luap panasnya."
    },
    {
      "resource_id": 39,
      "text": "(Lalu diperintahkan kepada malaikat penjaga neraka): \"Renggutlah orang yang berdosa itu dan seretlah dia ke tengah-tengah neraka."
    },
    {
      "resource_id": 39,
      "text": "\"Kemudian curahkanlah di atas kepalanya - azab seksa - dari air panas yang menggelegak\"."
    },
    {
      "resource_id": 39,
      "text": "(Serta dikatakan kepadanya secara mengejek): \"Rasalah azab seksa, sebenarnya engkau adalah orang yang berpengaruh dan terhormat (dalam kalangan masyarakatmu)\""
    },
    {
      "resource_id": 39,
      "text": "(Kemudian dikatakan kepada ahli neraka umumnya): \"Sesungguhnya inilah dia (azab seksa) yang kamu dahulu ragu-ragu terhadapnya!\""
    },
    {
      "resource_id": 39,
      "text": "Sesungguhnya orang-orang yang bertaqwa (akan ditempatkan) di tempat tinggal yang aman sentosa. -"
    },
    {
      "resource_id": 39,
      "text": "Ia itu di dalam beberapa taman Syurga, dengan matair-matair terpancar padanya,"
    },
    {
      "resource_id": 39,
      "text": "Mereka memakai pakaian dari kain sutera yang halus dan kain sutera tebal yang bersulam; (mereka duduk di tempat perhimpunan) sentiasa berhadap-hadapan (di atas pelamin masing-masing)."
    },
    {
      "resource_id": 39,
      "text": "Demikianlah keadaannya; dan Kami jadikan kawan teman mereka bidadari-bidadari yang putih melepak, lagi luas cantik matanya."
    },
    {
      "resource_id": 39,
      "text": "Mereka meminta - di dalam Syurga itu - tiap-tiap jenis buah-buahan (yang mereka ingini), dalam keadaan aman sentosa."
    },
    {
      "resource_id": 39,
      "text": "Mereka tidak merasai kematian dalam Syurga itu selain daripada mati yang mereka rasai (di dunia) dahulu; dan Allah selamatkan mereka dari azab neraka;"
    },
    {
      "resource_id": 39,
      "text": "(Mereka diberikan semuanya itu) sebagai limpah kurnia dari Tuhanmu (wahai Muhammad); yang demikian itulah kemenangan yang besar."
    },
    {
      "resource_id": 39,
      "text": "Maka sesungguhnya tujuan Kami memudahkan Al-Quran dengan bahasamu (wahai Muhammad), ialah supaya mereka (yang memahaminya) beringat dan insaf (untuk beriman dan mematuhinya)."
    },
    {
      "resource_id": 39,
      "text": "(Kiranya mereka tidak berbuat demikian) maka tunggulah (wahai Muhammad akan kesudahan mereka), sesungguhnya mereka juga menunggu (akan kesudahanmu)."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "44" }
  }
}
