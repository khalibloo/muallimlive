{
  "translations": [
    { "resource_id": 32, "text": "Ḥ. M̃." },
    { "resource_id": 32, "text": "Inã rantsuwa da Littãfi Mabayyani." },
    {
      "resource_id": 32,
      "text": "Lalle ne, Mũ, Muka saukar da shi a cikin wani dare mai albarka. Lalle Mũ' Mun kasance Mãsu yin gargaɗi."
    },
    {
      "resource_id": 32,
      "text": "A cikinsa (shi daren) ake rarrabe kõwane umurui bayyananne."
    },
    {
      "resource_id": 32,
      "text": "Umurni na daga wurinMu. Lalle Mũ ne Muka kasanceMãsu aikãwã."
    },
    {
      "resource_id": 32,
      "text": "Sabõda rahama daga Ubangijinka. Lalle Shĩ, Shi ne Mai ji, Mãsani."
    },
    {
      "resource_id": 32,
      "text": "(Shĩ ne) Ubangijin sammai da ƙasa da abin da ke a tsakãninsu, idan kun kasance mãsu yaƙĩni (za ku gãne haka)."
    },
    {
      "resource_id": 32,
      "text": "Babu abin bautãwa fãce Shi. Yana rãyarwa Kuma Yana kashẽwa. (Shi ne) Ubangijinku, kuma Ubangijin ubanninku na farko."
    },
    { "resource_id": 32, "text": "A'a sũ, sunã wãsã a cikin shakka." },
    {
      "resource_id": 32,
      "text": "Sabõda haka, ka dakata rãnar da sama zã tã zo da hayãƙi bayyananne."
    },
    {
      "resource_id": 32,
      "text": "Yanã rufe mutãne. Wannan wata azãba ce mai raɗaɗi."
    },
    {
      "resource_id": 32,
      "text": "Ya Ubangijinmu! Ka kuranye mana azãba. Lalle Mũ, mãsu ĩmãni ne."
    },
    {
      "resource_id": 32,
      "text": "Inã tunãwa take a gare su, alhãli kuwa, haƙĩƙa, Manzo mai bayyanãwa Ya je musu (da gargaɗin saukar azãbar, ba su karɓa ba)?"
    },
    {
      "resource_id": 32,
      "text": "Sa'an nan suka jũya baya daga gare shi, Kuma suka ce: &quot;Wanda ake gayãwa ne, mahaukaci.&quot;"
    },
    {
      "resource_id": 32,
      "text": "Lalle Mũ, Mãsu kuranyẽwar azãba ne, a ɗan lõkaci kaɗan, lalle kũ, mãsu kõmãwa ne (ga laifin)."
    },
    {
      "resource_id": 32,
      "text": "Rãnar da Muke damƙa, damƙa mafi girma, lalle ne Mũ mãsu azãbar rãmuwa ne."
    },
    {
      "resource_id": 32,
      "text": "Kuma lalle ne haƙĩƙa a gabaninsu, Mun fitini mutãnen Fir'auna, kuma wani Manzo karĩmi ya jẽ musu."
    },
    {
      "resource_id": 32,
      "text": "(Mazon ya ce): &quot;Ku kãwo mini (ĩmãninku) ya bayin Allah! Lalle ni, Manzo ne amintacce zuwa gare ku.&quot;"
    },
    {
      "resource_id": 32,
      "text": "&quot;Kuma kada ku nẽmi ɗaukaka a kan Allah. Lalle nĩ mai zo muku ne da dalĩli bayyananne.&quot;"
    },
    {
      "resource_id": 32,
      "text": "&quot;Kuma lalle nĩ na nẽmi tsari da Ubangijĩna, kuma Ubangijinku, dõmin kada ku jẽfe ni.&quot;"
    },
    {
      "resource_id": 32,
      "text": "&quot;Kuma idan ba ku yi ĩmãni sabõda nĩ ba, to, ku nĩsance ni.&quot;"
    },
    {
      "resource_id": 32,
      "text": "Sai ya kirayi Ubangjinsa cẽwa waɗannan mutãnene mãsu laifi."
    },
    {
      "resource_id": 32,
      "text": "(Allah Ya ce): &quot;To, ka yi tafiyar dare da bayiNa, da dare. Lalle kũ, waɗanda ake bĩ ne (dõmin a kãma ku.)&quot;"
    },
    {
      "resource_id": 32,
      "text": "&quot;Kuma ka bar tẽku rarrabe. Lalle sũ, runduna ce abar nutsarwa.&quot;"
    },
    { "resource_id": 32, "text": "Da yawa suka bar gõnaki da marẽmari." },
    { "resource_id": 32, "text": "Da shuke-shuke da matsayi mai kyau." },
    {
      "resource_id": 32,
      "text": "Da wata ni'ima da suka kasance a cikinta sunã mãsu hutu."
    },
    {
      "resource_id": 32,
      "text": "Kamar haka! Kuma Muka gãdar da ita ga waɗansu mutãne na dabam."
    },
    {
      "resource_id": 32,
      "text": "Sa'an nan samã da ƙasã ba su yi kũka a kansu ba, Kuma ba su kasance waɗanda ake yi wa jinkiri ba."
    },
    {
      "resource_id": 32,
      "text": "Kuma lalle ne, haƙĩƙa Mun tsĩrar da Banĩ Isrã'ĩla daga, azãba mai wulãkantãwa."
    },
    {
      "resource_id": 32,
      "text": "Daga Fir'auna. Lalle shi, ya kasance maɗaukaki daga cikin mãsu ɓarna."
    },
    {
      "resource_id": 32,
      "text": "Kuma lalle ne, haƙĩƙa, Mun zãɓe su sabõda wani ilmi (na Taurata) a kan mutãne."
    },
    {
      "resource_id": 32,
      "text": "Kuma Muka bã su, daga ãyõyin mu'ujizõji, abin da yake a cikinsa, akwai ni'ima bayyananna"
    },
    { "resource_id": 32, "text": "Lalle waɗannan mutãne, haƙĩka, sunã cẽwa," },
    {
      "resource_id": 32,
      "text": "&quot;Babu wani abu sai mutuwarmu ta farko, kuma ba mu zama waɗanda ake tãyarwa ba.&quot;"
    },
    {
      "resource_id": 32,
      "text": "&quot;Sai ku zo da ubanninmu, idan kun kasance mãsu gaskiya.&quot;"
    },
    {
      "resource_id": 32,
      "text": "shin, sũ ne mafĩfĩta kõ kuwa mutãnen Tubba'u, kuma da waɗanda ke a gabãninsu? Mun halaka su, lalle sũ, sun kasance mãsu laifi."
    },
    {
      "resource_id": 32,
      "text": "Kuma ba Mu halitta slmmai da ƙasa da abin da ke a tsakãninsu ba, alhãli kuwa Munã mãsu wãsã."
    },
    {
      "resource_id": 32,
      "text": "Ba Mu halitta su ba fãce da manufa ta gaskiya, kuma amma mafi yawansu, ba su sani ba."
    },
    {
      "resource_id": 32,
      "text": "Lalle rãnar rarrabẽwa, ita ce lõkacin wa'adinsu gabã ɗaya."
    },
    {
      "resource_id": 32,
      "text": "Rãnar da wani zumu bã ya amfãnin wani zumu da kõme kuma ba su zama anã taimakon su ba."
    },
    {
      "resource_id": 32,
      "text": "fãce wanda Allah Ya yi wa rahama. Lalle Shi (Allah), shĩ ne Mabuwãyi, Mai jin ƙai."
    },
    { "resource_id": 32, "text": "Lalle itãciyar zaƙƙũm (ɗanyen wutã)," },
    { "resource_id": 32, "text": "Ita ce abincin mai laifi." },
    {
      "resource_id": 32,
      "text": "Kamar narkakken kwalta yanã tafasa a cikin cikunna."
    },
    { "resource_id": 32, "text": "Kamar tafasar ruwan zãfi." },
    {
      "resource_id": 32,
      "text": "(A cẽ wa malã'ikun wutã), &quot;Ku kãmã shi, sa'an nan ku fizge shi zuwa ga tsakiyar Jahĩm.&quot;"
    },
    {
      "resource_id": 32,
      "text": "&quot;Sa'an nan ku zuba, a kansa, daga azãbar ruwan zãfi.&quot;"
    },
    {
      "resource_id": 32,
      "text": "(A ce masã), &quot;Ka ɗanɗana! Lalle kai, kai ne mabuwãyi mai girma!&quot;"
    },
    {
      "resource_id": 32,
      "text": "&quot;Lalle wannan, shi ne abin da kuka kasance kunã shakka game da shi.&quot;"
    },
    {
      "resource_id": 32,
      "text": "Lalle mãsu taƙawa sunã cikin matsayi amintacce."
    },
    { "resource_id": 32, "text": "A cikin gidãjen Aljanna da marẽmari." },
    {
      "resource_id": 32,
      "text": "Sunã tufanta daga tufãfin alharĩni raƙĩƙi, da mai kauri, sunã mãsu zaman fuskantar jũna."
    },
    {
      "resource_id": 32,
      "text": "Kamar haka, kuma Mun aurar da su da mãtã mãsu kyaun idãnu, mãsu girmansu."
    },
    {
      "resource_id": 32,
      "text": "Sunã kira, a cikinsu (gidẽjen) ga dukan 'ya'yan itãcen marmari, sunã amintattu (daga dukan abin tsõro)."
    },
    {
      "resource_id": 32,
      "text": "Bã su ɗanɗanar mutuwa, a cikinsu, fãce mutuwar farko, kuma (Allah), Ya tsare musu azãbar Jahĩm."
    },
    {
      "resource_id": 32,
      "text": "Sabõda falala daga Ubangijinka. Wancan shi ne babban rabo, mai girma."
    },
    {
      "resource_id": 32,
      "text": "Dõmin haka kawai Muka sauƙaƙar da shi (Alƙur'ãni) da harshenka, tsammãninsu, su riƙa tunãwa."
    },
    { "resource_id": 32, "text": "Sai ka yi jira. Lalle sũ, mãsu jira ne." }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "44" }
  }
}
