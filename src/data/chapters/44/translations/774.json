{
  "translations": [
    { "resource_id": 774, "text": "Haa Miim<sup foot_note=211586>1</sup>." },
    { "resource_id": 774, "text": "Ndahiye igitabo (Qur’an) gisobanutse." },
    {
      "resource_id": 774,
      "text": "Mu by’ukuri twakimanuye mu ijoro ryuje imigisha (Laylat-ul Qadri). Rwose turi ababurizi (b’uko ibihano bizashyikira abahakanyi)."
    },
    {
      "resource_id": 774,
      "text": "Muri iryo (joro) ni bwo buri kintu (kizaba mu mwaka) kigenanwa ubuhanga (amafunguro, igihe cy’amavuko, igihe cyo gupfa, amakuba...)."
    },
    {
      "resource_id": 774,
      "text": "Ni iteka riduturutseho. Mu by’ukuri ni twe twohereza (intumwa),"
    },
    {
      "resource_id": 774,
      "text": "Ku bw’impuhwe ziturutse kwa Nyagasani wawe. Mu by’ukuri (Allah) ni Uwumva bihebuje, Umumenyi uhebuje."
    },
    {
      "resource_id": 774,
      "text": "Nyagasani w’ibirere n’isi ndetse n’ibiri hagati yabyo; niba muri abizera b’ukuri (nimube ari We musenga wenyine)."
    },
    {
      "resource_id": 774,
      "text": "Nta yindi mana iriho itari We (Allah). Ni we utanga ubuzima n’urupfu. Ni Nyagasani wanyu akaba ari na We Nyagasani w’abakurambere banyu."
    },
    { "resource_id": 774, "text": "Nyamara bo bari mu gushidikanya bikinira." },
    {
      "resource_id": 774,
      "text": "Ngaho tegereza umunsi ikirere kizazana umwotsi ugaragara,"
    },
    {
      "resource_id": 774,
      "text": "Uzapfukirana abantu. Icyo ni igihano kibabaza."
    },
    {
      "resource_id": 774,
      "text": "(Bazavuga bati) “Nyagasani wacu! Dukize ibihano! Mu by’ukuri turi abemeramana!”"
    },
    {
      "resource_id": 774,
      "text": "Ni gute bakwibuka kwemera (ubu), kandi bari baragezweho n’intumwa (Muhamadi) ibasobanurira?"
    },
    {
      "resource_id": 774,
      "text": "Maze bakayitera umugongo, bakavuga bati “Uyu ni umuntu wigishijwe (n’abandi) kandi ni umusazi.”"
    },
    {
      "resource_id": 774,
      "text": "Rwose turabakuriraho ibihano mu gihe gito, kandi nta kabuza muzongera musubire (mu buhakanyi)."
    },
    {
      "resource_id": 774,
      "text": "Umunsi tuzabahanisha igihano gikomeye, mu by’ukuri tuzabaryoza (ibyo bakoze)."
    },
    {
      "resource_id": 774,
      "text": "Kandi mbere yabo (ababangikanyamana) twagerageje abantu ba Farawo, ubwo intumwa yubahitse (Musa) yabageragaho,"
    },
    {
      "resource_id": 774,
      "text": "(Irababwira iti) “Nimumpe abagaragu ba Allah (mbajyane). Mu by’ukuri njye ndi intumwa yizewe iboherejwemo.”"
    },
    {
      "resource_id": 774,
      "text": "“Ntimukanishyire hejuru imbere ya Allah. Rwose mbazaniye ibimenyetso bigaragara.”"
    },
    {
      "resource_id": 774,
      "text": "“Kandi nikinze kuri Nyagasani wanjye ari na We Nyagasani wanyu, kugira ngo mutantera amabuye.”"
    },
    {
      "resource_id": 774,
      "text": "“Ariko nimutananyemera mundeke (ntimungirire nabi).”"
    },
    {
      "resource_id": 774,
      "text": "(Nuko bashaka kumugirira nabi) maze atakambira Nyagasani we agira ati “Mu by’ukuri aba bantu ni abagizi ba nabi (ubandinde).”"
    },
    {
      "resource_id": 774,
      "text": "(Allah aramubwira ati) “Ujyane n’abagaragu banjye nijoro; rwose (Farawo n’ingabo ze) baraza kubakurikira.”"
    },
    {
      "resource_id": 774,
      "text": "(Nimumara kwambuka) ureke inyanja igume uko iri ituje. Mu by’ukuri (Farawo n’ingabo ze) baraza kurohama.”"
    },
    {
      "resource_id": 774,
      "text": "(Ese Farawo n’abantu be) basize ubusitani n’imigezi bingana iki,"
    },
    { "resource_id": 774, "text": "Ibihingwa n’amazu meza," },
    { "resource_id": 774, "text": "Naho umudendezo babagamo banezerewe!" },
    {
      "resource_id": 774,
      "text": "Uko ni ko byagenze! (Imitungo yabo) twayizunguje abandi bantu."
    },
    {
      "resource_id": 774,
      "text": "Ikirere n’isi ntibyigeze bibaririra<sup foot_note=211587>1</sup> kandi ntibigeze bakererezwa (guhanwa)."
    },
    {
      "resource_id": 774,
      "text": "Kandi rwose twarokoye bene Isiraheli ibihano bisuzuguza,"
    },
    {
      "resource_id": 774,
      "text": "Bya Farawo, wari warishyize hejuru akaba no mu bakabya."
    },
    {
      "resource_id": 774,
      "text": "(Bene Isiraheli) twabatoranyije tubizi tubarutisha ibiremwa (byo ku gihe cyabo),"
    },
    {
      "resource_id": 774,
      "text": "Twanabahaye ibitangaza birimo ibigeragezo bigaragara."
    },
    {
      "resource_id": 774,
      "text": "Mu by’ukuri abo (bahakanyi b’i Maka) baravuga bati:"
    },
    {
      "resource_id": 774,
      "text": "“Rwose nta rundi rupfu ruzabaho usibye urupfu rwacu rwa mbere (abantu bose bapfa), ndetse nta n’ubwo tuzazurwa,"
    },
    {
      "resource_id": 774,
      "text": "Ngaho nimugarure abakurambere bacu (bapfuye kera) niba muvuga ukuri (ko Allah azazura abapfuye)."
    },
    {
      "resource_id": 774,
      "text": "Ese abo (babangikanyamana) ni bo beza cyangwa se abantu ba Tubba’i<sup foot_note=211588>1</sup>, ndetse na ba bandi babayeho mbere yabo? (Abo bose) twaraboretse kubera ko bari abagizi ba nabi."
    },
    {
      "resource_id": 774,
      "text": "Ntabwo twaremye ibirere n’isi ndetse n’ibiri hagati yabyo dukina."
    },
    {
      "resource_id": 774,
      "text": "Nta kindi cyatumye tubirema uretse ku mpamvu z’ukuri; nyamara abenshi muri bo ntibabizi."
    },
    {
      "resource_id": 774,
      "text": "Mu by’ukuri umunsi w’urubanza (ubwo Allah azakiranura ibiremwa), ni wo munsi w’isezerano rya bose."
    },
    {
      "resource_id": 774,
      "text": "Umunsi inshuti magara itazagira icyo imarira inshuti magara ngenzi yayo, ndetse nta n’ubwo bazatabarwa."
    },
    {
      "resource_id": 774,
      "text": "Uretse uwo Allah azagirira impuhwe. Mu by’ukuri (Allah) ni Umunyacyubahiro bihebuje, Nyirimbabazi."
    },
    { "resource_id": 774, "text": "Mu by’ukuri igiti cya Zaqumu," },
    { "resource_id": 774, "text": "Kizaba amafunguro y’umunyabyaha," },
    {
      "resource_id": 774,
      "text": "(Ayo mafunguro azaba ameze) nk’umuringa washongeshejwe, uzaba utogotera mu nda,"
    },
    { "resource_id": 774, "text": "Nko gutogota kw’amazi yatuye." },
    {
      "resource_id": 774,
      "text": "(Hazatangwa itegeko rigira riti) “Nimumufate mumukururire mu muriro rwagati (uguramana)”,"
    },
    {
      "resource_id": 774,
      "text": "“Maze mumusuke amazi yatuye mu mutwe nk’igihano.”"
    },
    {
      "resource_id": 774,
      "text": "(Maze abwirwe annyegwa ati) “Sogongera! Mu by’ukuri (wajyaga wibwira ko) uri umunyacyubahiro, umunyabuntu”"
    },
    {
      "resource_id": 774,
      "text": "Mu by’ukuri iki ni cyo (gihano) mwajyaga mushidikanyaho."
    },
    {
      "resource_id": 774,
      "text": "Mu by’ukuri abagandukira Allah bazaba bari ahantu hatekanye (mu Ijuru),"
    },
    { "resource_id": 774, "text": "Mu busitani n’amasoko." },
    {
      "resource_id": 774,
      "text": "Bazaba bambaye imyambaro ikoze mu ihariri (umwambaro ukoze mu budodo bw’amagweja) yorohereye ndetse n’iremereye, (bicaye) bateganye."
    },
    {
      "resource_id": 774,
      "text": "Uko ni ko bizaba bimeze. Tuzanabashyingira Huur ul-a’in (abagore bo mu Ijuru b’igikundiro, b’amaso manini)."
    },
    {
      "resource_id": 774,
      "text": "Bazarisabiramo imbuto (z’ubwoko bwose), batekanye."
    },
    {
      "resource_id": 774,
      "text": "Ntabwo bazasogongeramo urupfu uretse urupfu rwa mbere (bari ku isi), kandi Allah azabarinda ibihano by’umuriro ugurumana."
    },
    {
      "resource_id": 774,
      "text": "Bizaba ari ingabire ziturutse kwa Nyagasani wawe! Iyo ni yo izaba ari intsinzi ihambaye!"
    },
    {
      "resource_id": 774,
      "text": "Mu by’ukuri (Qur’an) twarayoroheje mu rurimi rwawe (rw’Icyarabu), kugira ngo bibuke (maze bibabere isomo)."
    },
    {
      "resource_id": 774,
      "text": "Ngaho (yewe Muhamadi) tegereza (ibyo nagusezeranyije bizababaho), mu by’ukuri na bo bategereje (ibizakubaho)."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "44" }
  }
}
