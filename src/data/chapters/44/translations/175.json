{
  "translations": [
    {
      "resource_id": 175,
      "text": "Ha mim. O kur’anskim smo skraćenicama govorili na početku sure el-Bekara."
    },
    {
      "resource_id": 175,
      "text": "Allah Uzvišeni kune se Kur'anom, kao knjigom koja pojašnjava uputu i vodi ka istini."
    },
    {
      "resource_id": 175,
      "text": "Mi smo Kur'an objavili u noći Kadr, a to je noć u kojoj se nalazi raznovrsno dobro i mi strašimo ovim Kur'anom."
    },
    {
      "resource_id": 175,
      "text": "U ovoj noći raščlanjuje se svaka odredba vezana za opskrbu i životni vijek i sve ono što će s desiti te godine."
    },
    {
      "resource_id": 175,
      "text": "Mi raščlanjujemo svaki važan posao po naredbi Našoj i Mi šaljemo poslanike."
    },
    {
      "resource_id": 175,
      "text": "Mi poslanike šaljemo kao milost Gospodara tvoga, o poslaniče. On, neka je slavljen, čuje riječi Svojih robova i zna njihove postupke i namjere. Njemu ništa nije skriveno."
    },
    {
      "resource_id": 175,
      "text": "Gospodara nebesa i Zemlje i onoga što je između njih – ako čvrsto vjerujete u to, pa zato vjerujte u u Moga poslanika."
    },
    {
      "resource_id": 175,
      "text": "Niko se istinski ne obožava osim Njega, On život i smrt daje i niko osim Njega to ne čini. On je i vaš Gospdodar, a i Gospodar vaših predaka."
    },
    {
      "resource_id": 175,
      "text": "Ovi mnogobošci ne vjeruju u to, nego sumnjaju i u svojoj laži se zabavljaju."
    },
    {
      "resource_id": 175,
      "text": "O Poslaniče, čekaj blisku kaznu koja će zadesiti tvoj narod, na dan kada se pojavi dim kojeg će oni jasno vidjeti, zbog žestine boli."
    },
    {
      "resource_id": 175,
      "text": "On će prekriti tvoj narod i bit će im rečeno: Ova kazna koja vas je pogodila je žestoka i bolna patnja."
    },
    {
      "resource_id": 175,
      "text": "Oni će se ponizno obratiti svome Gospodaru riječima: Naš Gospodaru, ukloni ovu kaznu koju si na nas poslao, jer mi ćemo vjerovati u Tebe i Tvoga poslanika, ako je ukloniš."
    },
    {
      "resource_id": 175,
      "text": "A kako da tada pouku prime i da se vrate svome Gospodaru, a već im je bio došao Poslanik jasni i znali su da je iskren i povjerljiv."
    },
    {
      "resource_id": 175,
      "text": "Oni su se okenuli od vjerovanja u njega i kazali su da nije poslanik, nego da ga je neko podučio. Također su kazali da je luđak."
    },
    {
      "resource_id": 175,
      "text": "Kada bismo od vas i otklonili malo kazne, vi biste se vratili u nevjerovanje i poricanje istine."
    },
    {
      "resource_id": 175,
      "text": "Sačekaj o Poslaniče dan kada tvoj narod najžešće zgrabimo, a to je bilo na Bedru. Mi ćemo ih zbilja kazniti zbog njihovog nevjerovanja u Allaha i negiranja poslanika."
    },
    {
      "resource_id": 175,
      "text": "A Mi smo i prije njih faraonov narod u iskušenje stavili, i došao im je\nplemeniti poslanik koji ih je pozivao u vjerovanje i obožavanje samo jednog Allaha. Taj poslanik je Musa, alejhi selam."
    },
    {
      "resource_id": 175,
      "text": "Musa je kazao faraonu i njegovom narodu: Prepustite meni sinove Israilove, oni su Allahovi robovi i vi nemate pravo da ih porobljavate. Ja sam vaš poslanik od Allaha, pouzdano dostavljam ono što mi naređuje, ništa od toga ne oduzimam niti na to dodajem."
    },
    {
      "resource_id": 175,
      "text": "Nemojte se oholiti ostavljajući robovanje Allahu i tlačeći Njegove robove. Ja sam vam dostavio jasan dokaz."
    },
    {
      "resource_id": 175,
      "text": "i ja se obraćam i svome i vašem Gospodaru i od Njega tražim zaštitu od toga da me ubijete kamenjem."
    },
    {
      "resource_id": 175,
      "text": "Ako ne vjerujete u ono što vam dostavljam, onda me napustite i ne činite mi zlo."
    },
    {
      "resource_id": 175,
      "text": "Musa, alejhi selam, pozvao je svoga Gospodara: Faraon i njegov narod su zločinci i zaslužuju da im se kazna ubrza."
    },
    {
      "resource_id": 175,
      "text": "Allah je naredio Musau da izvede svoj narod po noći i kazao mu je da će ga faraon i njegov narod pratiti."
    },
    {
      "resource_id": 175,
      "text": "Naredio mu je da, kada on i sinovi Israilovi pređu more, ostavi mirno more, jer će se u njemu faraon i njegova vojska potopiti."
    },
    {
      "resource_id": 175,
      "text": "I koliko su samo faraon i njegov narod iza sebe ostavilu bašča i izvora vode."
    },
    {
      "resource_id": 175,
      "text": "Koliko su samo iza sebe ostavili polja zasijanih i predivnih mjesta za boravak?!"
    },
    {
      "resource_id": 175,
      "text": "Koliko su samo iza sebe ostavili blagodati u kojima su ugodno živjeli?!"
    },
    {
      "resource_id": 175,
      "text": "Ovako kako je opisano dogodilo se, a Mi smo te bašče, izvore, zasijane njive i prelijepe predjele ostavili sinovima Israilovim."
    },
    {
      "resource_id": 175,
      "text": "ni nebo ni Zemlja nisu oplakivali faraona i njegov narod kada su bili potopljeni i nisu bili sačekani da se pokaju."
    },
    {
      "resource_id": 175,
      "text": "A sinove smo Israilove ponižavajuće patnje spasili, patnje koja se ogledala u tome da su im faraon i njegov narod ubijali mušku, a u životu ostavljali žensku djecu."
    },
    {
      "resource_id": 175,
      "text": "Mi smo ih spasili faraonovog tlačenja, a on je bio ohol i kršio je Allahove naredbe i propise Njegove vjere."
    },
    {
      "resource_id": 175,
      "text": "Znali smo kakvi su sinovi Israilovi i Mi smo ih, zbog mnoštva vjerovjesnika koji su im dolazili, odabrali nad svim svjetovima u njihovom vremenu kada su živjeli."
    },
    {
      "resource_id": 175,
      "text": "i dali smo im znamenja i dokaze kojima smo podržali Musaa i vidljive blagodati poput mane i prepelica i dr."
    },
    { "resource_id": 175, "text": "Mušrici, poricatelji proživljenja, govore" },
    {
      "resource_id": 175,
      "text": "Nakon naše prve smrti nema nikakvog života i mi nećemo nakon smrti biti proživljeni."
    },
    {
      "resource_id": 175,
      "text": "O Muhammede, ti i oni koji su s tobom, dovedite nam žive pretke naše koji su umrli, ako je istinita vaša tvrdnja da će nas Allah nakon smrti oživjeti kako bismo račun polagali."
    },
    {
      "resource_id": 175,
      "text": "Da li su bolji i snažniji ovi mnogobošci koji poriču tvoju istinitost, o Poslaniče, ili narod Tubbe‘ov i oni prije njega, poput Ada i Semuda? Njih smo sve uništili jer su prestupnici bili."
    },
    {
      "resource_id": 175,
      "text": "Mi nismo stvorili nebesa i Zemlju i ono što je između njih da bismo se igrali."
    },
    {
      "resource_id": 175,
      "text": "Zemlju i nebesa stvorili smo s velikom mudrošću, ali većina mušrika to ne zna."
    },
    {
      "resource_id": 175,
      "text": "Sudnji dan kada će Allah donijeti presudu među robovima već je određen i tada će Allah sva stvorenja skupiti."
    },
    {
      "resource_id": 175,
      "text": "To je Dan kada bližnji i prijatelji jedni drugima neće nimalo koristiti, niti će moći spriječiti njihovu kaznu, jer tada će sva vlast pripadati Allahu i niko neće moći tvrditi da posjeduje bilo kakvu vlast."
    },
    {
      "resource_id": 175,
      "text": "Samo će oni ljudi kojima se Allah smiluje imati koristi od dobrih djela koja su činili. On je Silni, Kojeg niko ne može savladati i Milostivi prema Svojim robovima koji se pokaju."
    },
    {
      "resource_id": 175,
      "text": "Drvo zekkum kojeg je Allah zasadio u središtu Vatre"
    },
    {
      "resource_id": 175,
      "text": "Ono će biti hrana onome ko je činio veliki grijeh, tj. nevjerstvo. Nevjernik će jesti njegove ogavne plodove."
    },
    {
      "resource_id": 175,
      "text": "Taj plod biće poput crnog ulja i on će od vreline ključati u stomacima nevjernika."
    },
    { "resource_id": 175, "text": "Ključat će kao uzavrela voda." },
    {
      "resource_id": 175,
      "text": "Reći će se Zebanijama: Uzmite ga i žestoko ga odvucite u središte Vatre."
    },
    {
      "resource_id": 175,
      "text": "nakon toga na njegovu glavu prolijte vrelu vodu i njega nikada patnja neće napustiti."
    },
    {
      "resource_id": 175,
      "text": "Reći će mu se: \"Iskusi ovu bolnu patnju, jer ti si 'moćan' i u svome narodu 'poštovan'.\""
    },
    {
      "resource_id": 175,
      "text": "Ovo je kazna za koju ste sumnjali da će se desiti na Sudnjem danu. Kada ste je vidjeli, svaka sumnja je od vas otklonjena."
    },
    {
      "resource_id": 175,
      "text": "A bogobojazni koji su radili po Allahovim naredbama i klonili se Njegovih zabrana, zaista će, na sigurnom mjestu biti, i nikakvo ih zlo neće zadesiti."
    },
    { "resource_id": 175, "text": "u vrtovima i pored tekućih voda" },
    {
      "resource_id": 175,
      "text": "U Džennetu će biti obučeni u tanku, a i debelu svilenu tkaninu, jedni prema drugima bit će okrenuti i niko ni u čiji potiljak neće gledati."
    },
    {
      "resource_id": 175,
      "text": "Kao što ćemo im dati ove spomenute nagrade, tako ćemo ih u Džennetu i lijepim ženama oženiti, čije će oči biti krupne, bijeli dio očiju bit će izrazito bijel, a crni izrazito crn."
    },
    {
      "resource_id": 175,
      "text": "U Džennetu će moći kazati posluzi da im donesu svakovrsno voće, bit će u stalnoj sigurnosti i nikakva ih šteta neće pogoditi."
    },
    {
      "resource_id": 175,
      "text": "U Džennetu će vječno ostati, neće više umirati, nakon što su doživjeli dunjalučku smrt i Allah će ih spasiti patnje u Vatri."
    },
    {
      "resource_id": 175,
      "text": "To što ih je Allah uveo u Džennet i spasio Vatre, bit će Njegovo dobročinstvo prema njima, a to je veliki uspjeh sa kojim se nijedan drugi ne može porediti."
    },
    {
      "resource_id": 175,
      "text": "Kur'an smo učinili lahkim tako što smo ga objavili na arapskom jeziku, kako bi oni pouku uzeli."
    },
    {
      "resource_id": 175,
      "text": "Sačekaj da dođe pomoć tebi, a da oni budu uništeni, jer i oni čekaju da ti budeš uništen."
    }
  ],
  "meta": {
    "translation_name": "Bosnian Mokhtasar",
    "author_name": "Al-Mukhtasar",
    "filters": { "resource_id": 175, "chapter_number": "44" }
  }
}
