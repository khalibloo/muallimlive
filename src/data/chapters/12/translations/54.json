{
  "translations": [
    { "resource_id": 54, "text": "الرٰ، یہ روشن کتاب کی آیتیں ہیں۔.*" },
    {
      "resource_id": 54,
      "text": "یقیناً ہم نے اس کو قرآن عربی نازل فرمایا ہے کہ تم سمجھ سکو.<sup foot_note=162990>1</sup>"
    },
    {
      "resource_id": 54,
      "text": "ہم آپ کے سامنے بہترین بیان<sup foot_note=162991>1</sup> پیش کرتے ہیں اس وجہ سے کہ ہم نے آپ کی جانب یہ قرآن وحی کے ذریعے نازل کیا اور یقیناً آپ اس سے پہلے بے خبروں میں سے تھے.<sup foot_note=162992>2</sup>"
    },
    {
      "resource_id": 54,
      "text": "جب کہ یوسف <sup foot_note=162993>1</sup>نے اپنے باپ سے ذکر کیا کہ ابا جان میں نے گیاره ستاروں کو اور سورج چاند کو<sup foot_note=162994>2</sup> دیکھا کہ وه سب مجھے سجده کر رہے ہیں."
    },
    {
      "resource_id": 54,
      "text": "یعقوب علیہ السلام نے کہا پیارے بچے! اپنے اس خواب کا ذکر اپنے بھائیوں سے نہ کرنا۔ ایسا نہ ہو کہ وه تیرے ساتھ کوئی فریب کاری کریں<sup foot_note=162995>1</sup>، شیطان تو انسان کا کھلا دشمن ہے.<sup foot_note=162996>2</sup>"
    },
    {
      "resource_id": 54,
      "text": "اور اسی طرح <sup foot_note=162997>1</sup>تجھے تیرا پروردگار برگزیده کرے گا اور تجھے معاملہ فہمی (یا خوابوں کی تعبیر) بھی سکھائے گا اور اپنی نعمت تجھے بھرپور عطا فرمائے گا <sup foot_note=162998>2</sup>اور یعقوب کے گھر والوں کو بھی<sup foot_note=162999>3</sup>، جیسے کہ اس نے اس سے پہلے تیرے دادا اور پردادا یعنی ابراہیم واسحاق کو بھی بھرپور اپنی نعمت دی، یقیناً تیرا رب بہت بڑے علم واﻻ اور زبردست حکمت واﻻ ہے."
    },
    {
      "resource_id": 54,
      "text": "یقیناً یوسف اور اس کے بھائیوں میں دریافت کرنے والوں کے لئے (بڑی) نشانیاں<sup foot_note=163000>1</sup> ہیں."
    },
    {
      "resource_id": 54,
      "text": "جب کہ انہوں نے کہا کہ یوسف اور اس کا بھائی<sup foot_note=163001>1</sup> بہ نسبت ہمارے، باپ کو بہت زیاده پیارے ہیں حاﻻنکہ ہم (طاقتور) جماعت <sup foot_note=163002>2</sup>ہیں کوئی شک نہیں کہ ہمارے ابا صریح غلطی میں ہیں.<sup foot_note=163003>3</sup>"
    },
    {
      "resource_id": 54,
      "text": "یوسف کو تو مار ہی ڈالو یا اسے کسی (نامعلوم) جگہ پھینک دو کہ تمہارے والد کا رخ صرف تمہاری طرف ہی ہو جائے۔ اس کے بعد تم نیک ہو جانا.<sup foot_note=163004>1</sup>"
    },
    {
      "resource_id": 54,
      "text": "ان میں سے ایک نے کہا یوسف کو قتل تو نہ کرو بلکہ اسے کسی اندھے کنوئیں (کی تہ) میں ڈال آؤ کہ<sup foot_note=163005>1</sup> اسے کوئی (آتا جاتا) قافلہ اٹھا لے جائے اگر تمہیں کرنا ہی ہے تو یوں کرو.<sup foot_note=163006>2</sup>"
    },
    {
      "resource_id": 54,
      "text": "انہوں نے کہا ابا! آخر آپ یوسف (علیہ السلام) کے بارے میں ہم پر اعتبار کیوں نہیں کرتے ہم تو اس کے خیر خواه ہیں.<sup foot_note=163007>1</sup>"
    },
    {
      "resource_id": 54,
      "text": "کل آپ اسے ضرور ہمارے ساتھ بھیج دیجئے کہ خوب کھائے پئے اور کھیلے<sup foot_note=163008>1</sup>، اس کی حفاﻇت کے ہم ذمہ دار ہیں."
    },
    {
      "resource_id": 54,
      "text": "(یعقوب علیہ السلام نے) کہا اسے تمہارا لے جانا مجھے تو سخت صدمہ دے گا اور مجھے یہ بھی کھٹکا لگا رہے گا کہ تمہاری غفلت میں اسے بھیڑیا کھا جائے."
    },
    {
      "resource_id": 54,
      "text": "انہوں نے جواب دیا کہ ہم جیسی (زور آور) جماعت کی موجودگی میں بھی اگر اسے بھیڑیا کھا جائے تو ہم بالکل نکمے ہی<sup foot_note=163009>1</sup> ہوئے."
    },
    {
      "resource_id": 54,
      "text": "پھر جب اسے لے چلے اور سب نے مل کر ٹھان لیا کہ اسے غیر آباد گہرے کنوئیں کی تہ میں پھینک دیں، ہم نے یوسف (علیہ السلام) کی طرف وحی کی کہ یقیناً (وقت آرہا ہے کہ) تو انہیں اس ماجرا کی خبر اس حال میں دے گا کہ وه جانتے ہی نہ ہوں.<sup foot_note=163010>1</sup>"
    },
    {
      "resource_id": 54,
      "text": "اور عشا کے وقت (وه سب) اپنے باپ کے پاس روتے ہوئے پہنچے."
    },
    {
      "resource_id": 54,
      "text": "اور کہنے لگے کہ ابا جان ہم تو آپس میں دوڑ میں لگ گئے اور یوسف (علیہ السلام) کو ہم نے اسباب کے پاس چھوڑا پس اسے بھیڑیا کھا گیا، آپ تو ہماری بات نہیں مانیں گے، گو ہم بالکل سچے ہی ہوں.<sup foot_note=163011>1</sup>"
    },
    {
      "resource_id": 54,
      "text": "اور یوسف کے کرتے کو جھوٹ موٹ کے خون سے خون آلود بھی کر ﻻئے تھے، باپ نے کہا یوں نہیں، بلکہ تم نے اپنے دل ہی سے ایک بات بنا لی ہے۔ پس صبر ہی بہتر ہے<sup foot_note=163012>1</sup>، اور تمہاری بنائی ہوئی باتوں پر اللہ ہی سے مدد کی طلب ہے.<sup foot_note=163013>2</sup>"
    },
    {
      "resource_id": 54,
      "text": "اور ایک قافلہ آیا اور انہوں نے اپنے پانی ﻻنے والے کو بھیجا اس نے اپنا ڈول لٹکا دیا، کہنے لگا واه واه خوشی کی بات ہے یہ تو ایک لڑکا ہے<sup foot_note=163014>1</sup>، انہوں نے اسے مال تجارت قرار دے کر چھپا دیا <sup foot_note=163015>2</sup>اور اللہ تعالیٰ اس سے باخبر تھا جو وه کر رہے <sup foot_note=163016>3</sup>تھے."
    },
    {
      "resource_id": 54,
      "text": "اور انہوں نے<sup foot_note=163017>1</sup> اسے بہت ہی ہلکی قیمت پر گنتی کے چند درہموں پر ہی بیچ ڈاﻻ، وه تو یوسف کے بارے میں بہت ہی بے رغبت تھے.<sup foot_note=163018>2</sup>"
    },
    {
      "resource_id": 54,
      "text": "مصر والوں میں سے جس نے اسے خریدا تھا اس نے اپنی بیوی <sup foot_note=163019>1</sup>سے کہا کہ اسے بہت عزت واحترام کے ساتھ رکھو، بہت ممکن ہے کہ یہ ہمیں فائده پہنچائے یا اسے ہم اپنا بیٹا ہی بنا لیں، یوں ہم نے مصر کی سرزمین میں یوسف کا قدم جما <sup foot_note=163020>2</sup>دیا کہ ہم اسے خواب کی تعبیر کا کچھ علم سکھا دیں۔ اللہ اپنے ارادے پر غالب ہے لیکن اکثر لوگ بے علم ہوتے ہیں."
    },
    {
      "resource_id": 54,
      "text": "اور جب (یوسف) پختگی کی عمر کو پہنچ گئے ہم نے اسے قوت فیصلہ اور علم دیا<sup foot_note=163021>1</sup>، ہم نیک کاروں کو اسی طرح بدلہ دیتے ہیں."
    },
    {
      "resource_id": 54,
      "text": "اس عورت نے جس کے گھر میں یوسف تھے، یوسف کو بہلانا پھسلانا شروع کیا کہ وه اپنے نفس کی نگرانی چھوڑ دے اور دروازے بند کرکے کہنے لگی لو آجاؤ یوسف نے کہا اللہ کی پناه! وه میرا رب ہے، مجھے اس نے بہت اچھی طرح رکھا ہے۔ بے انصافی کرنے والوں کا بھلا نہیں ہوتا.<sup foot_note=163022>1</sup>"
    },
    {
      "resource_id": 54,
      "text": "اس عورت نے یوسف کی طرف قصد کیا اور یوسف اس<sup foot_note=163023>1</sup> کا قصد کرتے اگر وه اپنے پروردگار کی دلیل نہ دیکھتے<sup foot_note=163024>2</sup>، یونہی ہوا اس واسطے کہ ہم اس سے برائی اور بے حیائی دور کر دیں<sup foot_note=163025>3</sup>۔ بے شک وه ہمارے چنے ہوئے بندوں میں سے تھا."
    },
    {
      "resource_id": 54,
      "text": "دونوں دروازے کی طرف دوڑے<sup foot_note=163026>1</sup> اور اس عورت نے یوسف کا کرتا پیچھے کی طرف سے کھینچ کر پھاڑ ڈاﻻ اور دروازے کے پاس ہی عورت کا شوہر دونوں کو مل گیا، تو کہنے لگی جو شخص تیری بیوی کے ساتھ برا اراده کرے بس اس کی سزا یہی ہے کہ اسے قید کر دیا جائے یا اور کوئی دردناک سزا دی جائے.<sup foot_note=163027>2</sup>"
    },
    {
      "resource_id": 54,
      "text": "یوسف نے کہا یہ عورت ہی مجھے پھسلا رہی تھی<sup foot_note=163028>1</sup>، اور عورت کے قبیلے ہی کے ایک شخص نے گواہی <sup foot_note=163029>2</sup>دی کہ اگر اس کا کرتا آگے سے پھٹا ہوا ہو تو عورت سچی ہے اور یوسف جھوٹ بولنے والوں میں سے ہے."
    },
    {
      "resource_id": 54,
      "text": "اور اگر اس کا کرتا پیچھے کی جانب سے پھاڑا گیاہے تو عورت جھوٹی ہے اور یوسف سچوں میں سے ہے."
    },
    {
      "resource_id": 54,
      "text": "خاوند نے جو دیکھا کہ یوسف کا کرتا پیٹھ کی جانب سے پھاڑا گیا ہے تو صاف کہہ دیا کہ یہ تو تم عورتوں کی چال بازی ہے، بیشک تمہاری چال بازی بہت بڑی ہے.<sup foot_note=163030>1</sup>"
    },
    {
      "resource_id": 54,
      "text": "یوسف اب اس بات کو آتی جاتی کرو <sup foot_note=163031>1</sup>اور (اے عورت) تو اپنے گناه سے توبہ کر، بیشک تو گنہگاروں میں سے ہے.<sup foot_note=163032>2</sup>"
    },
    {
      "resource_id": 54,
      "text": "اور شہر کی عورتوں میں چرچا ہونے لگا کہ عزیز کی بیوی اپنے (جوان) غلام کو اپنا مطلب نکالنے کے لئے بہلانے پھسلانے میں لگی رہتی ہے، ان کے دل میں یوسف کی محبت بیٹھ گئی ہے، ہمارے خیال میں تو وه صریح گمراہی میں ہے.<sup foot_note=163033>1</sup>"
    },
    {
      "resource_id": 54,
      "text": "اس نے جب ان کی اس پر فریب غیبت کا حال سنا تو انہیں بلوا بھیجا<sup foot_note=163034>1</sup> اور ان کے لئے ایک مجلس مرتب کی<sup foot_note=163035>2</sup> اور ان میں سے ہر ایک کو چھری دی۔ اور کہا اے یوسف! ان کے سامنے چلے آؤ<sup foot_note=163036>3</sup>، ان عورتوں نے جب اسے دیکھا تو بہت بڑا جانا اور اپنے ہاتھ کاٹ لئے<sup foot_note=163037>4</sup>، اور زبان سے نکل گیا کہ حاشاللہ! یہ انسان تو ہرگز نہیں، یہ تو یقیناً کوئی بہت ہی بزرگ فرشتہ ہے.<sup foot_note=163038>5</sup>"
    },
    {
      "resource_id": 54,
      "text": "اس وقت عزیز مصر کی بیوی نے کہا، یہی ہے جن کے بارے میں تم مجھے طعنے دے رہی تھیں<sup foot_note=163039>1</sup>، میں نے ہر چند اس سے اپنا مطلب حاصل کرنا چاہا لیکن یہ بال بال بچا رہا، اور جو کچھ میں اس سے کہہ رہی ہوں اگر یہ نہ کرے گا تو یقیناً یہ قید کر دیا جائے گا اور بیشک یہ بہت ہی بے عزت ہوگا.<sup foot_note=163040>2</sup>"
    },
    {
      "resource_id": 54,
      "text": "یوسف نے دعا کی کہ اے میرے پروردگار! جس بات کی طرف یہ عورتیں مجھے بلا رہی ہیں اس سے تو مجھے جیل خانہ بہت پسند ہے، اگر تو نے ان کا فن فریب مجھ سے دور نہ کیا تو میں تو ان کی طرف مائل ہو جاؤں گا اور بالکل نادانوں میں جا ملوں گا.<sup foot_note=163041>1</sup>"
    },
    {
      "resource_id": 54,
      "text": "اس کے رب نے اس کی دعا قبول کر لی اور ان عورتوں کے داؤ پیچ اس سے پھیر دیے، یقیناً وه سننے واﻻ جاننے واﻻ ہے."
    },
    {
      "resource_id": 54,
      "text": "پھر ان تمام نشانیوں کے دیکھ لینے کے بعد بھی انہیں یہی مصلحت معلوم ہوئی کہ یوسف کو کچھ مدت کے لئے قید خانہ میں رکھیں.<sup foot_note=163042>1</sup>"
    },
    {
      "resource_id": 54,
      "text": "اس کے ساتھ ہی دو اور جوان بھی جیل خانے میں داخل ہوئے، ان میں سے ایک نے کہا کہ میں نے خواب میں اپنے آپ کو شراب نچوڑتے دیکھا ہے، اور دوسرے نے کہا میں نے اپنے آپ کو دیکھا ہے کہ میں اپنے سر پر روٹی اٹھائے ہوئے ہوں جسے پرندے کھا رہے ہیں، ہمیں آپ اس کی تعبیر بتایئے، ہمیں تو آپ خوبیوں والے شخص دکھائی دیتے ہیں.<sup foot_note=163043>1</sup>"
    },
    {
      "resource_id": 54,
      "text": "یوسف ﴿علیہ السلام﴾ نے کہا تمہیں جو کھانا دیا جاتا ہے اس کے تمہارے پاس پہنچنے سے پہلے ہی میں تمہیں اس کی تعبیر بتلا دوں گا۔ یہ سب اس علم کی بدولت ہے جو مجھے میرے رب نے سکھایا ہے<sup foot_note=163044>1</sup>، میں نے ان لوگوں کا مذہب چھوڑ دیا ہے جو اللہ پر ایمان نہیں رکھتے اور آخرت کے بھی منکر ہیں.<sup foot_note=163045>2</sup>"
    },
    {
      "resource_id": 54,
      "text": "میں اپنے باپ دادوں کے دین کا پابند ہوں، یعنی ابراہیم واسحاق اور یعقوب کے دین کا<sup foot_note=163046>1</sup>، ہمیں ہرگز یہ سزاوار نہیں کہ ہم اللہ تعالیٰ کے ساتھ کسی کو بھی شریک کریں<sup foot_note=163047>2</sup>، ہم پر اور تمام اور لوگوں پر اللہ تعالیٰ کا یہ خاص فضل ہے، لیکن اکثر لوگ ناشکری کرتے ہیں."
    },
    {
      "resource_id": 54,
      "text": "اے میرے قید خانے کے ساتھیو<sup foot_note=163048>1</sup>! کیا متفرق کئی ایک پروردگار بہتر ہیں<sup foot_note=163049>2</sup>؟ یا ایک اللہ زبردست طاقتور؟"
    },
    {
      "resource_id": 54,
      "text": "اس کے سوا تم جن کی پوجا پاٹ کر رہے ہو وه سب نام ہی نام ہیں جو تم نے اور تمہارے باپ دادوں نے خود ہی گھڑ لئے ہیں۔ اللہ تعالیٰ نے ان کی کوئی دلیل نازل نہیں فرمائی<sup foot_note=163050>1</sup>، فرمانروائی صرف اللہ تعالیٰ ہی کی ہے، اس کا فرمان ہے کہ تم سب سوائے اس کے کسی اور کی عبادت نہ کرو، یہی دین درست <sup foot_note=163051>2</sup>ہے لیکن اکثر لوگ نہیں جانتے.<sup foot_note=163052>3</sup>"
    },
    {
      "resource_id": 54,
      "text": "اے میرے قیدخانے کے رفیقو<sup foot_note=163053>1</sup>! تم دونوں میں سے ایک تو اپنے بادشاه کو شراب پلانے پر مقرر ہو جائے گا<sup foot_note=163054>2</sup>، لیکن دوسرا سولی پر چڑھایا جائے گا اور پرندے اس کا سرنوچ نوچ کھائیں گے<sup foot_note=163055>3</sup>، تم دونوں جس کے بارے میں تحقیق کر رہے تھے اس کام کا فیصلہ کردیا گیا.<sup foot_note=163056>4</sup>"
    },
    {
      "resource_id": 54,
      "text": "اور جس کی نسبت یوسف کا گمان تھا کہ ان دونوں میں سے یہ چھوٹ جائے گا اس سے کہا کہ اپنے بادشاه سے میرا ذکر بھی کر دینا، پھر اسے شیطان نے اپنے بادشاه سے ذکر کرنا بھلا دیا اور یوسف نے کئی سال قیدخانے میں ہی کاٹے.<sup foot_note=163057>1</sup>"
    },
    {
      "resource_id": 54,
      "text": "بادشاه نے کہا، میں نے خواب میں دیکھا ہے کہ سات موٹی تازی فربہ گائیں ہیں جن کو سات ﻻغر دبلی پتلی گائیں کھا رہی ہیں اور سات بالیاں ہیں ہری ہری اور دوسری سات بالکل خشک۔ اے درباریو! میرے اس خواب کی تعبیر بتلاؤ اگر تم خواب کی تعبیر دے سکتے ہو."
    },
    {
      "resource_id": 54,
      "text": "انہوں نے جواب دیا کہ یہ تو اڑتے اڑاتے پریشان خواب ہیں اور ایسے شوریده پریشان خوابوں کی تعبیر جاننے والے ہم نہیں.<sup foot_note=163058>1</sup>"
    },
    {
      "resource_id": 54,
      "text": "ان دو قیدیوں میں سے جو رہا ہوا تھا اسے مدت کے بعد یاد آگیا اور کہنے لگامیں تمہیں اس کی تعبیر بتلا دوں گا مجھے جانے کی اجازت دیجئے.<sup foot_note=163059>1</sup>"
    },
    {
      "resource_id": 54,
      "text": "اے یوسف! اے بہت بڑے سچے یوسف! آپ ہمیں اس خواب کی تعبیر بتلایئے کہ سات موٹی تازی گائیں ہیں جنہیں سات دبلی پتلی گائیں کھا رہی ہیں اور سات بالکل سبز خوشے ہیں اور سات ہی دوسرے بالکل خشک ہیں، تاکہ میں واپس جاکر ان لوگوں سے کہوں کہ وه سب جان لیں."
    },
    {
      "resource_id": 54,
      "text": "یوسف نے جواب دیا کہ تم سات سال تک پے درپے لگاتار حسب عادت غلہ بویا کرنا، اور فصل کاٹ کر اسے بالیوں سمیت ہی رہنے دینا سوائے اپنے کھانے کی تھوڑی سی مقدار کے."
    },
    {
      "resource_id": 54,
      "text": "اس کے بعد سات سال نہایت سخت قحط آئیں گے وه اس غلے کو کھا جائیں گے، جو تم نے ان کے لئے ذخیره رکھ چھوڑا تھا<sup foot_note=163060>1</sup>، سوائے اس تھوڑے سے کے جو تم روک رکھتے ہو.<sup foot_note=163061>2</sup>"
    },
    {
      "resource_id": 54,
      "text": "اس کے بعد جو سال آئے گا اس میں لوگوں پر خوب بارش برسائی جائے گی اور اس میں (شیرہٴ انگور بھی) خوب نچوڑیں گے.<sup foot_note=163062>1</sup>"
    },
    {
      "resource_id": 54,
      "text": "اور بادشاه نے کہا یوسف کو میرے پاس لاؤ<sup foot_note=163063>1</sup>، جب قاصد یوسف کے پاس پہنچا تو انہوں نے کہا، اپنے بادشاه کے پاس واپس جا اور اس سے پوچھ کہ ان عورتوں کا حقیقی واقعہ کیا ہے جنہوں نے اپنے ہاتھ کاٹ لئے<sup foot_note=163064>2</sup>، تھے؟ ان کے حیلے کو (صحیح طور پر) جاننے واﻻ میرا پروردگار ہی ہے."
    },
    {
      "resource_id": 54,
      "text": "بادشاه نے پوچھا اے عورتو! اس وقت کا صحیح واقعہ کیا ہے جب تم داؤ فریب کر کے یوسف کو اس کی دلی منشا سے بہکانا چاہتی تھیں، انہوں نے صاف جواب دیا کہ معاذ اللہ ہم نے یوسف میں کوئی برائی نہیں<sup foot_note=163065>1</sup> پائی، پھر تو عزیز کی بیوی بھی بول اٹھی کہ اب تو سچی بات نتھر آئی۔ میں نے ہی اسے ورغلایا تھا، اس کے جی سے، اور یقیناً وه سچوں میں سے ہے.<sup foot_note=163066>2</sup>"
    },
    {
      "resource_id": 54,
      "text": "(یوسف علیہ السلام نے کہا) یہ اس واسطے کہ (عزیز) جان لے کہ میں نے اس کی پیٹھ پیچھے اس کی خیانت نہیں کی<sup foot_note=163067>1</sup> اور یہ بھی کہ اللہ دغابازوں کے ہتھکنڈے چلنے نہیں دیتا.<sup foot_note=163068>2</sup>"
    },
    {
      "resource_id": 54,
      "text": "میں اپنے نفس کی پاکیزگی بیان نہیں کرتا<sup foot_note=163069>1</sup>۔ بیشک نفس تو برائی پر ابھارنے واﻻ ہی ہے<sup foot_note=163070>2</sup>، مگر یہ کہ میرا پروردگار ہی اپنا رحم کرے<sup foot_note=163071>3</sup>، یقیناً میرا پالنے واﻻ بڑی بخشش کرنے واﻻ اور بہت مہربانی فرمانے واﻻ ہے."
    },
    {
      "resource_id": 54,
      "text": "بادشاه نے کہا اسے میرے پاس لاؤ کہ میں اسے اپنے خاص کاموں کے لئے مقرر کر لوں<sup foot_note=163072>1</sup>.، پھر جب اس سے بات چیت کی تو کہنے لگا کہ آپ ہمارے ہاں آج سے ذی عزت اور امانت دار ہیں.<sup foot_note=163073>2</sup>"
    },
    {
      "resource_id": 54,
      "text": "(یوسف نے) کہا آپ مجھے ملک کے خزانوں پر مقرر کر دیجئے<sup foot_note=163074>1</sup>، میں حفاﻇت کرنے واﻻ اور باخبر ہوں.<sup foot_note=163075>2</sup>"
    },
    {
      "resource_id": 54,
      "text": "اسی طرح ہم نے یوسف (علیہ السلام) کو ملک کا قبضہ دے دیا۔ کہ وه جہاں کہیں چاہے رہے سہے<sup foot_note=163076>1</sup>، ہم جسے چاہیں اپنی رحمت پہنچا دیتے ہیں۔ ہم نیکو کاروں کا ﺛواب ضائع نہیں کرتے.<sup foot_note=163077>2</sup>"
    },
    {
      "resource_id": 54,
      "text": "یقیناً ایمان داروں اور پرہیز گاروں کا اخروی اجر بہت ہی بہتر ہے."
    },
    {
      "resource_id": 54,
      "text": "یوسف کے بھائی آئے اور یوسف کے پاس گئے تو اس نے انہیں پہچان لیا اور انہوں نے اسے نہ پہچانا.<sup foot_note=163078>1</sup>"
    },
    {
      "resource_id": 54,
      "text": "جب انہیں ان کا اسباب مہیا کر دیا تو کہا کہ تم میرے پاس اپنے اس بھائی کو بھی ﻻنا جو تمہارے باپ سے ہے، کیا تم نے نہیں دیکھا کہ میں پورا ناپ کر دیتا ہوں اور میں ہوں بھی بہترین میزبانی کرنے والوں میں.<sup foot_note=163079>1</sup>"
    },
    {
      "resource_id": 54,
      "text": "پس اگر تم اسے لے کر پاس نہ آئے تو میری طرف سے تمہیں کوئی ناپ بھی نہ ملے گا بلکہ تم میرے قریب بھی نہ پھٹکنا.<sup foot_note=163080>1</sup>"
    },
    {
      "resource_id": 54,
      "text": "انہوں نے کہا اچھا ہم اس کے باپ کو اس کی بابت پھسلائیں گے اور پوری کوشش کریں گے.<sup foot_note=163081>1</sup>"
    },
    {
      "resource_id": 54,
      "text": "اپنے خدمت گاروں سے کہا کہ<sup foot_note=163082>1</sup> ان کی پونجی انہی کی بوریوں میں رکھ دو<sup foot_note=163083>2</sup> کہ جب لوٹ کر اپنے اہل وعیال میں جائیں اور پونجیوں کو پہچان لیں تو بہت ممکن ہے کہ یہ پھر لوٹ کر آئیں."
    },
    {
      "resource_id": 54,
      "text": "جب یہ لوگ لوٹ کر اپنے والد کے پاس گئے تو کہنے لگے کہ ہم سے تو غلہ کا ناپ روک لیا گیا<sup foot_note=163084>1</sup>۔ اب آپ ہمارے ساتھ ہمارے بھائی کو بھیجئے کہ ہم پیمانہ بھر کر ﻻئیں ہم اس کی نگہبانی کے ذمہ دار ہیں."
    },
    {
      "resource_id": 54,
      "text": "(یعقوب علیہ السلام نے) کہا کہ مجھے تو اس کی بابت تمہارا بس ویسا ہی اعتبار ہے جیسا اس سے پہلے اس کے بھائی کے بارے میں تھا<sup foot_note=163085>1</sup>، بس اللہ ہی بہترین حافﻆ ہے اور وه سب مہربانوں سے بڑا مہربان ہے.<sup foot_note=163086>2</sup>"
    },
    {
      "resource_id": 54,
      "text": "جب انہوں نے اپنا اسباب کھوﻻ تو اپنا سرمایہ موجود پایا جو ان کی جانب لوٹا دیا گیا تھا۔ کہنے لگے اے ہمارے باپ ہمیں اور کیا چاہیئے<sup foot_note=163087>1</sup>۔ دیکھئے تو یہ ہمارا سرمایہ بھی ہمیں واپس لوٹا دیا گیا ہے۔ ہم اپنے خاندان کو رسد ﻻدیں گے اور اپنے بھائی کی نگرانی رکھیں گے اور ایک اونٹ کے بوجھ کا غلہ زیاده ﻻئیں گے<sup foot_note=163088>2</sup>۔ یہ ناپ تو بہت آسان ہے.<sup foot_note=163089>3</sup>"
    },
    {
      "resource_id": 54,
      "text": "یعقوب (علیہ السلام) نے کہا! میں تو اسے ہرگز ہرگز تمہارے ساتھ نہ بھیجوں گا جب تک کہ تم اللہ کو بیچ میں رکھ کر مجھے قول وقرار نہ دو کہ تم اسے میرے پاس پہنچا دو گے، سوائے اس ایک صورت کے کہ تم سب گرفتار کر لئے جاؤ<sup foot_note=163090>1</sup>۔ جب انہوں نے پکا قول قرار دے دیا تو انہوں نے کہا کہ ہم جو کچھ کہتے ہیں اللہ اس پر نگہبان ہے."
    },
    {
      "resource_id": 54,
      "text": "اور (یعقوب علیہ السلام) نے کہا اے میرے بچو! تم سب ایک دروازے سے نہ جانا بلکہ کئی جدا جدا دروازوں میں سے داخل ہونا<sup foot_note=163091>1</sup>۔ میں اللہ کی طرف سے آنے والی کسی چیز کو تم سے ٹال نہیں سکتا۔ حکم صرف اللہ ہی کا چلتا ہے<sup foot_note=163092>2</sup>۔ میرا کامل بھروسہ اسی پر ہے اور ہر ایک بھروسہ کرنے والے کو اسی پر بھروسہ کرنا چاہئے."
    },
    {
      "resource_id": 54,
      "text": "جب وه انہی راستوں سے جن کا حکم ان کے والد نے انہیں دیا تھا، گئے۔ کچھ نہ تھا کہ اللہ نے جو بات مقرر کر دی ہے وه اس سے انہیں ذرا بھی بچا لے۔ مگر یعقوب (علیہ السلام) کے دل میں ایک خیال (پیدا ہوا) جسے اس نے پورا کر لیا<sup foot_note=163093>1</sup>، بلاشبہ وه ہمارے سکھلائے ہوئے علم کا عالم تھا لیکن اکثر لوگ نہیں جانتے.<sup foot_note=163094>2</sup>"
    },
    {
      "resource_id": 54,
      "text": "یہ سب جب یوسف کے پاس پہنچ گئے تو اس نے اپنے بھائی کو اپنے پاس بٹھا لیا اور کہا میں تیرا بھائی (یوسف) ہوں، پس یہ جو کچھ کرتے رہے اس کا کچھ رنج نہ کر.<sup foot_note=163095>1</sup>"
    },
    {
      "resource_id": 54,
      "text": "پھر جب انہیں ان کا سامان اسباب ٹھیک ٹھاک کرکے دیا تو اپنے بھائی کے اسباب میں پانی پینے کا پیالہ<sup foot_note=163096>1</sup> رکھ دیا۔ پھر ایک آواز دینے والے نے پکار کر کہا کہ اے قافلے<sup foot_note=163097>2</sup> والو! تم لوگ تو چور ہو.<sup foot_note=163098>3</sup>"
    },
    {
      "resource_id": 54,
      "text": "انہوں نے ان کی طرف منھ پھیر کر کہا کہ تمہاری کیا چیز کھوئی گئی ہے؟"
    },
    {
      "resource_id": 54,
      "text": "جواب دیا کہ شاہی پیمانہ گم ہے جو اسے لے آئےاسے ایک اونٹ کے بوجھ کا غلہ ملے گا۔ اس وعدے کا میں ضامن ہوں.<sup foot_note=163099>1</sup>"
    },
    {
      "resource_id": 54,
      "text": "انہوں نے کہا اللہ کی قسم! تم کو خوب علم ہے کہ ہم ملک میں فساد پھیلانے کے لئے نہیں آئے اور نہ ہم چور ہیں.<sup foot_note=163100>1</sup>"
    },
    {
      "resource_id": 54,
      "text": "انہوں نے کہا اچھا چور کی کیا سزا ہے اگر تم جھوٹے ہو؟<sup foot_note=163101>1</sup>"
    },
    {
      "resource_id": 54,
      "text": "جواب دیا کہ اس کی سزا یہی ہے کہ جس کے اسباب میں سے پایا جائے وہی اس کا بدلہ ہے<sup foot_note=163102>1</sup>۔ ہم تو ایسے ﻇالموں کو یہی سزا دیا کرتے ہیں.<sup foot_note=163103>2</sup>"
    },
    {
      "resource_id": 54,
      "text": "پس یوسف نے ان کے سامان کی تلاشی شروع کی، اپنے بھائی کے سامان کی تلاشی سے پہلے، پھر اس پیمانہ کو اپنے بھائی کے سامان (زنبیل) سے نکالا<sup foot_note=163104>1</sup>۔ ہم نے یوسف کے لئے اسی طرح یہ تدبیر کی<sup foot_note=163105>2</sup>۔ اس بادشاه کے قانون کی رو سے یہ اپنے بھائی کو نہ لے سکتا تھا<sup foot_note=163106>3</sup> مگر یہ کہ اللہ کو منظور ہو۔ ہم جس کے چاہیں درجے بلند کر دیں<sup foot_note=163107>4</sup>، ہر ذی علم پر فوقیت رکھنے واﻻ دوسرا ذی علم موجود ہے.<sup foot_note=163108>5</sup>"
    },
    {
      "resource_id": 54,
      "text": "انہوں نے کہا کہ اگر اس نے چوری کی (تو کوئی تعجب کی بات نہیں) اس کابھائی بھی پہلے چوری کر چکا ہے<sup foot_note=163109>1</sup>۔ یوسف (علیہ السلام) نے اس بات کو اپنے دل میں رکھ لیا اور ان کے سامنے بالکل ﻇاہر نہ کیا۔ کہا کہ تم بدتر جگہ میں ہو<sup foot_note=163110>2</sup>، اور جو تم بیان کرتے ہو اسے اللہ ہی خوب جانتا ہے."
    },
    {
      "resource_id": 54,
      "text": "انہوں نے کہا کہ اے عزیز مصر<sup foot_note=163111>1</sup>! اس کے والد بہت بڑی عمر کے بالکل بوڑھے شخص ہیں۔ آپ اس کے بدلے ہم میں سے کسی کو لے لیجئے۔ ہم دیکھتے ہیں کہ آپ بڑے نیک نفس ہیں.<sup foot_note=163112>2</sup>"
    },
    {
      "resource_id": 54,
      "text": "یوسف (علیہ السلام) نے کہا ہم نے جس کے پاس اپنی چیز پائی ہے اس کے سوا دوسرے کی گرفتاری کرنے سے اللہ کی پناه چاہتے ہیں، ایسا کرنے سے تو ہم یقیناً ناانصافی کرنے والے ہو جائیں گے.<sup foot_note=163113>1</sup>"
    },
    {
      "resource_id": 54,
      "text": "جب یہ اس سے مایوس ہو گئے تو تنہائی میں بیٹھ کر مشوره کرنے لگے<sup foot_note=163114>1</sup>۔ ان میں جو سب سے بڑا تھا اس نے کہا تمہیں معلوم نہیں کہ تمہارے والد نے تم سے اللہ کی قسم لے کر پختہ قول قرار لیا ہے اور اس سے پہلے یوسف کے بارے میں تم کوتاہی کر چکے ہو۔ پس میں تو اس سرزمین سے نہ ٹلوں گا جب تک کہ والد صاحب خود مجھے اجازت نہ دیں<sup foot_note=163115>2</sup> یا اللہ تعالیٰ میرے معاملے کا فیصلہ کر دے، وہی بہترین فیصلہ کرنے واﻻ ہے."
    },
    {
      "resource_id": 54,
      "text": "تم سب والد صاحب کی خدمت میں واپس جاؤ اور کہو کہ اباجی! آپ کے صاحبزادے نے چوری کی اور ہم نے وہی گواہی دی تھی جو ہم جانتے تھے<sup foot_note=163116>1</sup>۔ ہم کچھ غیب کی حفاﻇت کرنے والے نہ تھے.<sup foot_note=163117>2</sup>"
    },
    {
      "resource_id": 54,
      "text": "آپ اس شہر کے لوگوں سے دریافت فرما لیں جہاں ہم تھے اور اس قافلہ سے بھی پوچھ لیں جس کے ساتھ ہم آئے ہیں، اور یقیناً ہم بالکل سچے ہیں.<sup foot_note=163118>1</sup>"
    },
    {
      "resource_id": 54,
      "text": "(یعقوب علیہ السلام نے) کہا یہ تو نہیں، بلکہ تم نے اپنی طرف سے بات بنالی<sup foot_note=163119>1</sup>، پس اب صبر ہی بہتر ہے۔ قریب ہے کہ اللہ تعالیٰ ان سب کو میرے پاس ہی پہنچا دے<sup foot_note=163120>2</sup>۔ وه ہی علم وحکمت واﻻ ہے."
    },
    {
      "resource_id": 54,
      "text": "پھر ان سے منھ پھیر لیا اور کہا ہائے یوسف<sup foot_note=163121>1</sup>! ان کی آنکھیں بوجہ رنج وغم کے سفید ہو چکی تھیں<sup foot_note=163122>2</sup> اور وه غم کو دبائے ہوئے تھے."
    },
    {
      "resource_id": 54,
      "text": "بیٹوں نے کہا واللہ! آپ ہمیشہ یوسف کی یاد ہی میں لگے رہیں گے یہاں تک کہ گھل جائیں یا ختم ہی ہو جائیں.<sup foot_note=163123>1</sup>"
    },
    {
      "resource_id": 54,
      "text": "انہوں نے کہا کہ میں تو اپنی پریشانیوں اور رنج کی فریاد اللہ ہی سے کر رہا ہوں، مجھے اللہ کی طرف سے وه باتیں معلوم ہیں جو تم نہیں جانتے.<sup foot_note=163124>1</sup>"
    },
    {
      "resource_id": 54,
      "text": "میرے پیارے بچو! تم جاؤ اور یوسف (علیہ السلام) کی اور اس کے بھائی کی پوری طرح تلاش کرو<sup foot_note=163125>1</sup> اور اللہ کی رحمت سے ناامید نہ ہو۔ یقیناً رب کی رحمت سے ناامید وہی ہوتے ہیں جو کافر ہوتے ہیں.<sup foot_note=163126>2</sup>"
    },
    {
      "resource_id": 54,
      "text": "پھر جب یہ لوگ یوسف (علیہ السلام) کے پاس پہنچے<sup foot_note=163127>1</sup> تو کہنے لگے کہ اے عزیز! ہم کو اور ہمارے خانداں کو دکھ پہنچا ہے<sup foot_note=163128>2</sup>۔ ہم حقیر پونجی ﻻئے ہیں پس آپ ہمیں پورے غلہ کا ناپ دیجئے<sup foot_note=163129>3</sup> اور ہم پر خیرات کیجئے<sup foot_note=163130>4</sup>، اللہ تعالیٰ خیرات کرنے والوں کو بدلہ دیتا ہے."
    },
    {
      "resource_id": 54,
      "text": "یوسف نے کہا جانتے بھی ہو کہ تم نے یوسف اوراس کے بھائی کے ساتھ اپنی نادانی کی حالت میں کیا کیا؟<sup foot_note=163131>1</sup>"
    },
    {
      "resource_id": 54,
      "text": "انہوں نے کہا کیا (واقعی) تو ہی یوسف (علیہ السلام) ہے<sup foot_note=163132>1</sup>۔ جواب دیا کہ ہاں میں یوسف (علیہ السلام) ہوں اور یہ میرا بھائی ہے۔ اللہ نے ہم پر فضل وکرم کیا، بات یہ ہے کہ جو بھی پرہیز گاری اور صبر کرے تو اللہ تعالیٰ کسی نیکوکار کا اجر ضائع نہیں کرتا.<sup foot_note=163133>2</sup>"
    },
    {
      "resource_id": 54,
      "text": "انہوں نے کہا اللہ کی قسم! اللہ تعالیٰ نے تجھے ہم پر برتری دی ہے اور یہ بھی بالکل سچ ہے کہ ہم خطا کار تھے.<sup foot_note=163134>1</sup>"
    },
    {
      "resource_id": 54,
      "text": "جواب دیا آج تم پر کوئی ملامت نہیں ہے<sup foot_note=163135>1</sup>۔ اللہ تمہیں بخشے، وه سب مہربانوں سے بڑا مہربان ہے."
    },
    {
      "resource_id": 54,
      "text": "میرا یہ کرتا تم لے جاؤ اور اسے میرے والد کے منھ پر ڈال دو کہ وه دیکھنے لگیں<sup foot_note=163136>1</sup>، اور آجائیں اور اپنے تمام خاندان کو میرے پاس لےآؤ.<sup foot_note=163137>2</sup>"
    },
    {
      "resource_id": 54,
      "text": "جب یہ قافلہ جدا ہوا تو ان کے والد نے کہا کہ مجھے تو یوسف کی خوشبو آرہی ہے اگر تم مجھے سٹھیایا ہوا قرار نہ دو.<sup foot_note=163138>1</sup>"
    },
    {
      "resource_id": 54,
      "text": "وه کہنے لگے کہ واللہ آپ اپنے اسی پرانے خبط<sup foot_note=163139>1</sup> میں مبتلا ہیں."
    },
    {
      "resource_id": 54,
      "text": "جب خوشخبری دینے والے نے پہنچ کر ان کے منھ پر وه کرتا ڈاﻻ اسی وقت وه پھر سے بینا ہوگئے<sup foot_note=163140>1</sup>۔ کہا! کیا میں تم سے نہ کہا کرتا تھا کہ میں اللہ کی طرف سے وه باتیں جانتا ہوں جو تم نہیں جانتے.<sup foot_note=163141>2</sup>"
    },
    {
      "resource_id": 54,
      "text": "انہوں نے کہا ابا جی! آپ ہمارے لئے گناہوں کی بخشش طلب کیجئے بیشک ہم قصور وار ہیں."
    },
    {
      "resource_id": 54,
      "text": "کہا اچھا میں جلد ہی تمہارے لئے اپنے پروردگار سے بخشش مانگوں گا<sup foot_note=163142>1</sup>، وه بہت بڑا بخشنے واﻻ اور نہایت مہربانی کرنے وﻻ ہے."
    },
    {
      "resource_id": 54,
      "text": "جب یہ سارا گھرانہ یوسف کے پاس پہنچ گیا تو یوسف نے اپنے ماں باپ کو اپنے پاس جگہ دی<sup foot_note=163143>1</sup> اور کہا کہ اللہ کو منظور ہے تو آپ سب امن وامان کے ساتھ مصر میں آؤ."
    },
    {
      "resource_id": 54,
      "text": "اور اپنے تخت پر اپنے ماں باپ<sup foot_note=163144>1</sup> کو اونچا بٹھایا اور سب اس کے سامنے سجدے میں گر گئے<sup foot_note=163145>2</sup>۔ تب کہا کہ اباجی! یہ میرے پہلے کے خواب کی تعبیر ہے<sup foot_note=163146>3</sup> میرے رب نے اسے سچا کر دکھایا، اس نے میرے ساتھ بڑا احسان کیا جب کہ مجھے جیل خانے سے نکالا<sup foot_note=163147>4</sup> اور آپ لوگوں کو صحرا سے لے آیا<sup foot_note=163148>5</sup> اس اختلاف کے بعد جو شیطان نے مجھ میں اور میرے بھائیوں میں ڈال دیا <sup foot_note=163149>6</sup>تھا۔ میرا رب جو چاہے اس کے لئے بہترین تدبیر کرنے واﻻ ہے۔ اور وه بہت علم وحکمت واﻻ ہے."
    },
    {
      "resource_id": 54,
      "text": "اے میرے پروردگار! تو نے مجھے ملک عطا فرمایا<sup foot_note=163150>1</sup> اور تو نے مجھے خواب کی تعبیر سکھلائی<sup foot_note=163151>2</sup>۔ اے آسمان وزمین کے پیدا کرنے والے! تو ہی دنیا وآخرت میں میرا ولی (دوست) اور کارساز ہے، تو مجھے اسلام کی حالت میں فوت کر اور نیکوں میں ملا دے.<sup foot_note=163152>3</sup>"
    },
    {
      "resource_id": 54,
      "text": "یہ غیب کی خبروں میں سے ہے جس کی ہم آپ کی طرف وحی کر رہے ہیں۔ آپ ان کے پاس نہ تھے جب کہ انہوں نے اپنی بات ٹھان لی تھی اور وه فریب کرنے لگے تھے.<sup foot_note=163153>1</sup>"
    },
    {
      "resource_id": 54,
      "text": "گو آپ لاکھ چاہیں لیکن اکثر لوگ ایمان دار نہ ہوں گے.<sup foot_note=163154>1</sup>"
    },
    {
      "resource_id": 54,
      "text": "آپ ان سے اس پر کوئی اجرت طلب نہیں کر رہے ہیں<sup foot_note=163155>1</sup>۔ یہ تو تمام دنیا کے لئے نری نصیحت ہی نصیحت ہے.<sup foot_note=163156>2</sup>"
    },
    {
      "resource_id": 54,
      "text": "آسمانوں اور زمین میں بہت سی نشانیاں ہیں۔ جن سے یہ منھ موڑے گزر جاتے ہیں.<sup foot_note=163157>1</sup>"
    },
    {
      "resource_id": 54,
      "text": "ان میں سے اکثر لوگ باوجود اللہ پر ایمان رکھنے کے بھی مشرک ہی ہیں.<sup foot_note=163158>1</sup>"
    },
    {
      "resource_id": 54,
      "text": "کیا وه اس بات سے بے خوف ہوگئے ہیں کہ ان کے پاس اللہ کے عذابوں میں سے کوئی عام عذاب آجائے یا ان پر اچانک قیامت ٹوٹ پڑے اور وه بے خبر ہی ہوں."
    },
    {
      "resource_id": 54,
      "text": "آپ کہہ دیجئے میری راه یہی ہے۔ میں اور میرے متبعین اللہ کی طرف بلا رہے ہیں، پورے یقین اور اعتماد کے ساتھ۔<sup foot_note=163159>1</sup> اور اللہ پاک ہے<sup foot_note=163160>2</sup> اور میں مشرکوں میں نہیں."
    },
    {
      "resource_id": 54,
      "text": "آپ سے پہلے ہم نے بستی والوں میں جتنے رسول بھیجے ہیں سب مرد ہی تھے جن کی طرف ہم وحی نازل فرماتے گئے<sup foot_note=163161>1</sup>۔ کیا زمین میں چل پھر کر انہوں نے دیکھا نہیں کہ ان سے پہلے کے لوگوں کا کیسا کچھ انجام ہوا؟ یقیناً آخرت کا گھر پرہیزگاروں کے لئے بہت ہی بہتر ہے، کیا پھر بھی تم نہیں سمجھتے."
    },
    {
      "resource_id": 54,
      "text": "یہاں تک کہ جب رسول ناامید ہونے لگے<sup foot_note=163162>1</sup> اور وه (قوم کے لوگ) خیال کرنے لگے کہ انہیں جھوٹ کہا گیا<sup foot_note=163163>2</sup>۔ فوراً ہی ہماری مدد ان کے پاس آپہنچی<sup foot_note=163164>3</sup> جسے ہم نے چاہا اسے نجات دی گئی<sup foot_note=163165>4</sup>۔ بات یہ ہے کہ ہمارا عذاب گناهگاروں سے واپس نہیں کیا جاتا."
    },
    {
      "resource_id": 54,
      "text": "ان کے بیان میں عقل والوں کے لئے یقیناً نصیحت اور عبرت ہے، یہ قرآن جھوٹ بنائی ہوئی بات نہیں بلکہ یہ تصدیق ہے ان کتابوں کی جو اس سے پہلے کی ہیں، کھول کھول کر بیان کرنے واﻻ ہے ہر چیز کو اور ہدایت اور رحمت ہے ایمان دار لوگوں کے لئے.<sup foot_note=163166>1</sup>"
    }
  ],
  "meta": {
    "translation_name": "Maulana Muhammad Junagarhi",
    "author_name": "Maulana Muhammad Junagarhi",
    "filters": { "resource_id": 54, "chapter_number": "12" }
  }
}
