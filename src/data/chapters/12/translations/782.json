{
  "translations": [
    {
      "resource_id": 782,
      "text": "Alif, Lam, Ra’.<sup foot_note=199550>1</sup> Acestea sunt versetele Cărţii limpezi<sup foot_note=199551>2</sup>."
    },
    {
      "resource_id": 782,
      "text": "Noi l‑am pogorât<sup foot_note=199552>1</sup> un Coran arab<sup foot_note=199553>2</sup>, poate că voi veţi pricepe!"
    },
    {
      "resource_id": 782,
      "text": "Noi îţi vom povesti cea mai frumoasă istorisire<sup foot_note=199554>1</sup> din ceea ce îţi revelăm în această [parte] din Coran, chiar dacă ai fost înainte de ea printre cei nepăsători<sup foot_note=199555>2</sup>."
    },
    {
      "resource_id": 782,
      "text": "Când Iosif i‑a zis tatălui său<sup foot_note=199556>1</sup>: „O, tată! Eu am văzut [în vis] unsprezece planete, şi Soarele, şi Luna! Eu le‑am văzut prosternându‑mi‑se!”"
    },
    {
      "resource_id": 782,
      "text": "A zis el<sup foot_note=199557>1</sup>: „O, fiul meu! Nu povesti vedenia ta fraţilor tăi, ca să nu plăsmuiască viclenie împotriva ta. Şeitan îi este omului duşman învederat<sup foot_note=199558>2</sup>."
    },
    {
      "resource_id": 782,
      "text": "Astfel te alege Domnul tău şi te învaţă tâlcuirea vedeniilor şi va împlini El binefacerea Sa asupra ta şi asupra neamului lui Iacob, aşa cum a împlinit‑o El şi asupra celor doi părinţi ai tăi, Avraam şi Isaac, căci Domnul tău este Atoateştiutor [şi] Înţelept [‘Alim, Hakim]”<sup foot_note=199559>1</sup>."
    },
    {
      "resource_id": 782,
      "text": "În Iosif şi în fraţii săi<sup foot_note=199560>1</sup> a u f ost s emne<sup foot_note=199561>2</sup> pentru aceia care întreabă,"
    },
    {
      "resource_id": 782,
      "text": "Căci au zis ei<sup foot_note=199562>1</sup>: „Iosif şi fratele său<sup foot_note=199563>2</sup> sunt mai dragi decât noi tatălui nostru, chiar dacă noi suntem o ceată<sup foot_note=199564>3</sup>. Tatăl nostru este, într‑adevăr, în rătăcire vădită<sup foot_note=199565>4</sup>."
    },
    {
      "resource_id": 782,
      "text": "Omorâţi‑l pe Iosif sau lăsaţi‑l [undeva] pe pământ, astfel încât chipul tatălui vostru să se îndrepte numai spre voi! Iar după aceasta veţi fi oameni drepţi!”."
    },
    {
      "resource_id": 782,
      "text": "A zis unul dintre ei: „Nu‑l omorâţi pe Iosif, ci aruncaţi‑l în fundul unui puţ – dacă voi vreţi să o faceţi<sup foot_note=199566>1</sup> – şi o să‑l ia vreo caravană!”"
    },
    {
      "resource_id": 782,
      "text": "Au zis ei<sup foot_note=199567>1</sup>: „O, tată! De ce nu ni‑l dai tu pe Iosif în grijă?<sup foot_note=199568>2</sup> Noi doară î i suntem lui sfătuitori buni!"
    },
    {
      "resource_id": 782,
      "text": "Trimite‑l mâine împreună cu noi, să se bucure şi să se joace, iar noi îl vom păzi pre el<sup foot_note=199569>1</sup>!”"
    },
    {
      "resource_id": 782,
      "text": "A zis<sup foot_note=199570>1</sup>: „Eu sunt trist că voi îl luaţi şi mă tem să nu‑l mănânce lupul, când voi veţi fi fără băgare de seamă faţă de el!”"
    },
    {
      "resource_id": 782,
      "text": "Ei au zis: „Dacă o să‑l mănânce lupul, când noi suntem o ceată<sup foot_note=199571>1</sup>, înseamnă că noi suntem atunci cei pierduţi<sup foot_note=199572>2</sup>!”"
    },
    {
      "resource_id": 782,
      "text": "Şi când au plecat cu el şi s‑au înţeles cu toţii să‑l arunce în adâncul puţului, atunci i‑am revelat Noi lui<sup foot_note=199573>1</sup>: „Tu le vei vorbi despre această faptă a lor [într‑o zi], fără ca ei să te cunoască!”"
    },
    { "resource_id": 782, "text": "Şi seara au venit la tatăl lor, plângând." },
    {
      "resource_id": 782,
      "text": "Şi au zis: „O, tată! Noi ne‑am dus şi ne‑am luat la întrecere<sup foot_note=199574>1</sup> şi l‑am lăsat pe Iosif lângă lucrurile noastre. Şi l‑a mâncat lupul. Tu nu ne crezi, măcar că noi spunem adevărul!”"
    },
    {
      "resource_id": 782,
      "text": "Şi au adus cămaşa lui [mânjită] cu sânge mincinos.<sup foot_note=199575>1</sup> A z is e l<sup foot_note=199576>2</sup>: „Mai degrabă sufletele voastre v‑au îndemnat să faceţi ceva [rău]... Deci [nu‑mi rămâne decât] răbdarea cuminte<sup foot_note=199577>3</sup>! Şi Allah este Cel la care se cere ajutor pentru cele pe care voi le povestiţi!<sup foot_note=199578>4</sup>”"
    },
    {
      "resource_id": 782,
      "text": "A venit o caravană şi [cei din caravană] l‑au trimis pe cel care scotea apă pentru ei<sup foot_note=199579>1</sup> şi el a coborât găleata lui. Dar a zis el: „Ce veste bună! Acesta este un băieţel!” Şi l‑au ascuns în chip de marfă. Dar Allah era Bineştiutor [‘Alim] a ceea ce au făcut ei."
    },
    {
      "resource_id": 782,
      "text": "Şi l‑au vândut ei pentru un preţ de nimic, pentru câţiva dirhami<sup foot_note=199580>1</sup>, căci atât de puţin l‑au preţuit ei!"
    },
    {
      "resource_id": 782,
      "text": "Şi a zis acela din Egipt, care l‑a cumpărat, către muierea lui<sup foot_note=199581>1</sup>: „Cinsteşte şederea lui [printre noi]! S‑ar putea să ne fie de folos sau să‑l luăm ca fiu!” Şi astfel i‑am dat Noi lui Iosif stare temeinică pe acest pământ, pentru a‑l învăţa pe el tâlcuirea vedeniilor<sup foot_note=199582>2</sup>. Allah are putere să facă orice lucru dacă voieşte,<sup foot_note=199583>3</sup> dar cei mai mulţi oameni nu ştiu<sup foot_note=199584>4</sup>."
    },
    {
      "resource_id": 782,
      "text": "Şi când a ajuns el la vârsta bărbăţiei, i‑am dat Noi înţelepciune şi ştiinţă, căci astfel îi răsplătim Noi pe cei care fac bine."
    },
    {
      "resource_id": 782,
      "text": "Şi a vrut să‑l ademenească, împotriva voinţei lui, cea în a cărei casă se afla<sup foot_note=199585>1</sup> şi a încuiat uşile şi i‑a zis: „Vino încoace!” Însă el i‑a răspuns: „Ferească Allah! Stăpânul meu mi‑a dat bun loc. Într‑adevăr nelegiuiţii nu izbândesc!”"
    },
    {
      "resource_id": 782,
      "text": "Avea ea poftă de el şi ar fi avut şi el poftă de ea, de n‑ar fi văzut semnul Domnului său<sup foot_note=199586>1</sup>. Astfel [am făcut Noi], ca să îndepărtăm răul şi fapta ruşinoasă de el, căci el era unul dintre robii Noştri aleşi<sup foot_note=199587>2</sup>."
    },
    {
      "resource_id": 782,
      "text": "Şi au alergat amândoi spre uşă,<sup foot_note=199588>1</sup> iar ea i‑a rupt cămaşa la spate<sup foot_note=199589>2</sup>. Şi l‑au găsit pe stăpânul ei lângă uşă şi i‑a zis ea [atunci]: „Care este pedeapsa pentru acela care voieşte familiei tale un rău, decât temniţa sau osânda dureroasă?”"
    },
    {
      "resource_id": 782,
      "text": "A zis<sup foot_note=199590>1</sup>: „Dar ea a vrut să mă ademenească, în pofida voinţei mele!” Însă un martor din familia ei a mărturisit: „Dacă a fost ruptă cămaşa lui dinainte, atunci ea a spus adevărul, iar el a fost dintre aceia care mint,<sup foot_note=199591>2</sup>"
    },
    {
      "resource_id": 782,
      "text": "Însă dacă a fost ruptă cămaşa lui la spate, atunci ea a minţit, iar el este dintre aceia care spun adevărul<sup foot_note=199592>1</sup>”."
    },
    {
      "resource_id": 782,
      "text": "Şi când a văzut cămaşa lui că a fost ruptă la spate, a zis el<sup foot_note=199593>1</sup>: „Acesta este un vicleşug de‑al vostru, [femeilor], iar viclenia voastră este fără de margini!"
    },
    {
      "resource_id": 782,
      "text": "Iosif, uită de aceasta!<sup foot_note=199594>1</sup> Iar tu, [muiere], roagă‑te de iertare pentru vina ta, căci tu ai fost dintre cei păcătoşi!”"
    },
    {
      "resource_id": 782,
      "text": "Şi apoi au zis unele muieri din cetate<sup foot_note=199595>1</sup>: „Soaţa lui Al‑Aziz îl ademeneşte pe băiatul ei<sup foot_note=199596>2</sup>, în pofida voinţei lui. A făcut‑o să‑şi piardă minţile iubirea pentru el! Noi o vedem cu adevărat în rătăcire limpede”."
    },
    {
      "resource_id": 782,
      "text": "Şi când a aflat ea de clevetirea lor, a trimis ea la ele, le‑a pregătit rezemătoare<sup foot_note=199597>1</sup> şi a dat fiecăreia dintre ele câte un cuţit. Şi atunci a zis: „Ieşi afară la ele, [Iosif]!” Iar când l‑au văzut, s‑au minunat de el peste măsură<sup foot_note=199598>2</sup> ş i ş i‑au t ăiat mâinile, în vreme ce ziceau: „Allah să ne ferească! Acesta nu este om! Acesta este un înger nobil!”"
    },
    {
      "resource_id": 782,
      "text": "A zis ea: „Priviţi‑l pe acela pentru care voi m‑aţi clevetit! Am încercat să‑l ademenesc în pofida voii lui, însă el s‑a împotrivit, [rezistând ispitei]. Iar de nu va face ce‑i poruncesc, să fie întemniţat şi să fie printre cei umiliţi!”"
    },
    {
      "resource_id": 782,
      "text": "Atunci a zis<sup foot_note=199599>1</sup>: „Doamne! Temniţa îmi este mai dragă decât aceea la ce mă cheamă ele. Şi dacă nu vei depărta de la mine vicleşugul lor, voi simţi dorinţă pentru ele<sup foot_note=199600>2</sup> şi voi fi astfel printre cei proşti“<sup foot_note=199601>3</sup>."
    },
    {
      "resource_id": 782,
      "text": "Şi Domnul i‑a răspuns<sup foot_note=199602>1</sup> ş i a depărtat viclenia lor de la el. El doară este Cel care Aude Totul [şi] Atoateştiutor [As‑Sami’, Al‑’Alim]!"
    },
    {
      "resource_id": 782,
      "text": "Apoi li s‑a năzărit lor<sup foot_note=199603>1</sup>, după ce au văzut semnele<sup foot_note=199604>2</sup>, să‑l întemniţeze până la un timp."
    },
    {
      "resource_id": 782,
      "text": "Şi au intrat împreună cu el în temniţă doi tineri. Şi a zis unul dintre ei: „Eu m‑am văzut<sup foot_note=199605>1</sup> storcând [struguri pentru] vin<sup foot_note=199606>2</sup>”. Iar celălalt a zis: „Iar eu m‑am văzut purtând pe cap pâine, din care mâncau păsările. Vesteşte‑ne nouă tâlcuirea acestora, căci te vedem pe tine dintre binefăcători!”"
    },
    {
      "resource_id": 782,
      "text": "A zis<sup foot_note=199607>1</sup>: „Nici nu vă va sosi mâncarea cu care voi sunteţi hrăniţi, că eu vă voi şi vesti tâlcuirea, înainte ca ea să vă vină. Aceasta [face parte] din ceea ce m‑a învăţat Domnul meu<sup foot_note=199608>2</sup>. Eu am părăsit religia<sup foot_note=199609>3</sup> unui neam ce nu crede în Allah şi care tăgăduieşte Viaţa de Apoi."
    },
    {
      "resource_id": 782,
      "text": "Şi eu am urmat religia strămoşilor mei Avraam, Isaac şi Iacob<sup foot_note=199610>1</sup>. Nu se cuvine să‑I alăturăm lui Allah nimic! Aceasta este din harul lui Allah asupra noastră şi asupra [tuturor] oamenilor, însă cei mai mulţi dintre oameni nu aduc mulţumire."
    },
    {
      "resource_id": 782,
      "text": "O, voi, tovarăşi ai mei de temniţă! Oare domnii risipiţi<sup foot_note=199611>1</sup> sunt mai buni sau Allah Cel Unic, Stăpânul Atotputernic [Al‑Wahid, Al‑Qahhar]?"
    },
    {
      "resource_id": 782,
      "text": "Nu adoraţi afară de El<sup foot_note=199612>1</sup> decât nişte nume pe care le‑aţi născocit voi şi părinţii voştri şi cărora Allah nu le‑a pogorât nici o dovadă! Judecata nu este decât la Allah!<sup foot_note=199613>2</sup> E l v‑a p oruncit s ă nu‑L adoraţi decât p e E l! Aceasta este religia cea dreaptă, însă cei mai mulţi oameni nu ştiu."
    },
    {
      "resource_id": 782,
      "text": "O, voi, tovarăşi ai mei de temniţă! Unul dintre voi va da stăpânului său să bea vin<sup foot_note=199614>1</sup>. Cât despre celălalt, el va fi răstignit, iar păsările vor mânca din capul lui<sup foot_note=199615>2</sup>. S‑a hotărât treaba asupra căreia voi îmi cereţi sfat!”"
    },
    {
      "resource_id": 782,
      "text": "Şi a zis el apoi către acela dintre ei despre care credea<sup foot_note=199616>1</sup> că va fi slobozit: „Pomeneşte şi de mine stăpânului tău<sup foot_note=199617>2</sup>!” Dar Şeitan l‑a făcut să uite să‑i amintească stăpânului său şi el a rămas în temniţă câţiva ani.<sup foot_note=199618>3</sup>"
    },
    {
      "resource_id": 782,
      "text": "Şi a zis regele<sup foot_note=199619>1</sup>: „Am văzut<sup foot_note=199620>2</sup> şapte vaci grase, pe care le mâncau şapte costelive şi şapte spice verzi şi altele [şapte] uscate. O, voi, dregători ai mei! Daţi‑mi mie sfat asupra vedeniei mele, dacă voi ştiţi să tâlcuiţi vedenia!”"
    },
    {
      "resource_id": 782,
      "text": "Şi i‑au răspuns ei: „Vise învălmăşite! Iar noi în tâlcuirea viselor nu suntem pricepuţi!”"
    },
    {
      "resource_id": 782,
      "text": "Şi a zis acela care fusese slobozit dintre cei doi şi şi‑a adus aminte după o vreme:<sup foot_note=199621>1</sup> „Eu vă voi vesti tâlcuirea acestora! Deci trimiteţi‑mă<sup foot_note=199622>2</sup>!”"
    },
    {
      "resource_id": 782,
      "text": "„O, Iosif, iubitorule de adevăr! Tălmăceşte‑ne nouă despre şapte vaci grase, pe care le mănâncă şapte costelive, şi despre şapte spice verzi şi alte [şapte] uscate, ca să mă întorc la oameni<sup foot_note=199623>1</sup>, pentru ca ei să ştie!”"
    },
    {
      "resource_id": 782,
      "text": "Şi a zis<sup foot_note=199624>1</sup>: „O să semănaţi şapte ani, unul după altul, cu hărnicie, dar ceea ce seceraţi să lăsaţi în spice, afară de puţin din care o să mâncaţi!"
    },
    {
      "resource_id": 782,
      "text": "Apoi vor veni, după aceea, şapte [ani] aspri<sup foot_note=199625>1</sup>, în care vor mânca ceea ce aţi strâns pentru ei mai înainte<sup foot_note=199626>2</sup>, afară de puţin pe care îl veţi păstra<sup foot_note=199627>3</sup>."
    },
    {
      "resource_id": 782,
      "text": "Apoi va veni, după aceea, un an în care oamenii vor avea parte de ploaie îmbelşugată şi în care vor stoarce”."
    },
    {
      "resource_id": 782,
      "text": "Şi a zis regele: „Aduceţi‑l la mine!<sup foot_note=199628>1</sup>” Şi când a venit solul la el<sup foot_note=199629>2</sup>, i‑a zis: „Întoarce‑te la stăpânul tău şi întreabă‑l: Ce‑au avut muierile care şi‑au tăiat mâinile? Domnul meu<sup foot_note=199630>3</sup> este Bineştiutor [‘Alim] al vicleniei lor!”"
    },
    {
      "resource_id": 782,
      "text": "Şi [le‑]a zis lor<sup foot_note=199631>1</sup>: „Care a fost pricina ce v‑a împins pe voi să încercaţi să‑l ispitiţi pe Iosif?” Au răspuns [ele]: „Allah să ne ferească! Noi nu ştim nimic rău despre el!” Şi a zis muierea lui Al‑Aziz: „Acum adevărul este limpede! Eu am încercat să‑l ispitesc, în pofida voii lui, însă el întotdeauna a spus adevărul!"
    },
    {
      "resource_id": 782,
      "text": "Aceasta, ca să ştie că eu nu l‑am hainit în absenţă, şi că Allah nu călăuzeşte viclenia celor haini!"
    },
    {
      "resource_id": 782,
      "text": "Eu nu mă dezvinovăţesc pe mine, căci sufletul este înclinat către rău, afară de cel pe care îl păzeşte Domnul meu prin îndurarea Lui, căci Domnul meu este Iertător şi Îndurător [Ghafur, Rahim]!”"
    },
    {
      "resource_id": 782,
      "text": "Şi regele a zis: „Aduceţi‑mi‑l<sup foot_note=199632>1</sup>, căci voiesc să‑l păstrez lângă mine!” Şi când a vorbit cu el, i‑a zis: „De astăzi tu eşti pentru noi cu putere<sup foot_note=199633>2</sup> şi de încredere!<sup foot_note=199634>3</sup>”"
    },
    {
      "resource_id": 782,
      "text": "A zis<sup foot_note=199635>1</sup>: „Pune‑mă pe mine peste hambarele ţării, căci eu voi fi bun păzitor şi priceput!”"
    },
    {
      "resource_id": 782,
      "text": "Astfel i‑am dat Noi putere lui Iosif pe pământ<sup foot_note=199636>1</sup> şi i‑am îngăduit să se aşeze în el acolo unde voieşte. Noi îl cuprindem cu îndurarea Noastră pe cel care voim şi nu lăsăm să se piardă răsplata binefăcătorilor."
    },
    {
      "resource_id": 782,
      "text": "Iar răsplata din Lumea de Apoi este chiar şi mai bună pentru aceia care cred şi sunt cu frică."
    },
    {
      "resource_id": 782,
      "text": "Şi au venit fraţii lui Iosif şi au intrat la el<sup foot_note=199637>1</sup>. El i‑a cunoscut, însă ei nu l‑au mai cunoscut."
    },
    {
      "resource_id": 782,
      "text": "Şi după ce i‑a pregătit pe ei cu proviziile lor, a zis: „Aduceţi‑mi pe un frate al vostru de la tatăl vostru!<sup foot_note=199638>1</sup> Nu vedeţi voi că eu dau măsură plină şi că eu sunt cel mai bun primitor de oaspeţi?"
    },
    {
      "resource_id": 782,
      "text": "Iar de nu mi‑l veţi aduce, nu veţi mai avea măsură la mine<sup foot_note=199639>1</sup> şi nu vă veţi mai apropia de mine!<sup foot_note=199640>2</sup>”"
    },
    {
      "resource_id": 782,
      "text": "Au zis ei: „Vom încerca să‑l convingem pe tatăl lui. Noi o vom face!”"
    },
    {
      "resource_id": 782,
      "text": "A zis slujitorilor săi<sup foot_note=199641>1</sup>: „Puneţi marfa<sup foot_note=199642>2</sup> lor înapoi, în sacii lor de pe cămile! Poate că ei o s‑o recunoască, atunci când se vor întoarce la familia lor, şi poate că ei vor reveni!<sup foot_note=199643>3</sup>”"
    },
    {
      "resource_id": 782,
      "text": "Şi când s‑au întors la tatăl lor, au zis ei: „O, tată al nostru! Ne‑a fost nouă oprită măsura. Aşadar, trimite‑l împreună cu noi pe fratele nostru ca să căpătăm măsura şi noi îl vom păzi pe el!”"
    },
    {
      "resource_id": 782,
      "text": "Dar el<sup foot_note=199644>1</sup> a zis: „Să vi‑l încredinţez aşa cum vi l‑am încredinţat pe fratele lui mai înainte? Allah este mai bun Păzitor<sup foot_note=199645>2</sup> şi El este cel mai Îndurător dintre îndurători!”"
    },
    {
      "resource_id": 782,
      "text": "Şi când au desfăcut sarcinile lor, au aflat că marfa lor le‑a fost dată înapoi. Şi‑au zis ei atunci: „O, tată al nostru! Ce să mai dorim noi [mai mult]? Iată că marfa noastră ne‑a fost dată înapoi. Astfel vom procura noi provizii pentru familia noastră şi‑l vom păzi pe fratele nostru şi vom adăuga noi o încărcătură de cămilă şi aceasta este o măsură uşoară<sup foot_note=199646>1</sup>!”"
    },
    {
      "resource_id": 782,
      "text": "A zis el<sup foot_note=199647>1</sup>: „Nu‑l voi trimite împreună cu voi până ce nu veţi face învoială cu mine înaintea lui Allah<sup foot_note=199648>2</sup> să mi‑l aduceţi înapoi, afară de situaţia că voi aţi fi înconjuraţi!<sup foot_note=199649>3</sup>” Şi când au făcut legământul, a zis el: „Allah este Chezaş pentru ceea ce vorbim!”"
    },
    {
      "resource_id": 782,
      "text": "Şi a mai zis el<sup foot_note=199650>1</sup>: „O, fiii mei! Nu intraţi pe o singură poartă, ci intraţi pe porţi diferite! Eu nu vă pot fi de nici un folos împotriva lui Allah. Hotărârea nu este decât la Allah! Eu în El mă încred şi în El să se încreadă aceia care se încred!”"
    },
    {
      "resource_id": 782,
      "text": "Şi când au intrat aşa cum le‑a poruncit tatăl lor, nu le‑a fost aceasta de nici un folos împotriva [hotărârii] lui Allah.<sup foot_note=199651>1</sup> N‑a fost decât că s‑a împlinit o dorinţă din sufletul lui Iacob. El avea înţelepciunea din ceea ce l‑am învăţat Noi, dar cei mai mulţi oameni nu ştiu."
    },
    {
      "resource_id": 782,
      "text": "Când au intrat ei la Iosif, l‑a luat [acesta] pe fratele său lângă el şi i‑a zis: „Eu sunt fratele tău. Nu fi îngrijorat pentru ceea ce au făcut ei!<sup foot_note=199652>1</sup>”"
    },
    {
      "resource_id": 782,
      "text": "Când le‑a pregătit proviziile lor, a pus el cupa<sup foot_note=199653>1</sup> în sacul de pe cămila fratelui său<sup foot_note=199654>2</sup>. Apoi<sup foot_note=199655>3</sup> un vestitor a strigat<sup foot_note=199656>4</sup>: „O, voi călătorilor! Voi sunteţi nişte hoţi!”"
    },
    {
      "resource_id": 782,
      "text": "Au zis<sup foot_note=199657>1</sup>, întorcându‑se la ei<sup foot_note=199658>2</sup>: „Ce vă lipseşte?”"
    },
    {
      "resource_id": 782,
      "text": "Au răspuns<sup foot_note=199659>1</sup>: „Ne lipseşte măsura regelui! Iar acela care o va aduce, va primi [încă] o sarcină de cămilă. Şi eu îi sunt chezaş!”"
    },
    {
      "resource_id": 782,
      "text": "Au zis<sup foot_note=199660>1</sup>: „Pe Allah, voi ştiţi că n‑am venit să facem stricăciune în ţară<sup foot_note=199661>2</sup> şi nu suntem hoţi!”"
    },
    {
      "resource_id": 782,
      "text": "Au răspuns<sup foot_note=199662>1</sup>: „Şi care să fie pedeapsa lui, dacă voi sunteţi mincinoşi?”"
    },
    {
      "resource_id": 782,
      "text": "Au zis<sup foot_note=199663>1</sup>: „Pedeapsa lui, a aceluia în ai cărui saci va fi găsită, este că el însuşi va fi răsplată. Astfel îi pedepsim noi pe cei nelegiuiţi!”"
    },
    {
      "resource_id": 782,
      "text": "Şi a început<sup foot_note=199664>1</sup> cu sacii lor î nainte de sacul f ratelui său<sup foot_note=199665>2</sup>. Apoi a scos‑o<sup foot_note=199666>3</sup> din sacul fratelui său. Astfel am plănuit Noi vicleşugul pentru Iosif. El nu ar fi putut să‑l ia pe fratele său, după religia regelui,<sup foot_note=199667>4</sup> decât cu voia lui Allah. Noi îi ridicăm câteva trepte pe cei pe care voim<sup foot_note=199668>5</sup> şi peste oricine are ştiinţă, este cineva mai ştiutor."
    },
    {
      "resource_id": 782,
      "text": "Au zis<sup foot_note=199669>1</sup>: „Dacă el a furat, a mai furat şi un frate al lui mai înainte”. Însă Iosif a ţinut aceasta ascunsă în sufletul său şi nu le‑a dezvăluit‑o, ci a zis el [în sinea lui]: „Voi sunteţi într‑o poziţie şi mai rea<sup foot_note=199670>2</sup>, dar Allah ştie mai bine despre ceea ce spuneţi!”<sup foot_note=199671>3</sup>"
    },
    {
      "resource_id": 782,
      "text": "Au răspuns ei: „O, Al‑Aziz! El are un tată tare bătrân! Ia‑l pe unul dintre noi în locul lui! Noi vedem că tu eşti cu adevărat dintre oamenii binefăcători!”"
    },
    {
      "resource_id": 782,
      "text": "A zis<sup foot_note=199672>1</sup>: „Ferească Allah să luăm pe altcineva decât pe acela la care am găsit lucrul nostru<sup foot_note=199673>2</sup>, căci atunci noi am fi nedrepţi!”"
    },
    {
      "resource_id": 782,
      "text": "Când n‑au mai avut nici o nădejde în privinţa lui<sup foot_note=199674>1</sup>, s‑au tras deoparte ca să se sfătuiască. A zis cel mai mare dintre ei: „Oare nu ştiţi că tatăl vostru a făcut legământ cu voi înaintea lui Allah? Şi [nu vă amintiţi] cum l‑aţi pierdut voi pe Iosif mai înainte? Eu nu voi pleca din [acest] pământ până ce nu‑mi va îngădui tatăl meu sau până ce Allah nu va judeca în favoarea mea<sup foot_note=199675>2</sup>, căci El este cel mai bun dintre judecători!"
    },
    {
      "resource_id": 782,
      "text": "Întoarceţi‑vă<sup foot_note=199676>1</sup> la tatăl vostru şi spuneţi‑i: „O, tată al nostru! Fiul tău a furat. Noi nu facem mărturie decât pentru ceea ce ştim şi noi nu ne‑am putut păzi de cele nevăzute!<sup foot_note=199677>2</sup>"
    },
    {
      "resource_id": 782,
      "text": "Întreabă cetatea în care am fost şi caravana cu care am venit! Noi nu spunem decât adevărul!”"
    },
    {
      "resource_id": 782,
      "text": "A zis [Iacob]:<sup foot_note=199678>1</sup> „Ba mai degrabă sufletele voastre au născocit ceva rău pentru voi! Dar răbdare cuviincioasă! Poate că Allah mi‑i va aduce pe toţi<sup foot_note=199679>2</sup>! Căci El este cel Atoateştiutor [şi] Înţelept [Al‑’Alim, Al‑Hakim]!”"
    },
    {
      "resource_id": 782,
      "text": "S‑a întors de la ei şi a zis: „Cât de rău îmi pare pentru Iosif!” Şi ochii lui s‑au albit<sup foot_note=199680>1</sup> de tristeţe şi el era mâhnit."
    },
    {
      "resource_id": 782,
      "text": "Au zis ei<sup foot_note=199681>1</sup>: „Pe Allah! Tu nu vei conteni să‑l pomeneşti pe Iosif, până ce nu te vei sfârşi<sup foot_note=199682>2</sup> şi nu vei fi printre cei morţi!”"
    },
    {
      "resource_id": 782,
      "text": "A răspuns el<sup foot_note=199683>1</sup>: „Însă eu nu mă plâng decât numai faţă de Allah pentru supărarea şi mâhnirea mea, căci eu ştiu de la Allah ceea ce voi nu ştiţi!"
    },
    {
      "resource_id": 782,
      "text": "O, fiii mei! Purcedeţi şi căutaţi‑i pe Iosif şi pe fratele său şi nu vă pierdeţi nădejdea în îndurarea lui Allah! Nu‑şi pierde nădejdea în îndurarea lui Allah decât neamul de necredincioşi!”."
    },
    {
      "resource_id": 782,
      "text": "Şi când au intrat la el [la Iosif], au zis ei: „O, Al‑Aziz! S‑a abătut nenorocirea asupra noastră şi asupra familiei noastre<sup foot_note=199684>1</sup> şi nu venim decât cu o marfă lipsită de mare valoare! Deci dă‑ne nouă o măsură plină şi fă‑ţi şi milostenie cu noi, căci Allah îi răsplăteşte pe cei milostivi!”."
    },
    {
      "resource_id": 782,
      "text": "A zis<sup foot_note=199685>1</sup>: „Oare ştiţi ce aţi făcut cu Iosif şi cu fratele său, când aţi fost neştiutori?”"
    },
    {
      "resource_id": 782,
      "text": "Au răspuns ei: „Oare tu eşti cu adevărat Iosif!?” A zis el: „Eu sunt Iosif iar acesta este fratele meu! Allah Şi‑a revărsat harul asupra noastră<sup foot_note=199686>1</sup>. Cei care au frică<sup foot_note=199687>2</sup> şi au răbdare<sup foot_note=199688>3</sup>... Allah nu pierde răsplata celor binefăcători!”"
    },
    {
      "resource_id": 782,
      "text": "Au zis ei: „Pe Allah! Într‑adevăr, Allah te‑a preferat pe tine nouă, iar noi am fost supuşi greşelii!”"
    },
    {
      "resource_id": 782,
      "text": "A zis el<sup foot_note=199689>1</sup>: „Astăzi nu mai este nici o dojană împotriva voastră! Allah să vă ierte, căci El este cel mai milostiv dintre cei milostivi!"
    },
    {
      "resource_id": 782,
      "text": "Duceţi‑vă cu această cămaşă a mea şi puneţi‑o pe faţa tatălui meu, şi el va deveni din nou văzător. Şi veniţi la mine cu tot neamul vostru!”."
    },
    {
      "resource_id": 782,
      "text": "Când caravana a părăsit [Egiptul]<sup foot_note=199690>1</sup>, tatăl lor a zis: „Eu simt mirosul lui Iosif, chiar dacă‑mi spuneţi că aiurez!”."
    },
    {
      "resource_id": 782,
      "text": "Iar ei i‑au răspuns<sup foot_note=199691>1</sup>: „Pe Allah, tu eşti încă în vechea ta rătăcire!”"
    },
    {
      "resource_id": 782,
      "text": "Şi când a sosit binevestitorul, a pus‑o peste faţa lui şi el a devenit din nou văzător. Şi a zis [Iacob]: „Nu v‑am spus că eu ştiu de la Allah ceea ce voi nu ştiţi?”"
    },
    {
      "resource_id": 782,
      "text": "Iar ei au zis<sup foot_note=199692>1</sup>: „O, tată al nostru! Roagă‑te pentru iertarea greşalelor noastre, căci noi am fost păcătoşi!”."
    },
    {
      "resource_id": 782,
      "text": "El<sup foot_note=199693>1</sup> le‑a răspuns: „Voi cere de la Domnul meu iertare pentru voi, căci El este Iertător, Îndurător [Al‑Ghafur, Ar‑Rahim]!”."
    },
    {
      "resource_id": 782,
      "text": "Şi când au intrat la Iosif,<sup foot_note=199694>1</sup> i‑a primit el pe părinţii săi<sup foot_note=199695>2</sup> şi a zis: „Intraţi în Egipt – cu voia lui Allah – în siguranţă!<sup foot_note=199696>3</sup>”"
    },
    {
      "resource_id": 782,
      "text": "Şi el i‑a ridicat pe părinţii săi pe tron şi au căzut [cu toţii] dinaintea lui, prosternându‑se<sup foot_note=199697>1</sup>, iar el<sup foot_note=199698>2</sup> a zis: „O, tată! Acesta<sup foot_note=199699>3</sup> e ste t âlcul v edeniei m ele d e o dinioară.<sup foot_note=199700>4</sup> Domnul meu a făcut‑o să fie adevăr şi a fost bun cu mine, căci m‑a scos din temniţă, iar pe voi v‑a adus din pustietate, după ce Şeitan a iscat pizmă între mine şi fraţii mei. Domnul meu este binevoitor cu ceea ce voieşte. El este Cel Atoateştiutor [şi] Înţelept [Al‑’Alim, Al‑Hakim]!"
    },
    {
      "resource_id": 782,
      "text": "Doamne! Tu mi‑ai dat putere şi m‑ai învăţat tâlcuirea vedeniilor! Tu eşti Creatorul cerurilor şi pământului! Tu eşti Ocrotitorul meu în această lume şi în Lumea de Apoi! Ia‑mi viaţa când eu sunt în totală supunere [musulman] şi alătură‑mă celor evlavioşi<sup foot_note=199701>1</sup>!”"
    },
    {
      "resource_id": 782,
      "text": "Aceasta<sup foot_note=199702>1</sup> este una dintre istoriile neştiute<sup foot_note=199703>2</sup>, pe care Noi ţi‑o revelăm.<sup foot_note=199704>3</sup> Tu nu ai fost lângă ei<sup foot_note=199705>4</sup>, atunci când s‑au adunat cu toţii şi au viclenit<sup foot_note=199706>5</sup>."
    },
    {
      "resource_id": 782,
      "text": "Şi cei mai mulţi oameni nu vor crede, chiar dacă tu o doreşti."
    },
    {
      "resource_id": 782,
      "text": "Şi tu nu le ceri vreo răsplată pentru aceasta, căci el<sup foot_note=199707>1</sup> nu este decât îndemnare pentru toate lumile."
    },
    {
      "resource_id": 782,
      "text": "Şi câte semne sunt în cer şi pre pământ, pe lângă care [oamenii] trec, întorcându‑şi faţa de la ele!"
    },
    {
      "resource_id": 782,
      "text": "Iar cei mai mulţi dintre ei nu cred în Allah, fără să‑I facă Lui asociaţi<sup foot_note=199708>1</sup>!"
    },
    {
      "resource_id": 782,
      "text": "Oare sunt ei<sup foot_note=199709>1</sup> siguri că nu va veni o nenorocire a osândei lui Allah<sup foot_note=199710>2</sup> sau că Ceasul nu va veni pe neaşteptate, fără ca ei să‑şi dea seama?"
    },
    {
      "resource_id": 782,
      "text": "Spune<sup foot_note=199711>1</sup>: „Aceasta este calea mea! Eu chem la Allah, eu şi cei care m‑au urmat, bizuindu‑ne pe dovadă limpede! Mărire lui Allah! Iar eu nu sunt dintre politeişti!”"
    },
    {
      "resource_id": 782,
      "text": "Şi nu am trimis înainte de tine decât bărbaţi – dintre locuitorii cetăţilor – cărora le‑am trimis revelaţii. Oare ei<sup foot_note=199712>1</sup> nu umblă pe acest pământ, ca să vadă care a fost sfârşitul celor de dinaintea lor? Sălaşul din Lumea de Apoi este mai bun pentru aceia care au frică. Oare voi nu pricepeţi?"
    },
    {
      "resource_id": 782,
      "text": "Chiar şi când trimişii şi‑au pierdut nădejdea şi au crezut că au fost socotiţi minţiţi, a venit la ei ajutorul Nostru<sup foot_note=199713>1</sup>. Şi au fost mântuiţi aceia care Noi am voit.<sup foot_note=199714>2</sup> Însă pedeapsa Noastră nu va fi îndepărtată de la neamul celor nelegiuiţi!"
    },
    {
      "resource_id": 782,
      "text": "În istoria lor<sup foot_note=199715>1</sup> a fost pildă pentru cei dăruiţi cu minte. El<sup foot_note=199716>2</sup> nu este o poveste care să fie născocită, ci, dimpotrivă, este întărirea celor dinaintea lui şi tâlcuirea tuturor lucrurilor, călăuză şi îndrumare pentru oamenii care cred<sup foot_note=199717>3</sup>!"
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "12" }
  }
}
