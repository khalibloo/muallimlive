{
  "translations": [
    { "resource_id": 795, "text": "ߣߌ߫ ߛߊ߲ ߝߙߊ߫ ߘߊ߫ ߕߎ߬ߡߊ ߡߍ߲." },
    {
      "resource_id": 795,
      "text": "ߊ߬ ߣߌ߫ ߣߌ߫ ߖߊ߯ߓߊߟߌ ߟߎ߬ ߖߍ߲ߛߍ߲߫ ߘߊ߫ ߕߎ߬ߡߊ ߡߍ߲."
    },
    {
      "resource_id": 795,
      "text": "ߊ߬ ߣߌ߫ ߣߌ߫ ߟߌ߲ߓߊ߲ ߠߎ߫ ߥߎ߲߬ߝߊ߲߬ ߘߊ߫ ߕߎ߬ߡߊ ߡߍ߲."
    },
    {
      "resource_id": 795,
      "text": "ߊ߬ ߣߌ߫ ߣߌ߫ ߛߊ߬ߙߌ ߟߎ߬ ߘߐߖߍ߯ߙߍ߫ ߘߊ߫ ߕߎ߬ߡߊ ߡߍ߲."
    },
    {
      "resource_id": 795,
      "text": "ߣߌߡߊ ߘߴߊ߬ ߟߐ߲߫ ߊ߬ ߞߊ߬ ߡߍ߲ ߢߍߓߌ߬ߟߊ߬ ߸ ߊ߬ ߣߴߊ߬ ߞߊ߬ ߡߍ߲ ߕߡߊߣߊ߫."
    },
    {
      "resource_id": 795,
      "text": "ߤߍ߲߬ ߌߟߋ߬ ߡߐ߰ߣߍ߲ ߸ ߡߋ߬ߘߋ ߞߵߌ ߜߍߙߍ߲ߞߍ߫ ߌ ߡߊ߰ߙߌ߫ ߞߊ߬ߡߙߊ߬ߒߞߋ ߡߊ߬؟."
    },
    { "resource_id": 795, "text": "ߏ߬ ߡߍ߲ ߞߵߌ ߘߊ߲߫ ߞߵߌ ߟߊߞߢߊ߫ ߞߵߌ ߟߊߕߋߟߋ߲߫." },
    {
      "resource_id": 795,
      "text": "ߊ߬ ߞߵߌ ߛߌ߰ ߢߐ߲߮ ߘߟߊ߫ ߛߊߥߎߙߊ߫ ߘߐ߫ ߸ ߡߍ߲ ߞߵߊ߬ ߘߌߦߊ߫."
    },
    {
      "resource_id": 795,
      "text": "ߞߏ߬ߣߌ߲߬ ߌ߬ߦߏ߯ ߞߟߋ߫ ߸ ߊߟߎ߫ ߦߋ߫ ߛߙߊ߬ߟߌ߬ ߞߏ ߟߋ߬ ߡߊߛߐ߬ߛߐ߬ ߟߊ߫؟."
    },
    {
      "resource_id": 795,
      "text": "ߊ߬ ߘߏ߲߬ ߖߊ߯ߕߋ߬ ߸ ߞߣߐ߬ߜߍ߲߬ߓߊ߮ ߟߎ߫ ߟߵߊߟߎ߫ ߟߊ߫."
    },
    {
      "resource_id": 795,
      "text": "ߏ߬ ߟߎ߬ ߦߋ߫ ߞߊ߬ߡߙߊ߬ߒߞߋ߫ ߛߓߍߟߌߟߊ ߟߎ߫ ߟߋ߬ ߘߌ߫."
    },
    { "resource_id": 795, "text": "ߏ߬ ߟߎ߫ ߞߵߊߟߎ߫ ߗߋߥߊߟߌ ߟߎ߬ ߟߐ߲߫." },
    { "resource_id": 795, "text": "ߖߊ߯ߕߋ߬ ߸ ߢߌ߬ߡߦߊ߬ߟߊ ߟߎ߫ ߟߋ߬ ߣߍߡߊ ߘߐ߫." },
    { "resource_id": 795, "text": "ߖߊߡߙߎ ߟߎ߫ ߟߋ߬ ( ߥߊߕߐ߫ ) ߥߋ߲߯ߓߋ ߘߐ߫." },
    { "resource_id": 795, "text": "ߏ߬ ߟߎ߫ ߘߏ߲߬ߕߐ߫ ߦߋ߲߬ ߠߋ߬ ߛߙߊ߬ߟߌ ߟߏ߲." },
    { "resource_id": 795, "text": "ߊ߬ߟߎ߫ ߘߏ߲߬ ߕߍ߫ ߝߘߏ߬ߕߊ߫ ߟߎ߫ ߘߌ߫ ߦߋ߲߬ ߡߊ߬." },
    { "resource_id": 795, "text": "ߡߎ߲߬ ߞߵߌ ߟߊߟߐ߲ߠߌ߲߫ ߛߙߊ߬ߟߌ ߟߏ߲ ߠߊ߫؟." },
    {
      "resource_id": 795,
      "text": "ߏ߬ ߞߐ߫ ߕߎ߲߯ ߸ ߡߎ߲߬ ߞߵߌ ߟߊߟߐ߲ߠߌ߲߫ ߛߙߊ߬ߟߌ ߟߏ߲ ߠߊ߫؟."
    },
    {
      "resource_id": 795,
      "text": "ߏ߬ ߟߏ߲ ߠߋ߬ ߸ ߣߌߡߊ ߘߏ߫ ߕߍ߫ ߝߏߦߌ߫ ߡߙߊ߬ ߟߊ߫ ߣߌߡߊ߫ ߜߘߍ߫ ߦߋ߫ ، ߏ߬ ߟߏ߲ ߞߏ߬ߣߌ߲ ߸ ߥߊߟߌߢߊ ߦߋ߫ ߊߟߊ߫ ߟߋ߬ ( ߘߐߙߐ߲߫ ) ߓߟߏ߫."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "82" }
  }
}
