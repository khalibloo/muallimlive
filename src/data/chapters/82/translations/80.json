{
  "translations": [
    { "resource_id": 80, "text": "ആകാശം പൊട്ടിപ്പിളരുമ്പോള്‍," },
    { "resource_id": 80, "text": "നക്ഷത്രങ്ങള്‍ ഉതിര്‍ന്നു വീഴുമ്പോള്‍," },
    { "resource_id": 80, "text": "കടലുകള്‍ കര തകര്‍ത്തൊഴുകുമ്പോള്‍," },
    { "resource_id": 80, "text": "കുഴിമാടങ്ങള്‍ കീഴ്മേല്‍ മറിയുമ്പോള്‍," },
    {
      "resource_id": 80,
      "text": "ഓരോ ആത്മാവും താന്‍ നേരത്തെ പ്രവര്‍ത്തിച്ചതും പിന്നേക്ക് മാറ്റി വെച്ചതും എന്തെന്നറിയും."
    },
    {
      "resource_id": 80,
      "text": "അല്ലയോ മനുഷ്യാ, അത്യുദാരനായ നിന്റെ നാഥന്റെ കാര്യത്തില്‍ നിന്നെ ചതിയില്‍ പെടുത്തിയതെന്താണ്?"
    },
    {
      "resource_id": 80,
      "text": "അവനോ, നിന്നെ സൃഷ്ടിക്കുകയും ശ്രദ്ധയോടെ ചിട്ടപ്പെടുത്തുകയും, എല്ലാം സന്തുലിതമാക്കുകയും ചെയ്തവന്‍."
    },
    {
      "resource_id": 80,
      "text": "താനുദ്ദേശിച്ച വിധം നിന്നെ രൂപപ്പെടുത്തിയവന്‍."
    },
    {
      "resource_id": 80,
      "text": "അല്ല; എന്നിട്ടും നിങ്ങള്‍ രക്ഷാശിക്ഷാ നടപടികളെ തള്ളിപ്പറയുന്നു."
    },
    {
      "resource_id": 80,
      "text": "സംശയമില്ല; നിങ്ങളെ നിരീക്ഷിക്കുന്ന ചില മേല്‍നോട്ടക്കാരുണ്ട്"
    },
    { "resource_id": 80, "text": "സമാദരണീയരായ ചില എഴുത്തുകാര്‍." },
    { "resource_id": 80, "text": "നിങ്ങള്‍ ചെയ്യുന്നതൊക്കെയും അവരറിയുന്നു." },
    {
      "resource_id": 80,
      "text": "സുകര്‍മികള്‍ സുഖാനുഗ്രഹങ്ങളില്‍ തന്നെയായിരിക്കും; തീര്‍ച്ച."
    },
    { "resource_id": 80, "text": "കുറ്റവാളികള്‍ ആളിക്കത്തുന്ന നരകത്തീയിലും." },
    { "resource_id": 80, "text": "വിധിദിനത്തില്‍ അവരതിലെത്തിച്ചേരും." },
    {
      "resource_id": 80,
      "text": "അവര്‍ക്ക് അതില്‍നിന്ന് മാറി നില്‍ക്കാനാവില്ല."
    },
    { "resource_id": 80, "text": "വിധിദിനം എന്തെന്ന് നിനക്കെന്തറിയാം?" },
    {
      "resource_id": 80,
      "text": "വീണ്ടും ചോദിക്കട്ടെ: വിധിദിനമെന്തെന്ന് നിനക്കെന്തറിയാം?"
    },
    {
      "resource_id": 80,
      "text": "ആര്‍ക്കും മറ്റൊരാള്‍ക്കുവേണ്ടി ഒന്നും ചെയ്യാനാവാത്ത ദിനമാണത്. അന്ന് തീരുമാനാധികാരമൊക്കെ അല്ലാഹുവിന് മാത്രമായിരിക്കും."
    }
  ],
  "meta": {
    "translation_name": "Muhammad Karakunnu and Vanidas Elayavoor",
    "author_name": "Muhammad Karakunnu and Vanidas Elayavoor",
    "filters": { "resource_id": 80, "chapter_number": "82" }
  }
}
