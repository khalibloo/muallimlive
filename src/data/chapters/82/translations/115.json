{
  "translations": [
    { "resource_id": 115, "text": "Idan sama ta tsãge." },
    { "resource_id": 115, "text": "Kuma idan taurãri suka wãtse." },
    { "resource_id": 115, "text": "Kuma idan tẽkuna aka facce su." },
    { "resource_id": 115, "text": "Kuma idan kaburbura aka tõne su." },
    {
      "resource_id": 115,
      "text": "Rai yã san abin da ya gabatar, da abin da yã jinkirtar."
    },
    {
      "resource_id": 115,
      "text": "Yã kai mutum! Mẽ ya rũɗe ka game da Ubangijinka, Mai karamci."
    },
    {
      "resource_id": 115,
      "text": "Wanda Ya halitta ka sa'an nan ya daidaitã ka, Ya kuma tsakaitã ka."
    },
    {
      "resource_id": 115,
      "text": "A cikin kõwace irin sũra Ya so Ya ginã ka a kanta."
    },
    {
      "resource_id": 115,
      "text": "A'aha, bã haka ba, kuna ƙaryatãwa game da sakamako!"
    },
    { "resource_id": 115, "text": "Lalle ne, a kanku, haƙiƙa akwai matsara." },
    { "resource_id": 115, "text": "Mãsu daraja, marubũta." },
    { "resource_id": 115, "text": "Sunã sanin abin da kuke aikatãwa." },
    {
      "resource_id": 115,
      "text": "Lalle ne, mãsu ɗã'ã ga Allah, dãhir, suna cikin ni'ima."
    },
    {
      "resource_id": 115,
      "text": "Kuma lalle ne, fãjirai, dãhir, sunã cikin Jahĩm."
    },
    { "resource_id": 115, "text": "Zã su shigẽ ta a rãnar sakamako." },
    { "resource_id": 115, "text": "Bã zã su faku daga gare ta ba." },
    {
      "resource_id": 115,
      "text": "Kuma mẽ ya sanar da kai abin da ake cẽ wa ranar sakamako?"
    },
    {
      "resource_id": 115,
      "text": "Sa'an nan, mẽ ya sanar da kai abin da ake cẽ wa rãnar sakamako?"
    },
    {
      "resource_id": 115,
      "text": "Rãnã ce da wani rai ba ya iya mallakar kõme dõmin wani rai al'amari, a rãnar nan, ga Allah (ɗai) yake."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "82" }
  }
}
