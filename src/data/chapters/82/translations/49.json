{
  "translations": [
    { "resource_id": 49, "text": "Mbingu itapo chanika," },
    { "resource_id": 49, "text": "Na nyota zitapo tawanyika," },
    { "resource_id": 49, "text": "Na bahari zitakapo pasuliwa," },
    { "resource_id": 49, "text": "Na makaburi yatapo fukuliwa," },
    {
      "resource_id": 49,
      "text": "Hapo kila nafsi itajua ilicho tanguliza, na ilicho bakisha nyuma."
    },
    {
      "resource_id": 49,
      "text": "Ewe mwanaadamu! Nini kilicho kughuri ukamwacha Mola wako Mlezi Mtukufu?"
    },
    {
      "resource_id": 49,
      "text": "Aliye kuumba, akakuweka sawa, akakunyoosha,"
    },
    {
      "resource_id": 49,
      "text": "Katika sura yoyote aliyo ipenda akakujenga."
    },
    {
      "resource_id": 49,
      "text": "Sivyo hivyo! Bali nyinyi mnaikanusha Siku ya Malipo."
    },
    {
      "resource_id": 49,
      "text": "Na hakika bila ya shaka wapo walinzi juu yenu,"
    },
    { "resource_id": 49, "text": "Waandishi wenye hishima," },
    { "resource_id": 49, "text": "Wanayajua mnayo yatenda." },
    {
      "resource_id": 49,
      "text": "Hakika wema bila ya shaka watakuwa katika neema,"
    },
    {
      "resource_id": 49,
      "text": "Na hakika waovu bila ya shaka watakuwa Motoni;"
    },
    { "resource_id": 49, "text": "Wataingia humo Siku ya Malipo." },
    { "resource_id": 49, "text": "Na hawatoacha kuwamo humo." },
    {
      "resource_id": 49,
      "text": "Na nini kitakacho kujuulisha Siku ya Malipo ni siku gani?"
    },
    {
      "resource_id": 49,
      "text": "Tena nini kitakacho kujuulisha Siku ya Malipo ni siku gani?"
    },
    {
      "resource_id": 49,
      "text": "Siku ambayo nafsi haitakuwa na madaraka yoyote juu ya nafsi; na amri yote siku hiyo ni ya Mwenyezi Mungu tu."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "82" }
  }
}
