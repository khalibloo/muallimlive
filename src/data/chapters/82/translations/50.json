{
  "translations": [
    { "resource_id": 50, "text": "வானம் பிளந்து விடும்போது" },
    { "resource_id": 50, "text": "நட்சத்திரங்கள் உதிர்ந்து விழும்போது-" },
    {
      "resource_id": 50,
      "text": "கடல்கள் (பொங்கி ஒன்றால் ஒன்று) அகற்றப்படும் போது,"
    },
    { "resource_id": 50, "text": "கப்றுகள் திறக்கப்படும் போது," },
    {
      "resource_id": 50,
      "text": "ஒவ்வோர் ஆத்மாவும், அது எதை முற்படுத்தி (அனுப்பி) வைத்தது, எதைப் பின்னே விட்டுச் சென்றது என்பதை அறிந்து கொள்ளும்."
    },
    {
      "resource_id": 50,
      "text": "மனிதனே! கொடையாளனான சங்கை மிக்க உன் இறைவனுக்கு மாறு செய்யும்படி உன்னை மருட்டி விட்டது எது?"
    },
    {
      "resource_id": 50,
      "text": "அவன்தான் உன்னைப்படைத்து, உன்னை ஒழுங்குபடுத்தி; உன்னைச் செவ்வையாக்கினான்."
    },
    {
      "resource_id": 50,
      "text": "எந்த வடிவத்தில் அவன் விரும்பினானோ (அதில் உன் உறுப்புகளைப்) பொருத்தினான்."
    },
    {
      "resource_id": 50,
      "text": "இவ்வாறிருந்தும் நீங்கள் (கியாம) நாளைப் பொய்ப்பிக்கின்றீர்கள்."
    },
    {
      "resource_id": 50,
      "text": "நிச்சயமாக, உங்கள் மீது பாது காவலர்கள் (நியமிக்கப்பட்டு) இருக்கின்றனர்."
    },
    { "resource_id": 50, "text": "(அவர்கள்) கண்ணியம் வாய்ந்த எழுத்தாளர்கள்." },
    { "resource_id": 50, "text": "நீங்கள் செய்கிறதை அவர்கள் அறிகிறார்கள்." },
    {
      "resource_id": 50,
      "text": "நிச்சயமாக நல்லவர்கள் நயீம் என்னும் சுவர்க்கத்தில் இருப்பார்கள்."
    },
    {
      "resource_id": 50,
      "text": "இன்னும், நிச்சயமாக, தீமை செய்தவர்கள் நரகத்தில் இருப்பார்கள்."
    },
    {
      "resource_id": 50,
      "text": "நியாயத்தீர்ப்பு நாளில் அவர்கள் அதில் பிரவேசிப்பார்கள்."
    },
    {
      "resource_id": 50,
      "text": "மேலும், அவர்கள் அதிலிருந்து (தப்பித்து) மறைந்து விட மாட்டார்கள்."
    },
    {
      "resource_id": 50,
      "text": "நியாயத் தீர்ப்பு நாள் என்ன வென்று உமக்கு அறிவிப்பது எது?"
    },
    {
      "resource_id": 50,
      "text": "பின்னும் - நியாயத் தீர்ப்பு நாள் என்ன என்று உமக்கு அறிவிப்பது எது?"
    },
    {
      "resource_id": 50,
      "text": "அந்நாளில் ஓர் அத்மா பிறிதோர் ஆத்மாவுக்கு எதுவும் செய்ய சக்தி பெறாது, அதிகாரம் முழுவதும் அன்று அல்லாஹ்வுக்கே."
    }
  ],
  "meta": {
    "translation_name": "Jan Trust Foundation",
    "author_name": "Jan Trust Foundation",
    "filters": { "resource_id": 50, "chapter_number": "82" }
  }
}
