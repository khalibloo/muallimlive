{
  "translations": [
    {
      "resource_id": 106,
      "text": "Алиф-лāм-мūм<sup foot_note=113629>1</sup>."
    },
    {
      "resource_id": 106,
      "text": "Жайна охьадоссор /ду хIара/‚ шена чохь шеко йоцуш‚ Iаламийн Дегара<sup foot_note=113630>1</sup>."
    },
    {
      "resource_id": 106,
      "text": "Я цара олу: \"Цо (Мухьаммада) кхоьллина /харцдерг/ ду иза\"? ХIаъ‚ иза бакъдерг ду хьан Кхиош-кхобучуьнгара ахь къомана кхерам тасархьама‚ хьол хьалха шайга цхьа а кхерамча веана воцчу‚ уьш нийсачу новкъа хIуттур бацара-те?"
    },
    {
      "resource_id": 106,
      "text": "Дела ву Ша стигланаш а‚ латта а, цу шинна юккъехь мел дерг а кхоьллинарг ялх дийнахь<sup foot_note=113631>1</sup>‚ тIаккха дIанисвелира Иза Iарша<sup foot_note=113632>2</sup>тIехь. Ма вац шуна Иза воцург цхьа а вали а (доттагI)‚ цхьа а гIодаккхархо а‚ аш ойла ца йо-те?"
    },
    {
      "resource_id": 106,
      "text": "Омра дIасадоькъу Цо стиглара лаьтта тIе‚ тIаккха иза (омра) Цунна тIе айло дийнахь‚ шен барам эзар шо долуш аш дагардечу кепара."
    },
    {
      "resource_id": 106,
      "text": "Иза ву хьуламехьдерг а, гучахьдерг а хууш верг а. Веза верг а‚ къинхетаме верг а /ву Иза/."
    },
    {
      "resource_id": 106,
      "text": "Иза ву Ша мел кхоьллинарг хазчу куьцара дина. Адам кхолла волавелла Иза поппарах."
    },
    {
      "resource_id": 106,
      "text": "ТIаккха цуьнан т1аьхье хилийтира Цо ладамбоцчу хинан тIадамах<sup foot_note=113633>1</sup>."
    },
    {
      "resource_id": 106,
      "text": "ТIаккха Цо иза нисвира‚ Цо диллира цу чу Шен сих /са/‚ Цо хилийтира шуна хазар а‚ бIаьрса а‚ дегнаш а. Ма кIеззиг ду-кх аш шукур дийриг."
    },
    {
      "resource_id": 106,
      "text": "Цара элира: \"Тхо дайча лаьттахь<sup foot_note=113634>1</sup>‚ тхо керлачу кхолларехь хир дуй (юхадендийр дуй)?\" ХIаъ‚ уьш шайн Кхиош-кхобучунна дуьхьалкхетарна керстахили."
    },
    {
      "resource_id": 106,
      "text": "Ахь āла: \"Долуьйтур ду шу даларан малико<sup foot_note=113635>1</sup>‚ ша шуна тIе хIоттина долчу‚ тIаккха шайн Кхиош-кхобучунна тIе шу дIадерзор ду."
    },
    {
      "resource_id": 106,
      "text": "Хьуна гуш балхьара и къинош дийнарш шайн кортош охьатаIина шайн Кхиош-кхобучунна хьалхахь /олуш/: \"Тхан Кхиош-кхобург‚ гина тхуна‚ хезна тхуна‚ юхадерзадехь тхо /дуьнен чу/ −дика Iамал йийр яра оха‚ тхо /хIинца шеко йоццуш/ тешна ду\"."
    },
    {
      "resource_id": 106,
      "text": "Тхуна лиънехьара, Оха лур бара хIор сине шен нийса некъ‚ делахь а, бакъхили-кх Соьгара дош: \"Юзанне а юзор ма ю Ас жоьжахати жинех а, нахах а- /царах Далла 1еса хиллачарах/ массарах а\"."
    },
    {
      "resource_id": 106,
      "text": "Iовша /Iазап/ хIокху шайн /къемат/ денна дуьхьалкхетар аш дицдарна - Оха шу а дицдина. Iовша гуттаренан Iазап шаьш /дуьненахь/ деш хилларг бахьанехь."
    },
    {
      "resource_id": 106,
      "text": "Баккъалла а, тешаш бу Тхан аятех, шайна уьш хьехийча, сужудане бегаш берш‚ шайн Кхиош-кхобучунна хастам барца тасбахь деш берш‚ шаьш кура а ца бовлуш."
    },
    {
      "resource_id": 106,
      "text": "Церан агIонаш айло /буьйшачу/ меттигашкара<sup foot_note=113636>1</sup>‚ шайн Кхиош-кхобучуьнга кхойкху цара (Цуьнан Iазапах) кхерарца а‚ (Цуьнан къинхетаме) догдахарца а‚ Оха шайна деллачу рицIкъех /дикчу агIора/ харжаш йо цара."
    },
    {
      "resource_id": 106,
      "text": "Ца хаьа синна‚ хIун шайна хьулйина ю бIаьргашна езачарах шаьш йина хиллачу Iамална дуьхьал."
    },
    {
      "resource_id": 106,
      "text": "Ткъа муъмин стаг хилла песакх<sup foot_note=113637>1</sup>стагах тера? Нис ца ло уьш<sup foot_note=113638>2</sup>."
    },
    {
      "resource_id": 106,
      "text": "Ткъа ийман диллинарш а‚ дика Iамалш йинарш а −царна бошмаш ю чугIойла‚ хьешана санна кечйина йолу цара йина хилла Iамал бахьанехь."
    },
    {
      "resource_id": 106,
      "text": "Ткъа песакх хилларш а −церан чугIойла /жоьжахатин/ цIе ю. Царна цу чуьра арабовла мел лии, −цу чу юхаберзор бу уьш‚ цаьрга эр ду: \"Iовша шайна цIеран Iазап‚ шаьш иза харцдеш хилла долу\"."
    },
    {
      "resource_id": 106,
      "text": "Оха Iовшанне а Iовшийтур ма ду цаьрга дайа Iазап<sup foot_note=113639>1</sup>/эхартан/ доккха Iазапал хьалха, юхабоьрзур бацара-те уьш /къиношдечух/."
    },
    {
      "resource_id": 106,
      "text": "Ткъа мила ву зуламе шен Кхиош-кхобучун аяташ шена хьехадеш тIаккха царах дIавоьрзуш волчул? Баккъалла а, Тхо къинош диначаьргара бекхам оьцур берш ма ду."
    },
    {
      "resource_id": 106,
      "text": "Оха деллера Мусага жайна −хьо ма хилалахь шеконехь цуьнца вовшахкхетарна<sup foot_note=113640>1</sup>. Оха хилийтира цунах (Тавратах) нийса некъ Исраилан кIенташна."
    },
    {
      "resource_id": 106,
      "text": "Оха хилийтира царах имамаш‚ шаьш нисбелла болу Тхан омраца, шаьш собаре хиллачул тIаьхьа. Уьш хилира Тхан аятех ч1ог1а тешаш."
    },
    {
      "resource_id": 106,
      "text": "Баккъалла а, хьан Кхиош-кхобучо къастор ду царна юккъехь къематдийнахь церан хиллачу хилпалонехь."
    },
    {
      "resource_id": 106,
      "text": "Ткъа Оха царал хьалха мел хIаллакйинчу тIаьхьенаша а нис ца бо-те уьш /бакъдолчунна тIе/? Уьш д1асалелаш ма бу церан гIишлошкахула. Баккъалла а, цу чохь /Тхо бакъхиларан/ делилаш ду-кх! Царна ца хозу-те?"
    },
    {
      "resource_id": 106,
      "text": "Царна ца хаьа-те Оха д1алоллу хи /дакъаделла/ этIачу лаьттана тIе‚ цуьнца ялта арадолуьйту −цунах ма дуу церан бежнаша а‚ цара шаьш а?! Царна ца го-те?"
    },
    {
      "resource_id": 106,
      "text": "Цара (дин харцдечара) олу: \"Маца хир бу /шуна/ толам<sup foot_note=113641>1</sup>/тхуна тIехь/, шу бакълуьйш хиллехь?\""
    },
    {
      "resource_id": 106,
      "text": "Ахь āла: \"Толаман дийнахь пайда бийр бац цатешачарна церан иймано‚ уьш тIаьхьатоттур а бац\" /тōба дан/."
    },
    {
      "resource_id": 106,
      "text": "ДIаверза царах‚ хьоьжуш Iелахь‚ уьш бу хьуна хьоьжуш Iеш."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "32" }
  }
}
