{
  "translations": [
    { "resource_id": 55, "text": "Alif. Laam. Miym." },
    {
      "resource_id": 55,
      "text": "Bu kitobning nozil qilinishi, unda hech shak-shubha yo`q, olamlarning Robbi tomonidandir."
    },
    {
      "resource_id": 55,
      "text": "Yoki, uning o`zi to`qib olgan, derlarmi?! Yo`q! U sendan oldin o`zlariga hech ogohlantirguvchi kelmagan qavmni ogohlantirishing uchun Robbingdan (kelgan) haqdir. Shoyadki, ular hidoyat topsalar."
    },
    {
      "resource_id": 55,
      "text": "Alloh osmonlaru Yerni va ular orasidagi narsalarni olti kunda yaratib, so`ngra (Zoti va ulug`ligiga munosib suratda) Arshga yuksalgan Zotdir. Siz uchun undan o`zga do`st ham, shafoatchi ham yo`qdir. Axir, eslamaysizlarmi?!<sup foot_note=\"170983\">1</sup>"
    },
    {
      "resource_id": 55,
      "text": "U zot osmondan yergacha barcha ishning tadbirini qilur. So`ngra o`sha (ish) miqdori siz sanayotgan hisobda ming yilga teng bo`lgan kunda Unga chiqar.<sup foot_note=\"170984\">1</sup>"
    },
    {
      "resource_id": 55,
      "text": "Ana shu Zot g`oyibniyu hozirni bilguvchi, Aziyzu Rohiymdir."
    },
    {
      "resource_id": 55,
      "text": "U O`zi yaratgan har bir narsani go`zal etgan va insonni yaratishni loydan boshlagan Zotdir."
    },
    {
      "resource_id": 55,
      "text": "So`ngra, uning naslini haqir bir suvdan ajrab chiqadigan qildi."
    },
    {
      "resource_id": 55,
      "text": "So`ngra uni rostladi va uning ichiga O`z ruhidan pufladi. U sizlarga quloq, ko`zlar va dillar paydo qildi. Kamdan-kam shukr qilursizlar."
    },
    {
      "resource_id": 55,
      "text": "Ular: «Biz yer ostida yo`q bo`lib ketgach ham, yana yangitdan yaratilamizmi?!» derlar. Yo`q! Ular Robbilariga ro`baro` bo`lishni inkor qilguvchilardir."
    },
    {
      "resource_id": 55,
      "text": "Sen: «Sizlarga vakil qilingan o`lim farishtasi joningizni oladir. So`ngra Robbingizga qaytarilursiz», deb ayt.<sup foot_note=\"170985\">1</sup>"
    },
    {
      "resource_id": 55,
      "text": "Gunohkorlarning Robbilari huzurida boshlarini egib turib: «Ey Robbimiz, ko`rdik, eshitdik. Bas, bizni ortga qaytar, yaxshi amal qilamiz. Albatta, biz ishonib yetdik», deyishlarini ko`rsang edi."
    },
    {
      "resource_id": 55,
      "text": "Agar xohlaganimizda, har bir jonga o`z hidoyatini berar edik. Lekin Mendan: «Albatta, jahannamni jinlar va odamlarni jamlab to`ldirurman», degan so`z haq bo`ldi.<sup foot_note=\"170986\">1</sup>"
    },
    {
      "resource_id": 55,
      "text": "«Bas, totib ko`ringlar, ushbu kuningizda uchrashuvni unutganingiz tufayli Biz ham sizni unutdik. Qilib o`tgan amallaringiz tufayli mangu azobni toting!» deyilur."
    },
    {
      "resource_id": 55,
      "text": "Albatta, Bizning oyatlarimizga ular-la eslatma berilganda sajdaga yiqiladigan, Robbilariga hamd ila tasbih aytadigan va mutakabbirlik qilmaydiganlargina iymon keltirurlar.<sup foot_note=\"170987\">1</sup>"
    },
    {
      "resource_id": 55,
      "text": "Ularning yonboshlari yotar joydan yiroq bo`lur. Ular Robbilariga qo`rquv va umidvorlik ila duo qilurlar va o`zlariga rizq qilib bergan narsalarimizdan infoq qilurlar."
    },
    {
      "resource_id": 55,
      "text": "Bas, hech bir jon o`zlari uchun qilib o`tgan amallari mukofotiga berkitib qo`yilgan ko`z quvonchlarini bilmas.<sup foot_note=\"170988\">1</sup>"
    },
    {
      "resource_id": 55,
      "text": "Axir, mo`min bo`lgan odam fosiq bo`lgan odamdek bo`lurmi?! Teng bo`lmaslar."
    },
    {
      "resource_id": 55,
      "text": "Ammo, iymon keltirib, yaxshi amallarni qilganlarga, albatta ularga qilib o`tgan amallari uchun jannatul ma'vo manzildir."
    },
    {
      "resource_id": 55,
      "text": "Ammo fosiqlik qilganlar esa, bas, ularning joylari do`zaxdir. Har qachon undan chiqmoqni iroda qilsalar, unga qaytarilurlar va ularga: «O`zingiz yolg`onga chiqargan do`zaxning azobini toting», deyilur.<sup foot_note=\"170991\">1</sup>"
    },
    {
      "resource_id": 55,
      "text": "Albatta, Biz ularga buyuk azobdan oldin yaqin azobni tottiramiz. Shoyadki, qaytsalar.<sup foot_note=\"170992\">1</sup>"
    },
    {
      "resource_id": 55,
      "text": "Robbining oyatlari ila eslatilgan, so`ngra ulardan yuz o`girgan odamdan ham zolimroq odam bormi?! Albatta, Biz jinoyatchilardan intiqom olguvchilarmiz."
    },
    {
      "resource_id": 55,
      "text": "Batahqiq, Biz Musoga kitobni berdik. Bas, sen uning ro`baro` bo`lishidan shubhada bo`lma. Va biz uni Bani Isroilga hidoyat qilib berdik.<sup foot_note=\"170951\">1</sup>"
    },
    {
      "resource_id": 55,
      "text": "Va sabr qilgan paytlarida ulardan Bizning amrimiz ila hidoyatga boshlaydigan peshvolar chiqardik. Ular Bizning oyatlarimizga aniq ishonardilar."
    },
    {
      "resource_id": 55,
      "text": "Albatta, Robbing O`zi qiyomat kuni ular orasida ixtilof qilgan narsalari to`g`risida ajrim qilur."
    },
    {
      "resource_id": 55,
      "text": "O`zlaridan oldin o`tgan, maskanlarida yurib turgan qanchadan-qancha asrlarni halok qilganimiz ularni hidoyatga boshlamadimi?! Albatta, bunda oyat-belgilar bordir. Eshitmaydilarmi?!"
    },
    {
      "resource_id": 55,
      "text": "Bizning suvni quruq yerga haydab, u bilan chorvalari va o`zlari yeydigan ziroatni chiqarishimizni bilmaydilarmi?! Axir, ko`rmaydilarmi?!"
    },
    {
      "resource_id": 55,
      "text": "Ular: «Agar rostgo`y bo`lsalaringiz, bu fath qachon bo`lur?!» derlar."
    },
    {
      "resource_id": 55,
      "text": "Sen: «Fath kuni kufr keltirganlarga iymonlari manfaat bermas va ularga muhlat ham berilmas», deb ayt."
    },
    {
      "resource_id": 55,
      "text": "Bas, ulardan yuz o`gir va muntazir bo`l. Albatta, ular ham muntazirdirlar.<sup foot_note=\"170952\">1</sup>"
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "32" }
  }
}
