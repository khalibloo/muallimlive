{
  "translations": [
    { "resource_id": 44, "text": "Alif. Lam. Mim." },
    {
      "resource_id": 44,
      "text": "Pogorârea Cărţii, fără nici o îndoială, este de la Domnul lumilor."
    },
    {
      "resource_id": 44,
      "text": "Vor spune, oare: “El a născocit-o!” Ba nu! Această Carte este Adevărul de la Domnul tău ca tu să previi un popor la care nici un prevenitor nu a mai venit înaintea ta. Poate se vor lăsa călăuziţi!"
    },
    {
      "resource_id": 44,
      "text": "Dumnezeu este Cel ce a creat în şase zile cerurile, pământul şi ceea ce se află între ele, apoi s-a aşezat pe Tron. Nu aveţi afară de El oblăduitor şi nici mijlocitor. Nu chibzuiţi, oare?"
    },
    {
      "resource_id": 44,
      "text": "El cârmuieşte totul de la cer la pământ, şi apoi totul se va ridica la El într-o Zi mare cât o mie de ani, după cum număraţi voi."
    },
    {
      "resource_id": 44,
      "text": "El cunoaşte tăinuitul şi mărturisitul. El este Puternicul, Milostivul"
    },
    {
      "resource_id": 44,
      "text": "care a făcut frumos ceea ce a creat şi care a început crearea omului din lut,"
    },
    {
      "resource_id": 44,
      "text": "apoi i-a făcut pe urmaşii lui să iasă dintr-o apă lepădată."
    },
    {
      "resource_id": 44,
      "text": "El l-a desăvârşit şi a suflat în el din duhul Său. El v-a creat vouă auzul, văzul şi inimile. Voi, puţin, îi sunteţi însă mulţumitori!"
    },
    {
      "resource_id": 44,
      "text": "Ei spun: “După ce ne vom fărâmiţa în ţărână, vom avea iarăşi o nouă făptură?”, căci ei nu cred în Întâlnirea cu Domnul lor."
    },
    {
      "resource_id": 44,
      "text": "Spune: “Îngerul morţii căruia i-aţi fost încredinţaţi vă va culege, apoi la Domnul vostru veţi fi întorşi.”"
    },
    {
      "resource_id": 44,
      "text": "O, dacă i-ai vedea atunci pe cei nelegiuiţi cu capetele plecate înaintea Domnului lor! “Domnul nostru! Am văzut şi am auzit. Întoarce-ne pe pământ, căci vom face numai bine şi vom crede cu tărie.”"
    },
    {
      "resource_id": 44,
      "text": "Dacă am fi vrut, am fi dăruit fiecărui suflet călăuzirea. Spusa de la Mine se împlineşte: “Voi umple Gheena cu ginni şi cu oameni laolaltă.”"
    },
    {
      "resource_id": 44,
      "text": "Gustaţi că aţi uitat întâlnirea cu această zi a voastră. Şi Noi v-am uitat! Gustaţi osânda veşniciei pentru ceea ce aţi făptuit."
    },
    {
      "resource_id": 44,
      "text": "Numai aceia cred în semnele Noastre, care se prosternează când le sunt amintite şi care-L preamăresc în laude pe Domnul lor şi nu se arată îngâmfaţi."
    },
    {
      "resource_id": 44,
      "text": "Ei se smulg din aşternuturile lor ca să-L cheme pe Domnul lor cu teamă şi râvnă şi dau milostenie din ceea ce i-am înzestrat."
    },
    {
      "resource_id": 44,
      "text": "Nici un suflet nu ştie ce bucurii îi sunt sortite ca răsplată a faptelor sale!"
    },
    {
      "resource_id": 44,
      "text": "Credinciosul este deopotrivă cu cel stricat?! Nu, ei nu sunt deopotrivă!"
    },
    {
      "resource_id": 44,
      "text": "Cei care cred şi săvârşesc fapte bune vor avea Grădinile Limanului ca loc de şedere pentru faptele lor,"
    },
    {
      "resource_id": 44,
      "text": "iar cei stricaţi vor avea Focul ca liman. De fiece dată când vor încerca să iasă, vor fi daţi înapoi spunându-li-se: “Gustaţi osânda Focului pe care îl socoteaţi minciună.”"
    },
    {
      "resource_id": 44,
      "text": "Noi îi vom face să guste osânda cea blândă înainte de osânda cea mare. Poate se vor întoarce!"
    },
    {
      "resource_id": 44,
      "text": "Cine este mai nedrept decât cel care se întoarce de la semnele Domnului său după ce i-au fost amintite? Noi ne răzbunăm pe nelegiuiţi."
    },
    {
      "resource_id": 44,
      "text": "Noi am dăruit Cartea lui Moise — nu te îndoi că n-a primit-o — şi am rânduit-o călăuzire fiilor lui Israel."
    },
    {
      "resource_id": 44,
      "text": "Noi am făcut căpetenii dintre ei care să-i călăuzească din porunca Noastră, când erau răbdători şi credeau cu tărie în semnele Noastre."
    },
    {
      "resource_id": 44,
      "text": "Domnul tău va judeca între ei în Ziua Învierii şi le va desluşi de ce se învrăjbeau."
    },
    {
      "resource_id": 44,
      "text": "Oare nu le este învăţătură văzând câte leaturi am nimicit înaintea lor şi prin ale căror aşezăminte ei merg acum? Întru aceasta sunt semne! Ei nu aud, oare?!"
    },
    {
      "resource_id": 44,
      "text": "Ei nu au văzut cum mânăm apa către ţinutul sterp şi facem să crească din el grâne din care mănâncă ei şi dobitoacele lor? Ei văd, oare?"
    },
    {
      "resource_id": 44,
      "text": "Ei spun: “Când va veni biruinţa aceasta, dacă spuneţi adevărul?”"
    },
    {
      "resource_id": 44,
      "text": "Spune: “Ziua cuceririi nu slujeşte la nimic celor care nu au crezut, căci ei nu au nimic de aşteptat!”"
    },
    {
      "resource_id": 44,
      "text": "Îndepărtează-te de ei şi aşteaptă! Căci şi ei aşteaptă..."
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "32" }
  }
}
