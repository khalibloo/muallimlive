{
  "translations": [
    { "resource_id": 46, "text": "waxay ku tusin mugjisada Quraanka" },
    {
      "resource_id": 46,
      "text": "soo dajinta Quraanka shaki kuma jiro, wuxuuna ka soodagay Eebaha Calaamka xaggiisa."
    },
    {
      "resource_id": 46,
      "text": "mise waxay dhihi waxaa been abuurtay (Nabiga) saas ma aha ee waa xaq Quraanku Eebahaa xaggiisa ka yimid si aad ugu digtid qoom uusan u imaanin dige kaa horeeya, si ay u hanuunaan,"
    },
    {
      "resource_id": 46,
      "text": "Eebe waa ka ku abuuray Samooyinka, iyo Dhulka iyo waxa u dhaxeeya Lix maalmood dhexdeed, markaasna ku istawooday Carshiga «si u cunanta» idiinmana sugnaanin Eebe ka sokow wali (gargaare) iyo shafecee midna, ee miyeydaan wax xusuusanayn."
    },
    {
      "resource_id": 46,
      "text": "amarka Eebaa ka maamula Samada xagga Dhulka markaasaa amarkaasi xagga Eebe u koraa Maalin qadarkeedu yahay Kun sano oo waxaad tirinaysaana."
    },
    {
      "resource_id": 46,
      "text": "kaasina waa Eebaha og wax maqan iyo waxa joogaba, ee adkaada ee Naxariista."
    },
    {
      "resource_id": 46,
      "text": "Eebaa wanaajiyey abuuridda wax kasta, wuxuuna ka billaabay abuuridda Dadka Dhoobo, (Nabigii Aadam ahaa)."
    },
    {
      "resource_id": 46,
      "text": "markaas kayeelay faraciisii mid ka soo taxma Biyo taharyar."
    },
    {
      "resource_id": 46,
      "text": "markaas ekeeyey oo ruuxdiisa ku afuufay idiinna yeelay maqal, Aragyaal iyo quluuba, waxyar baadse Eebe ku mahdisaan."
    },
    {
      "resource_id": 46,
      "text": "waxay dhaheen Gaaladii ma markaan ku dhexluno dhulka (geeriyoonno) yaa abuurid cusub nala abuuri, saas ma aha ee iyagu la kulanka Eebahood bay ka gaaloobeen."
    },
    {
      "resource_id": 46,
      "text": "waxaad dhahdaa waxaa idin oofsan (dili) Malaga mowdka laydiin wakiishay markaasaa xagga Eebihiin laydiin celin."
    },
    {
      "resource_id": 46,
      "text": "haddaad arki lahayd marka dambiilayaashu madaxa hoos u dhigi (qiyaamada) Eebahood agtiisa (iyagoo dhihi) Eebahanow waan aragnay waana maqalay ee naceli si aan camalfiican u fallo waan yaqiininaye (waxaad arki lahayd wax yaableh)."
    },
    {
      "resource_id": 46,
      "text": "haddaan doono waxaan siin lahayn (ku toosin lahayn) Nafkasta hanuunkeeda hase yeeshee waxaa hormaray Hadalkaygii in laga buuxin Jahannamo Jinno iyo Insi dhammaan."
    },
    {
      "resource_id": 46,
      "text": "ee dhadhamiya halmaanshihiinii la kulanka Maalintiinnan (qiyame) annaguna waan idinka tagaynaa (maanta) ee dhadhamiya cadaabka waaridda camalkiinii dartiis."
    },
    {
      "resource_id": 46,
      "text": "waxaa uun rumayn aayaadkanaga kuwa marka lagu waaniyo aayadaha sujuud la dhaca kuna tasbiixsada mahadda Eebahood iyagoon is kibrinayn (isla waynayn)."
    },
    {
      "resource_id": 46,
      "text": "waxayna ka dheeraataa dhinacyadoodu jiifka iyagoo baryi Eebahood cabsi iyo rajaynba waxaan ku arzuqnayna wax ka bixiya."
    },
    {
      "resource_id": 46,
      "text": "ma oga Nafu waxa loo qariyay kuwaas oo Indho ku qaboowsadaan abaal marin waxay camalfalayeen dartiis."
    },
    {
      "resource_id": 46,
      "text": "ruux Mu'min ah mala midbaa mid faasiq ah, ma eka."
    },
    {
      "resource_id": 46,
      "text": "kuwa rumeeyay (xaqa) oo camal fiican falay waxay mudan Jannooyinka Ma'wa martiqaad waxay camal falayeen dartiis."
    },
    {
      "resource_id": 46,
      "text": "kuwase faasiqoobay waxay ku hoyan Naar, markay doonaan inay ka baxaanna waa lagu celin dhexdeeda waxaana lagu dhihi dhadhamiya Cadaabka Naartii aad beenin jirteen."
    },
    {
      "resource_id": 46,
      "text": "waxaana dhadhansiinaynaa cadaab hoose cadaab wayn kasokow inay noqdaan darteed."
    },
    {
      "resource_id": 46,
      "text": "yaa ka dulmi badan ruux lagu waaniyay aayaadka Eebihiis oo ka jeedsaday xaggeeda, anaguna dambiilayaasha waan ka aarsanaynaa."
    },
    {
      "resource_id": 46,
      "text": "dhab ahaanbaan u siinay Nabi Muuse Kitaabkii (Tawreed) ee hashakiyin lakulankiisa waxaana ka yeelay Kitaabkaas hanuunka Banii Israa'iil."
    },
    {
      "resource_id": 46,
      "text": "waxaana ka yeelay qaarka mid ah imaamyo ku hanuuniya amarkanaga markay samreen, waxayna ahaayeen kuwa aayaadkanaga yaqiiniya."
    },
    {
      "resource_id": 46,
      "text": "Eebahaabaana kala bixin dhexdooda Maalinta Qiyaame waxay ahaayeen kuwo isku diidan."
    },
    {
      "resource_id": 46,
      "text": "Miyayna ku hanuunin kuwaasi intaan halaagnay hortood oo quruun ah oy socon guryahoodii, taasina waxaa ku sugan calaamado ee miyayna wax maqlaynin."
    },
    {
      "resource_id": 46,
      "text": "miyeyna arkeyn inaan u soo kaxayno Biyaha Dhul abaar ah oon markaas ku soobixino Beero ay wax ka cunaan Xoolahooda iyo Naftooduba miyeyna wax arkaynin."
    },
    {
      "resource_id": 46,
      "text": "waxay dhihi waa goorma kala xukunku haddaad run sheegaysaan."
    },
    {
      "resource_id": 46,
      "text": "waxaad dhahdaa maalinta kala xukunka Gaalada ma anfaco Iimaankoodu lagamana sugo."
    },
    { "resource_id": 46, "text": "Ee isaga jeedso oo sug iyana ha sugeene." }
  ],
  "meta": {
    "translation_name": "Mahmud Muhammad Abduh",
    "author_name": "Mahmud Muhammad Abduh",
    "filters": { "resource_id": 46, "chapter_number": "32" }
  }
}
