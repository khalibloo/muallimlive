{
  "translations": [
    { "resource_id": 32, "text": "Bone ya tabbata ga mãsu naƙƙasãwa." },
    {
      "resource_id": 32,
      "text": "Waɗanda suke idan suka auna daga mutãne suna cika mũdu."
    },
    {
      "resource_id": 32,
      "text": "Kuma idan sun auna musu da zakka ko da sikẽli, suna ragẽwa"
    },
    {
      "resource_id": 32,
      "text": "Ashe! Waɗancan bã su tabbata cẽwa lalle sũ, ana tãyar da su ba?"
    },
    { "resource_id": 32, "text": "Domin yini mai girma." },
    {
      "resource_id": 32,
      "text": "Yinin da mutãne ke tãshi zuwa ga Ubangijin halitta?"
    },
    {
      "resource_id": 32,
      "text": "Haƙĩƙa lalle ne littãfin fãjirai dãhir, yana a cikin Sijjĩn."
    },
    {
      "resource_id": 32,
      "text": "Kuma, mẽ ya sanar da kai abin da akẽ cẽ wa Sijjĩn?"
    },
    { "resource_id": 32, "text": "Wani 1ittãfi ne rubũtacce." },
    {
      "resource_id": 32,
      "text": "Bone yã tabbata a rãnar nan ga mãsu ƙaryatãwa."
    },
    {
      "resource_id": 32,
      "text": "Waɗanda suke ƙaryatãwa game da rãnar sakamako."
    },
    {
      "resource_id": 32,
      "text": "Babũ mai ƙaryatãwa gare shi fãce dukan mai ƙẽtare haddi mai yawan zunubi."
    },
    {
      "resource_id": 32,
      "text": "Idan ana karãtun ãyõyinmu, a kansa, sai ya ce: tãtsũniyõyin mutãnen farko ne."
    },
    {
      "resource_id": 32,
      "text": "A'aha! Bã haka ba, abin da suka kasance suna aikatãwa dai, yã yi tsãtsa a cikin zukãtãnsu."
    },
    {
      "resource_id": 32,
      "text": "A'aha! Haƙĩƙa, lalle ne sũ daga Ubangijinsu, rãnar nan, waɗanda ake shãmakancẽwa ne."
    },
    {
      "resource_id": 32,
      "text": "Sa'an nan, lalle ne, sũ mãsu shiga cikin Jahĩm ne."
    },
    {
      "resource_id": 32,
      "text": "Sa'an nan a ce: &quot;Wannan shi ne abin da kuka kasance kuna ƙaryatãwa game da shi.&quot;"
    },
    {
      "resource_id": 32,
      "text": "A'aha! Haƙĩƙa lalle ne littãfin mãsu ɗã'ã yana a cikin Illiyyĩna?"
    },
    {
      "resource_id": 32,
      "text": "Kuma mẽne ne yã sanar da kai abin da ake cẽwa Illiyyũna?"
    },
    { "resource_id": 32, "text": "Wani littãfi ne rubũtacce." },
    { "resource_id": 32, "text": "Muƙarrabai suke halarta shi." },
    {
      "resource_id": 32,
      "text": "Lalle ne, mãsu ɗã'ã ga Allah tabbas suna cikin ni'ima."
    },
    { "resource_id": 32, "text": "A kan karagu, suna ta kallo." },
    {
      "resource_id": 32,
      "text": "Kana sani a cikin huskõkinsu, akwai kwarjinin ni'ima."
    },
    {
      "resource_id": 32,
      "text": "Ana shãyar da sũ daga wata giya wadda aka yunƙe a kan rufinta."
    },
    {
      "resource_id": 32,
      "text": "¡arshen kurɓinta miski ne. To, a cikin wannan, mãsu gwagwarmaya su yi ta gwagwarmayar nẽma."
    },
    {
      "resource_id": 32,
      "text": "Kuma abin da ake gauraya ta da shi, daga tasnĩm yake."
    },
    {
      "resource_id": 32,
      "text": "(Wato) wani marmaro ne wanda muƙarrabai ke sha daga gare shi."
    },
    {
      "resource_id": 32,
      "text": "Lalle ne, waɗanda suka kãfirta sun kasance (a dũniya) suna yi wa waɗanda suka yi ĩmãni dãriya."
    },
    {
      "resource_id": 32,
      "text": "Kuma idan sun shuɗe su sai su dinga yin zunɗe."
    },
    {
      "resource_id": 32,
      "text": "Kuma idan suka jũya zuwa ga iyãlansu, sai su tafi suna kãkãci."
    },
    {
      "resource_id": 32,
      "text": "Kuma idan sun gan su sai su ce: &quot;Lalle waɗannan ɓatattu ne.&quot;"
    },
    {
      "resource_id": 32,
      "text": "Alhãli kuwa, ba a aike su ba dõmin su zama mãsu tsaro a kansu."
    },
    {
      "resource_id": 32,
      "text": "To, yau fa (a Lãhira] waɗanda suka yi ĩmãni, sũ ke yi wa kãfirai dãriya."
    },
    { "resource_id": 32, "text": "A kan karagu, suna ta kallo." },
    {
      "resource_id": 32,
      "text": "Shin an sãka ma kãfirai abin da suka kasance suna aikatawa?"
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "83" }
  }
}
