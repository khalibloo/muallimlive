{
  "translations": [
    {
      "resource_id": 210,
      "text": "Elif, Lâm, Râ. İşte bunlar kitabın, apaçık Kur'an'ın ayetleridir."
    },
    {
      "resource_id": 210,
      "text": "Kâfirler (kıyamet günü) keşke Müslüman olsaydık diye temenni ederler."
    },
    {
      "resource_id": 210,
      "text": "Onları bırak da yesinler, eğlensinler, beklentileri onları oyalasın. Nasıl olsa öğrenecekler."
    },
    {
      "resource_id": 210,
      "text": "Biz, bilinen bir yazgısı olmadan hiçbir ülkeyi yok etmedik."
    },
    {
      "resource_id": 210,
      "text": "Hiçbir toplum ecelini geçemez ve ondan geri de kalamaz."
    },
    {
      "resource_id": 210,
      "text": "Dediler ki: \"Ey kendisine Kur'an indirilen! Sen mutlaka bir delisin!\""
    },
    {
      "resource_id": 210,
      "text": "“Eğer doğru söyleyenlerden isen bize melekleri getirsene!”"
    },
    {
      "resource_id": 210,
      "text": "Biz, melekleri ancak hakikatle indiririz. O zaman da o kâfirlere hiç mühlet verilmez."
    },
    {
      "resource_id": 210,
      "text": "Kur’an’ı şüphesiz biz indirdik. O’nu koruyacak olan da şüphesiz biziz."
    },
    {
      "resource_id": 210,
      "text": "Kesinlikle senden önce de, geçmiş toplumlara rasûller göndermiştik."
    },
    {
      "resource_id": 210,
      "text": "Onlara kendilerine gelen her rasûlle alay ediyorlardı."
    },
    {
      "resource_id": 210,
      "text": "İşte böylece biz onu, (yalanlamayı) suçluların (Mekkeli müşriklerin) kalplerine sokarız."
    },
    {
      "resource_id": 210,
      "text": "Onlar ona (indirilen kitaba) iman etmezler, oysaki evvelkilerin sünneti de böyle olup gitmiştir."
    },
    {
      "resource_id": 210,
      "text": "Onlara gökten bir kapı açsak da onlar oradan yukarı çıksalar bile..."
    },
    {
      "resource_id": 210,
      "text": "Yine de: “Gözlerimiz perdelendi, belki de hepimiz büyülendik” derler."
    },
    {
      "resource_id": 210,
      "text": "Gökte burçlar (yıldızlar) var ettik ve onları bakanlar için süsledik."
    },
    { "resource_id": 210, "text": "Onu (göğü) kovulmuş şeytanlardan koruduk." },
    {
      "resource_id": 210,
      "text": "Ancak kulak hırsızlığı eden müstesna. Onun da ardına açık (yakıcı) bir alev düşer."
    },
    {
      "resource_id": 210,
      "text": "Yeri de yaydık. Oraya sabit dağlar yerleştirdik. Orada her şeyden ölçüsü bilinen şeyler bitirdik."
    },
    {
      "resource_id": 210,
      "text": "Ve orda sizler için ve kendisine rızık vericiler olmadığınız canlılar için geçimlikler kıldık."
    },
    {
      "resource_id": 210,
      "text": "Hazineleri bizim katımızda olmayan hiçbir şey yoktur. Ancak biz onu belirlenmiş bir miktar olarak indiririz."
    },
    {
      "resource_id": 210,
      "text": "Rüzgârları da (bulutlara yağmur) aşılayıcılar olarak gönderdik. Sonra gökten (buluttan) su indirdik de onunla sizleri suladık ve onu toplayıp depolayan da siz değilsiniz."
    },
    {
      "resource_id": 210,
      "text": "Doğrusu ancak biz, hayat verir ve de öldürürüz. Hepsinin sonrasında (herşeye )varis olanlar da bizleriz."
    },
    {
      "resource_id": 210,
      "text": "Sizden önce geçenleri bildiğimiz gibi sizden sonra gelecekleri de biliriz."
    },
    {
      "resource_id": 210,
      "text": "Şüphesiz yalnızca senin Rabbin onların hepsini bir araya toplayacak. Muhakkak O, hikmet sahibidir, her şeyi bilendir."
    },
    {
      "resource_id": 210,
      "text": "İnsanı kuru bir çamurdan, kara ve (rengi, kokusu değişmiş) bir balçıktan yarattık."
    },
    {
      "resource_id": 210,
      "text": "Daha önce de cinleri yakıp kavuran bir ateşten yaratmıştık."
    },
    {
      "resource_id": 210,
      "text": "Rabbin, meleklere şöyle demişti: \"Ben, kuru bir çamurdan, kara ve (rengi, kokusu değişmiş) balçıktan bir beşer yaratacağım.\""
    },
    {
      "resource_id": 210,
      "text": "Onu bir şekle sokup, ruhumdan üflediğim zaman onun için hemen secdeye kapanın."
    },
    {
      "resource_id": 210,
      "text": "Meleklerin hepsi de topluca ona secde etmişti."
    },
    {
      "resource_id": 210,
      "text": "Bundan bir tek İblis müstesnaydı. O, secde edenlerle birlikte olmaktan kaçındı."
    },
    {
      "resource_id": 210,
      "text": "Allah: \"Ey İblis, senin secde edenlerle beraber olmanı engelleyen nedir?\" dedi."
    },
    {
      "resource_id": 210,
      "text": "\"(İblis) Ben, kuru bir çamurdan, kara ve (rengi, kokusu değişmiş) bir balçıktan yarattığın bir beşere secde edecek değilim\" dedi."
    },
    {
      "resource_id": 210,
      "text": "Allah dedi ki: Öyleyse ''Cennet'ten çık git. Sen artık kovuldun!.''"
    },
    {
      "resource_id": 210,
      "text": "\"Şüphesiz hesap gününe kadar lânet senin üzerinedir.”"
    },
    {
      "resource_id": 210,
      "text": "İblis: “Rabbim! Öyle ise onların tekrar diriltilecekleri güne kadar bana mühlet ver!” dedi."
    },
    {
      "resource_id": 210,
      "text": "Allah dedi ki: “O halde sen, kendisine mühlet verilenlerdensin.''"
    },
    { "resource_id": 210, "text": "Vakti bilinen bir güne kadar." },
    {
      "resource_id": 210,
      "text": "İblis: “Rabbim! Beni azdırmana karşılık, andolsun ki yeryüzünde kötülükleri onlara güzel göstereceğim, hepsini saptıracağım.''"
    },
    {
      "resource_id": 210,
      "text": "Ancak, içlerinde ihlas sahibi kulların hariç."
    },
    {
      "resource_id": 210,
      "text": "(Allah Teâlâ:) \"Bu benim gösterdiğim dosdoğru yoldur.\" dedi."
    },
    {
      "resource_id": 210,
      "text": "Senin, kullarım üzerinde hiçbir gücün yoktur, sana uyan azgınlar dışında."
    },
    {
      "resource_id": 210,
      "text": "Onların hepsine vadolunan yer Cehennem'dir."
    },
    {
      "resource_id": 210,
      "text": "Onun yedi kapısı vardır ve her kapıya onlardan ayrılmış belli bir pay vardır."
    },
    {
      "resource_id": 210,
      "text": "Takva sahibi olanlar ise, Cennetlerde ve pınarlardadır."
    },
    { "resource_id": 210, "text": "Selametle ve güvenle girin oraya!" },
    {
      "resource_id": 210,
      "text": "Biz, onların kalplerindeki tüm kini söküp attık. Onlar, kardeşler olarak karşılıklı koltuklarda otururlar."
    },
    {
      "resource_id": 210,
      "text": "Onlara, orada hiçbir yorgunluk yoktur. Ve onlar oradan çıkarılacak da değillerdir."
    },
    {
      "resource_id": 210,
      "text": "Kullarıma benim, çok mağfiret edici, çok merhametli olduğumu haber ver."
    },
    {
      "resource_id": 210,
      "text": "Azabıma gelince de o, çok acı veren bir azaptır."
    },
    {
      "resource_id": 210,
      "text": "Onlara İbrahim’in misafirlerinden (meleklerden) de haber ver."
    },
    {
      "resource_id": 210,
      "text": "Onun yanına girdikleri zaman ona: \"Selam!\" dediklerinde, o da onlara: “Biz, sizden korkuyoruz.” demişti."
    },
    {
      "resource_id": 210,
      "text": "Onlar: \"Endişelenme, biz sana bilgin bir erkek evlat müjdeliyoruz.\" dediler."
    },
    {
      "resource_id": 210,
      "text": "İbrahim: “Bana yaşlılık gelip çatmış iken beni mi müjdeliyorsunuz? Bana neyi müjdeliyorsunuz?” dedi."
    },
    {
      "resource_id": 210,
      "text": "\"Sana gerçeği müjdeliyoruz. Ümitsizliğe düşenlerden olma!\" dediler."
    },
    {
      "resource_id": 210,
      "text": "O da: “Yoldan çıkmışlardan başka, Rabbinin rahmetinden kim ümidini keser ki?” dedi."
    },
    {
      "resource_id": 210,
      "text": "İbrahim, “Ey elçiler! O halde göreviniz nedir?” dedi."
    },
    {
      "resource_id": 210,
      "text": "\"Biz, günahkâr bir topluma gönderildik.” dediler."
    },
    {
      "resource_id": 210,
      "text": "“Ancak Lût ailesi hariç (Onlar suçlu değillerdir). Kesinlikle onların hepsini bundan kurtaracağız.''"
    },
    {
      "resource_id": 210,
      "text": "\"Yalnız onun karısını kurtarmayacağız. Onun geri kalanlardan olmasını takdir ettik.''"
    },
    {
      "resource_id": 210,
      "text": "Elçiler (melekler) Lût’un ailesine gelince..."
    },
    {
      "resource_id": 210,
      "text": "Lût onlara: \"Doğrusu siz, hiç tanınmayan kimselersiniz\" dedi."
    },
    {
      "resource_id": 210,
      "text": "Dediler ki: “Evet, fakat biz sana (kavminin) şüphe etmekte olduğu azabı getirdik.”"
    },
    {
      "resource_id": 210,
      "text": "“Biz, sana gerçeği getirdik. Şüphesiz biz doğru söyleyenleriz.”"
    },
    {
      "resource_id": 210,
      "text": "''Gecenin bir bölümünde aile fertlerini yola çıkar, sen de arkalarından git. Hiçbiriniz arkaya bakmasın. Emrolunduğunuz yere (doğru) geçin gidin.''"
    },
    {
      "resource_id": 210,
      "text": "Ona şu durumu kesin olarak bildirdik: ''Sabaha çıkarken onların arkası/kökü kesilmiş olacak.''"
    },
    { "resource_id": 210, "text": "Şehir halkı sevinerek geldiler." },
    {
      "resource_id": 210,
      "text": "Lût, dedi ki: “Şüphesiz bunlar benim misafirlerimdir. Sakın beni rezil etmeyin.”"
    },
    {
      "resource_id": 210,
      "text": "\"Allah’tan korkun da, beni utandırmayın!''"
    },
    {
      "resource_id": 210,
      "text": "Onlar: \"Biz sana insanları misafir etmeni yasaklamadık mı?\" dediler."
    },
    {
      "resource_id": 210,
      "text": "Lût: \"Eğer evlilik yapacaksanız, işte kızlarım!\" dedi."
    },
    {
      "resource_id": 210,
      "text": "(Ey Muhammed!) Hayatına yemin olsun ki onlar sarhoşlukları içerisinde bocalayıp duruyorlar."
    },
    {
      "resource_id": 210,
      "text": "Derken güneşin doğuşu sırasında, o korkunç uğultulu ses onları yakalayıverdi."
    },
    {
      "resource_id": 210,
      "text": "Böylece (şehrin) üstünü altına getirdik. Üzerlerine de balçıktan pişirilmiş taşlar yağdırdık."
    },
    {
      "resource_id": 210,
      "text": "Şüphesiz bunda düşünüp görebilen kimseler için ibretler vardır."
    },
    {
      "resource_id": 210,
      "text": "O (şehir, herkesin gelip geçtiği) bir yol üzerinde durmaktadır."
    },
    {
      "resource_id": 210,
      "text": "Şüphesiz bunda, Mü'minler için de bir işaret vardır."
    },
    {
      "resource_id": 210,
      "text": "(Şuayb'ın kavmi olan) Eyke halkı zalimlik etti."
    },
    {
      "resource_id": 210,
      "text": "Onlardan da intikam aldık. Her ikisi de hala görülüp, tanınan bir yol üzerindedirler."
    },
    {
      "resource_id": 210,
      "text": "Şüphesiz Hicr (Semud) halkı da peygamberleri yalanlamışlardı."
    },
    {
      "resource_id": 210,
      "text": "Onlara ayetlerimizi gönderdik ama onlardan yüz çevirmişlerdi."
    },
    {
      "resource_id": 210,
      "text": "Onlar, dağları oyarak evler yapıyorlardı. Güven içindeydiler."
    },
    {
      "resource_id": 210,
      "text": "Derken sabaha girdiklerinde onları da bir çığlık yakalayıverdi."
    },
    { "resource_id": 210, "text": "Kazandıkları onlara bir fayda sağlamadı." },
    {
      "resource_id": 210,
      "text": "Biz, gökleri, yeri ve arasındakileri ancak hak ile yarattık. Kıyamet elbette gelecektir. Sen (Ey Muhammed!) güzel bir şekilde affederek muamele et."
    },
    {
      "resource_id": 210,
      "text": "Elbette Rabbin, her şeyi yaratandır, her şeyi bilendir."
    },
    {
      "resource_id": 210,
      "text": "Sana, tekrarlanan yedi ayeti (Fatiha Suresi'ni) ve Kur’an-ı Azim'i verdik."
    },
    {
      "resource_id": 210,
      "text": "Kâfirlerden bir kısmını faydalandırdığımız şeylerde sakın gözün kalmasın. Onlara karşı mahzun olma ve mü’minlere (şefkat) kanadını indir."
    },
    {
      "resource_id": 210,
      "text": "De ki: ''Gerçekten ben, apaçık bir uyarıcıyım.''"
    },
    {
      "resource_id": 210,
      "text": "Nitekim biz, (Kur'an'ı) kısımlara ayıranlara azabı indirmişizdir."
    },
    {
      "resource_id": 210,
      "text": "Onlar, Kur'an'ı kısım kısım ayırdılar. (Bir kısmına sihir, bir kısmına yalan dediler)"
    },
    {
      "resource_id": 210,
      "text": "Rabbine andolsun ki, onların hepsini yaptıklarından dolayı sorguya çekeceğiz."
    },
    { "resource_id": 210, "text": "Bu yaptıklarından ötürü..." },
    {
      "resource_id": 210,
      "text": "Ey Muhammed! Şimdi sen, sana emrolunanı açıkça ortaya koy ve Allah’a ortak koşanlara aldırış etme."
    },
    {
      "resource_id": 210,
      "text": "Elbette o alay edenlere karşı biz sana yeteriz."
    },
    {
      "resource_id": 210,
      "text": "Onlar Allah ile beraber başka bir ilah edinenlerdir. İleride öğrenecekler!"
    },
    {
      "resource_id": 210,
      "text": "Onların söyledikleri şeyler sebebiyle göğsünün daraldığını bilmekteyiz."
    },
    {
      "resource_id": 210,
      "text": "Öyleyse hamd ile Rabbini tesbih et ve secde edenlerden ol!"
    },
    {
      "resource_id": 210,
      "text": "Sana yakin/ölüm gelene kadar Rabbine ibadet et!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "15" }
  }
}
