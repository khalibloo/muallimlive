{
  "translations": [
    {
      "resource_id": 48,
      "text": "Alif lam ra. DETTA ÄR budskap ur Skriften, en Koran, klar i sig själv och som ger en klar framställning av sanningen."
    },
    {
      "resource_id": 48,
      "text": "Kanske skall de [en gång], dessa som framhärdar i att förneka den, önska att de hade underkastat sig Guds vilja [medan det ännu var tid]."
    },
    {
      "resource_id": 48,
      "text": "Låt dem frossa och njuta [fröjderna i] detta liv och låt deras [samveten] sövas av hoppet [att räkenskapens Stund aldrig kommer]. Tids nog skall de få veta [sanningen]."
    },
    {
      "resource_id": 48,
      "text": "Vi har aldrig låtit ett folk förgås utan att först utsätta en frist för dem."
    },
    {
      "resource_id": 48,
      "text": "Inget folk kan vare sig förkorta eller förlänga den för dem [utsatta] fristen."
    },
    {
      "resource_id": 48,
      "text": "De [som förnekar sanningen] säger: \"Du måste vara galen, du som [påstår att] denna Koran har uppenbarats för dig!"
    },
    {
      "resource_id": 48,
      "text": "Varför har du inte kommit till oss med änglarna [i följe], om du är en av dem som talar sanning?\""
    },
    {
      "resource_id": 48,
      "text": "Vi sänder inte änglarna annat än med den slutliga Sanningen, och [tvivlarna] får då ingen [ytterligare] frist."
    },
    {
      "resource_id": 48,
      "text": "Det är Vi som har uppenbarat denna Koran steg för steg och Vi skall helt visst slå vakt om den!"
    },
    {
      "resource_id": 48,
      "text": "ÄVEN FÖRE din tid [Muhammad] sände Vi [Våra sändebud] till folken i det förgångna,"
    },
    {
      "resource_id": 48,
      "text": "men inget sändebud kom till [sitt folk] utan att de gjorde narr av honom."
    },
    {
      "resource_id": 48,
      "text": "Och [samma motstånd mot förkunnelsen] låter Vi genomsyra dessa obotfärdiga syndares hjärtan."
    },
    {
      "resource_id": 48,
      "text": "De tror inte på den trots att [de vet vad som hände] dessa äldre folk."
    },
    {
      "resource_id": 48,
      "text": "Även om Vi [lät dem stiga upp] till himlen och Vi där öppnade en port för dem, så att de fick fortsätta sin uppstigning [och se de största tecken],"
    },
    {
      "resource_id": 48,
      "text": "skulle de säkerligen säga: \"Vi är offer för en synvilla - nej, vi har blivit förhäxade!\""
    },
    {
      "resource_id": 48,
      "text": "OCH VI har lagt ut stjärnbilder på himlens valv till glädje för [nattliga] betraktare;"
    },
    {
      "resource_id": 48,
      "text": "och Vi har fredat dem för [intrång av] alla utstötta demoner;"
    },
    {
      "resource_id": 48,
      "text": "men om någon där vill smyga sig till förbjuden kunskap skall han genskjutas [och brännas] av en klart lysande låga."
    },
    {
      "resource_id": 48,
      "text": "Och Vi har brett ut jorden och där sänkt ned fast förankrade berg och låtit alla slag av växter uppstå på den enligt en väl avvägd plan."
    },
    {
      "resource_id": 48,
      "text": "Och Vi har sörjt för att ni där får ert uppehälle och för uppehället av allt levande som ni inte har ansvar för."
    },
    {
      "resource_id": 48,
      "text": "Ingenting finns som inte [har sitt ursprung] i Våra förråd och ur dem skänker Vi bara enligt ett [i förhållande till behovet] bestämt mått."
    },
    {
      "resource_id": 48,
      "text": "Vi lösgör vindarna som biträder vid [växternas] befruktning och Vi låter regn falla så att ni får [vatten] att dricka; men det är inte ni som förfogar över det."
    },
    {
      "resource_id": 48,
      "text": "Det är Vi som skänker liv och skänker död och det är Vi som förblir [när allt förgår]."
    },
    {
      "resource_id": 48,
      "text": "Och Vi känner [människorna], de som har gått före er och de som skall komma efter."
    },
    {
      "resource_id": 48,
      "text": "Din Herre är den som skall samla dem alla åter - Han är vis och Han har kännedom om allt."
    },
    {
      "resource_id": 48,
      "text": "VI HAR skapat människan av ljudande krukmakarlera, av formbar gyttja;"
    },
    {
      "resource_id": 48,
      "text": "och dessförinnan skapade Vi de osynliga väsendena av ökenvindens eld."
    },
    {
      "resource_id": 48,
      "text": "Och se, då sade din Herre till änglarna: \"Jag skall skapa människan av ljudande krukmakarlera, av formbar gyttja,"
    },
    {
      "resource_id": 48,
      "text": "och när Jag har format henne och andats in i henne något av Min ande, fall då ned på era ansikten inför henne!\""
    },
    {
      "resource_id": 48,
      "text": "Därpå föll änglarna ned [inför människan], alla"
    },
    {
      "resource_id": 48,
      "text": "utom Iblees, som vägrade att ansluta sig till dem som föll ned [inför henne]."
    },
    {
      "resource_id": 48,
      "text": "[Gud] sade: \"Iblees! Varför faller du inte ned på ditt ansikte som de andra?\""
    },
    {
      "resource_id": 48,
      "text": "[Iblees] svarade: \"Jag är inte den som skall falla ned inför en människa, som Du har skapat av ljudande krukmakarlera, av formbar gyttja.\""
    },
    {
      "resource_id": 48,
      "text": "[Gud] sade: \"Bort härifrån! Utstött skall du vara"
    },
    {
      "resource_id": 48,
      "text": "och [Min] förbannelse [skall följa dig] till Domens dag!\""
    },
    {
      "resource_id": 48,
      "text": "[Iblees] sade: \"Herre! Bevilja mig anstånd till den Dag då [människorna] skall uppväckas från de döda!\""
    },
    {
      "resource_id": 48,
      "text": "[Gud] svarade: \"Du är en av dem som skall beviljas anstånd"
    },
    {
      "resource_id": 48,
      "text": "till den Dag vars ankomsttid är känd [av Mig ensam].\""
    },
    {
      "resource_id": 48,
      "text": "[Iblees] sade: \"Herre! Eftersom Du har kommit mig att begå ett felsteg, lovar jag att [för människorna] utmåla [det onda] på jorden i de mest förföriska färger och att leda dem alla till synd,"
    },
    {
      "resource_id": 48,
      "text": "[alla] utom dem som är Dina verkliga, hängivna tjänare!\""
    },
    { "resource_id": 48, "text": "[Gud] sade: \"Detta är för Mig en rak väg;" },
    {
      "resource_id": 48,
      "text": "du skall inte ha makt över andra av Mina tjänare än dem som helt gått vilse och [av fri vilja] följer dig."
    },
    {
      "resource_id": 48,
      "text": "Helvetet är den fastställda mötesplatsen för dem alla -"
    },
    {
      "resource_id": 48,
      "text": "det har sju portar, som var och en skall få sin bestämda andel [av syndare].\""
    },
    {
      "resource_id": 48,
      "text": "DE GUDFRUKTIGA [skall vistas] i lustgårdar med [porlande] källor,"
    },
    {
      "resource_id": 48,
      "text": "och skall [vid inträdet] hälsas: \"Stig in i fred! Här är ni skyddade [mot allt ont och mot all förgänglighet].\""
    },
    {
      "resource_id": 48,
      "text": "Vi skall rensa bort ur deras bröst [alla rester av gammalt] agg och [med hjärtat fyllt av] broderlig kärlek [skall de ta plats] på upphöjda troner mitt emot varandra."
    },
    {
      "resource_id": 48,
      "text": "De skall inte känna trötthet och de skall aldrig behöva lämna detta [lyckliga tillstånd]."
    },
    {
      "resource_id": 48,
      "text": "Säg till Mina tjänare att Jag sannerligen är Den som ständigt förlåter, Den som ständigt visar barmhärtighet -"
    },
    {
      "resource_id": 48,
      "text": "men Mitt straff [när det drabbar, innebär] det svåraste lidande."
    },
    { "resource_id": 48, "text": "OCH BERÄTTA för dem om Abrahams besökare -" },
    {
      "resource_id": 48,
      "text": "hur de steg fram till honom och hälsade honom med fredshälsningen och han sade: \"Ert besök gör oss oroliga!\""
    },
    {
      "resource_id": 48,
      "text": "[Och] de sade: \"Du har ingenting att frukta! Vi kommer med det glada budskapet till dig att [du skall få] en son [som skall bli en vis man].\""
    },
    {
      "resource_id": 48,
      "text": "[Abraham] svarade: \"Detta budskap ger ni mig trots min höga ålder? Vad är detta som ni säger mig?\""
    },
    {
      "resource_id": 48,
      "text": "De sade: \"Vårt budskap till dig är sanning. Var därför inte en av dem som misströstar [om Guds nåd]!\""
    },
    {
      "resource_id": 48,
      "text": "[Abraham] sade: \"Vem - utom den som helt har gått vilse - ger upp hoppet om sin Herres nåd?\""
    },
    {
      "resource_id": 48,
      "text": "[Och] han fortsatte: \"Vilka [andra] ärenden för er hit, ärade budbärare?\""
    },
    {
      "resource_id": 48,
      "text": "De svarade: \"Vi är sända till ett folk av obotfärdiga syndare [som skall förintas]."
    },
    { "resource_id": 48, "text": "Lot och hela hans hus skall dock räddas -" },
    {
      "resource_id": 48,
      "text": "utom hans hustru som skall bli kvar - så har Gud beslutat - tillsammans med de övriga.\""
    },
    { "resource_id": 48, "text": "OCH NÄR de utsända kom till Lot" },
    { "resource_id": 48, "text": "sade han: \"Jag känner er inte.\"" },
    {
      "resource_id": 48,
      "text": "De svarade: \"Nej, [vi är Guds utsända och] vi har kommit till dig med det som [dessa människor] aldrig ville tro på;"
    },
    {
      "resource_id": 48,
      "text": "ja, vi har gett dig ett sant besked - var förvissad om att vi säger sanningen."
    },
    {
      "resource_id": 48,
      "text": "Gå härifrån med din familj i skydd av nattmörkret - gå [själv] sist [för säkerhets skull] och låt ingen se tillbaka - och fortsätt i den riktning som skall anvisas er.\""
    },
    {
      "resource_id": 48,
      "text": "Och Vi uppenbarade för honom detta [Vårt] beslut: \"När dagen bryter in, skall alla dessa syndare ha förintats.\""
    },
    {
      "resource_id": 48,
      "text": "Och stadens män, som gladde sig över den goda nyheten, kom [skyndande till Lots hus]."
    },
    {
      "resource_id": 48,
      "text": "[Lot] sade: \"Dessa män är mina gäster. Drag inte vanära över mig."
    },
    {
      "resource_id": 48,
      "text": "Frukta Gud och gör inte detta till en skammens dag!\""
    },
    {
      "resource_id": 48,
      "text": "De svarade: \"Har vi inte förbjudit dig att lägga dig ut för främlingar [som vi har lust till]?\""
    },
    {
      "resource_id": 48,
      "text": "[Lot] sade: \"Här är mina döttrar, om ni måste göra [vad ni har satt er i sinnet].\""
    },
    {
      "resource_id": 48,
      "text": "[De utsända sade:] \"Så sant du lever [kommer de inte att lyssna till dig]! I sin upphetsning vet de inte vad de gör.\""
    },
    {
      "resource_id": 48,
      "text": "Och när solen gick upp genljöd över dem dånet [av Guds straff]."
    },
    {
      "resource_id": 48,
      "text": "Vi lade [deras städer] i ruiner och det förutbestämda straffet drabbade dem som ett regn av stenblock."
    },
    {
      "resource_id": 48,
      "text": "I detta ligger sannerligen budskap till dem som försöker tränga in i tingens innersta mening."
    },
    {
      "resource_id": 48,
      "text": "Dessa [städer] var belägna nära en ännu existerande väg."
    },
    {
      "resource_id": 48,
      "text": "Här ligger helt visst ett budskap till dem som tror."
    },
    {
      "resource_id": 48,
      "text": "Även de som bodde i [Madyans] skogklädda dalar var djupt orättfärdiga [människor]"
    },
    {
      "resource_id": 48,
      "text": "och Vi lät dem gå under. Båda dessa folk levde nära en [ännu] fullt synlig huvudväg."
    },
    {
      "resource_id": 48,
      "text": "INVÅNARNA i Al-Hidjr kallade [Våra] budbärare lögnare."
    },
    {
      "resource_id": 48,
      "text": "Vi gav dem del av Våra budskap, men de vände envist ryggen till."
    },
    {
      "resource_id": 48,
      "text": "De högg ut bostäder åt sig ur klippan och bodde där i trygghet."
    },
    {
      "resource_id": 48,
      "text": "Men en dag i gryningen genljöd dånet [av Guds straff] över dem,"
    },
    {
      "resource_id": 48,
      "text": "och [befästningarna] som de hade uppfört kunde inte skydda dem [mot förintelsen]."
    },
    {
      "resource_id": 48,
      "text": "VI HAR inte skapat himlarna och jorden och allt däremellan utan en plan och ett syfte. Och Stunden skall komma [med räkenskap och dom]. Förlåt dem därför [Muhammad] och överse med [deras fel och brister];"
    },
    {
      "resource_id": 48,
      "text": "din Herre är Den som har skapat allt och har kunskap om allt."
    },
    {
      "resource_id": 48,
      "text": "VI HAR gett dig sju [verser] att ständigt upprepa och Koranen i all dess majestätiska skönhet."
    },
    {
      "resource_id": 48,
      "text": "Se inte [med avund] på de ögonblick av jordisk lycka som Vi skänker några av dessa [förnekare] och sörj inte över deras [otro], men visa hänsyn mot de troende och ge dem din kärleksfulla omtanke;"
    },
    {
      "resource_id": 48,
      "text": "och säg [till människorna]: \"Jag är den varnare som varnar öppet och entydigt [för Guds straff].\""
    },
    {
      "resource_id": 48,
      "text": "[Vi har nämligen anförtrott dig ett gudomligt budskap] så som Vi tidigare gav Våra uppenbarelser till dem som [därefter godtyckligt] delade upp dem i stycken"
    },
    {
      "resource_id": 48,
      "text": "[och] som [nu] betraktar Koranen som en rad föga trovärdiga [påståenden]."
    },
    {
      "resource_id": 48,
      "text": "Ja, vid din Herres namn! Vi skall sannerligen ställa dem alla till svars"
    },
    { "resource_id": 48, "text": "för vad de gjorde!" },
    {
      "resource_id": 48,
      "text": "Förkunna därför allt som du blir befalld [att förkunna] och håll dig borta från dem som sätter medhjälpare vid Guds sida."
    },
    {
      "resource_id": 48,
      "text": "Vi skall skydda dig mot dem som gör narr av [Våra budskap]"
    },
    {
      "resource_id": 48,
      "text": "[och] som vid sidan av Gud dyrkar andra gudar; tids nog skall de få veta [sanningen]."
    },
    {
      "resource_id": 48,
      "text": "Vi vet att de [hädiska] ord som de yttrar gör dig djupt beklämd."
    },
    {
      "resource_id": 48,
      "text": "Lova och prisa därför din Herre och fall ned på ditt ansikte tillsammans med [de andra] som faller ned [inför Honom] i tillbedjan,"
    },
    {
      "resource_id": 48,
      "text": "och dyrka din Herre till dess den fulla vissheten når dig."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "15" }
  }
}
