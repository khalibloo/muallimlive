{
  "translations": [
    {
      "resource_id": 139,
      "text": "       Алиф, Лом, Ро.<sup foot_note=152497>1</sup> Ин оёти китоби Илоҳӣ нозил шудааст бар Муҳаммад саллаллоҳу алайҳи ва саллам ва Қуръонест, ки оятҳояш равшан аст ва баёнкунандаи ҳақ аст.<sup foot_note=152498>2</sup>"
    },
    {
      "resource_id": 139,
      "text": "       Борҳо, кофирон орзу мекунанд дар дӯзах, ки эй кош дар дунё мусалмон мебуданд.<sup foot_note=152499>1</sup>"
    },
    {
      "resource_id": 139,
      "text": "       Эй Паёмбар, кофиронро бигузор, то бихӯранд дар дунё ва баҳравар шаванд ва орзуҳояшон онҳоро ғофил созад аз имону тоъат ба зудӣ натиҷаи аъмолашонро хоҳанд донист.<sup foot_note=152500>1</sup>"
    },
    {
      "resource_id": 139,
      "text": "       Эй Расул, аз барои тасдиқ накардани паёмбарии ту фуруд омадани азобро талаб карданд, вале Мо ҳеҷ шаҳреро ҳалок накардаем, магар он ки барои ҳалокиашон муддати муайяне доштааст."
    },
    {
      "resource_id": 139,
      "text": "       Ҳеҷ уммате аз аҷали хеш на пеш меафтад ва на пас мемонад."
    },
    {
      "resource_id": 139,
      "text": "       Ва (ба Муҳаммад саллаллоҳу алайҳи ва саллам масхараомезона) гуфтанд: «Эй марде, ки Қуръон ба ту нозил шуда, ҳаққо, ки ту девонаи! (Ба муҷарради сухани ту мо аз пайравии падаронамон рӯй барнаметобем).<sup foot_note=152501>1</sup>"
    },
    {
      "resource_id": 139,
      "text": "       Агар рост мегӯӣ, чаро фариштагонро барои мо намеоварӣ, то гувоҳӣ диҳанд, ки Аллоҳ туро ба паёмбарӣ фиристодааст."
    },
    {
      "resource_id": 139,
      "text": "       (Ва Аллоҳ дар ҷавобашон мефармояд): Мо фариштагонро нозил намекунем, ҷуз ба ҳақ ва агар ба он имон наёваранд дар он ҳангом дигар мӯҳлаташон надиҳанд ва фавран азоби Илоҳӣ гиребонгирашон мегардад.<sup foot_note=152502>1</sup>"
    },
    {
      "resource_id": 139,
      "text": "       Ҳамоно Мо Қуръонро (ба Муҳаммад саллаллоҳу алайҳи ва саллам) худ нозил кардаем ва қатъан худ нигаҳбонаш ҳастем, (ки дар он чизе на кам карда мешавад ва на зиёд).<sup foot_note=152503>1</sup>"
    },
    {
      "resource_id": 139,
      "text": "   Ва ба таҳқиқ Мо расулони худро пеш аз ту, - эй Муҳаммад, - ба миёни қавмҳои пешин фиристодаем."
    },
    {
      "resource_id": 139,
      "text": "   Ҳеҷ паёмбаре бар онҳо фиристода нашуд, магар ки масхарааш мекарданд. (Пас, ҳаминчунин мушрикон бо ту карданд, он гуна ки бо паёмбарони пешина карда шуд).<sup foot_note=152504>1</sup>"
    },
    {
      "resource_id": 139,
      "text": "   Ин гуна он истеҳзоро ба дилҳои гунаҳкорон дохил мегардонем."
    },
    {
      "resource_id": 139,
      "text": "   Ба он Қуръон имон намеоваранд ва шеваи қавмҳои пешина доимӣ чунин будааст."
    },
    {
      "resource_id": 139,
      "text": "   Агар барои кофирони Макка аз осмон даре бикушоем, ки аз он боло раванд, ҳатто мушоҳида кунанд он чи ки дар осмон мавҷуд ҳаст аз аҷоиботи мулки Аллоҳ, ҳароина имон наоварданд.<sup foot_note=152505>1</sup>"
    },
    {
      "resource_id": 139,
      "text": "   Албатта, гӯянд: «Мо чашмбандӣ шудаем, балки мо мардуме ҷодузада ҳастем!»"
    },
    {
      "resource_id": 139,
      "text": "   Ва ҳароина, дар осмони дунё бурҷҳое офаридем барои ситорагон ва осмонро бо ситорагон барои бинандагонашон биёростем, то андеша кунанд ва панд бигиранд.<sup foot_note=152506>1</sup>"
    },
    {
      "resource_id": 139,
      "text": "   Ва осмонро аз ҳар шайтони раҷиме ки аз раҳмати Аллоҳ маҳрум аст, ҳифз кардем.<sup foot_note=152507>1</sup>"
    },
    {
      "resource_id": 139,
      "text": "   Магар он шайтоне, ки дуздона гӯш медод ва шиҳобе (оташпорае) равшан дар пайи вай афтад.<sup foot_note=152508>1</sup>"
    },
    {
      "resource_id": 139,
      "text": "   Ва заминро васеъ кардем ва дар он кӯҳҳои азиме партофтем. Ва барои эҳтиёҷи бандагон аз ҳар чизе санҷида дар он рӯёнидем.<sup foot_note=152509>1</sup>"
    },
    {
      "resource_id": 139,
      "text": "   Ва дар он ҷо барои шумо асбоби зиндагӣ қарор додем ва низ касонеро, ки шумо рӯзидиҳандаи онҳо нестед, аз ходимону чорпоҳо."
    },
    {
      "resource_id": 139,
      "text": "   Ҳар чи ҳаст, хазинаҳои он назди Мост ва Мо ҷуз ба андозае муайян онро фурӯ намефиристем."
    },
    {
      "resource_id": 139,
      "text": "   Ва бодҳои бордоркунанда абрҳоро фиристодем ва аз паси он аз осмон обе нозил кардем барои нӯшокии шумо ва заминатон ва чорпоёнатон ва шуморо бо он сероб сохтем ва шумо хазинадори он нестед.<sup foot_note=152510>1</sup>"
    },
    {
      "resource_id": 139,
      "text": "   Албатта, Мо ҳастем, ки зинда мекунем ва ҷамии халоиқро мемиронем ва баъд аз ҳама боқӣ мемонем.<sup foot_note=152511>1</sup>"
    },
    {
      "resource_id": 139,
      "text": "   Ва ба таҳқиқ медонем ҳоли касонеро, ки аз шумо аз ин пеш рафтаанд аз мурдаҳо ва кушташудаҳо ва медонем ҳоли касоне, ки боқӣ мондаанд дар ҳаёт ё баъд ба дунё меоянд.<sup foot_note=152512>1</sup>"
    },
    {
      "resource_id": 139,
      "text": "   Ва ҳамоно Парвардигори ту ҳамаро аз аввал то охир барои ҳисобу ҷазо зинда карда, ҷамъ мегардонад, зеро Ӯст ҳакиму доно чизе аз Ӯ пинҳон намемонад!<sup foot_note=152513>1</sup>"
    },
    {
      "resource_id": 139,
      "text": "   Мо одамиро аз гили хушк, аз лойи сиёҳи бӯйгирифта офаридем."
    },
    {
      "resource_id": 139,
      "text": "   Ва ҷинро пеш аз он аз оташи сӯзандаи бедуд офарида будем."
    },
    {
      "resource_id": 139,
      "text": "   Ва ба ёд ор эй Паёмбар ҳангоме, ки Парвардигорат ба фариштагон гуфт: «Ҳамоно ман аз гили хушкида, аз гили сиёҳи бӯйнок инсонеро меофаринам."
    },
    {
      "resource_id": 139,
      "text": "   Пас, чун ӯро рост кунам ва аз рӯҳи Худ дар он бидамам, дар баробари ӯ ба саҷда бияфтед».<sup foot_note=152514>1</sup>"
    },
    { "resource_id": 139, "text": "   Пас, фариштагон ҳамагӣ саҷда карданд," },
    {
      "resource_id": 139,
      "text": "   магар Иблис, ки саркашӣ кард, ки бо саҷдакунандагон бошад."
    },
    {
      "resource_id": 139,
      "text": "   Аллоҳ ба Иблис гуфт:\n«Эй Иблис, чаро ту аз саҷдакунандагон набудӣ?»"
    },
    {
      "resource_id": 139,
      "text": "   Иблис кибр ва ҳасади худро зоҳир карда гуфт: «Ман барои башаре, ки аз гили хушк, аз лойи сиёҳи мутағайир офаридаӣ, саҷда намекунам».<sup foot_note=152515>1</sup>"
    },
    {
      "resource_id": 139,
      "text": "    Аллоҳ гуфт: «Аз он ҷаннат берун шав, ки ту рондашуда ҳастӣ.<sup foot_note=152516>1</sup>"
    },
    {
      "resource_id": 139,
      "text": "    Ба дурустӣ, то рӯзи қиёмат лаънати Аллоҳ бар туст!»"
    },
    {
      "resource_id": 139,
      "text": "    Иблис гуфт: \"Эй Парвардигори ман, маро то рӯзе, ки дубора зинда мешаванд, мӯҳлат деҳ\" (ва он рӯзи қиёмат аст)."
    },
    {
      "resource_id": 139,
      "text": "    Аллоҳ гуфт: «Ту ба яқин дар шумори мӯҳлатёфтагонӣ,"
    },
    {
      "resource_id": 139,
      "text": "    то он рӯзе, ки вақташ маълум<sup foot_note=152517>1</sup> аст»."
    },
    {
      "resource_id": 139,
      "text": "    Иблис гуфт: «Эй Парвардигори ман, чун маро ноумед ва гумроҳ кардӣ, дар рӯи замин барои фарзандони Одам бадиҳоро дар назарашон биёроям ва ҳамаро гумроҳ кунам,"
    },
    {
      "resource_id": 139,
      "text": "    магар онҳо, ки бандагони боихлоси Ту бошанд»."
    },
    {
      "resource_id": 139,
      "text": "    Аллоҳ гуфт: «Роҳи ихлос, роҳи ростест, ки ба Ман мерасад."
    },
    {
      "resource_id": 139,
      "text": "    Туро бар бандагони Ман ғолибияте нест, магар ғалабаи ту бар он гумроҳоне,\nки туро пайравӣ кунанд ва ризоияти туро аз ризоияти Ман бартар донанд."
    },
    {
      "resource_id": 139,
      "text": "   Ва ба дурустӣ, ҷаҳаннам миъоди Иблис ва ҳамаи пайравони вай аст."
    },
    {
      "resource_id": 139,
      "text": "   Ҷаҳаннам ҳафт дар дорад ва ҳар дар аз дигаре поёнтар аст барои ҳар дар гурӯҳе аз онон муъайян шудаанд.<sup foot_note=152518>1</sup>"
    },
    {
      "resource_id": 139,
      "text": "   Парҳезгорон<sup foot_note=152519>1</sup> дар бустонҳову чашмаҳо бошанд."
    },
    {
      "resource_id": 139,
      "text": "   Ба саломат ва хотирҷамъӣ ба он дохил шавед."
    },
    {
      "resource_id": 139,
      "text": "   Ҳар кинаеро аз дилашон берун мекашем, ҳама бародарона, бар тахтҳо рӯ ба рӯи ҳам менишинанд."
    },
    {
      "resource_id": 139,
      "text": "   Ҳеҷ ранҷе дар он ҷо ба онҳо намерасад ва аз он ҷо берун нагарданд ва ҷовидона дар онҷо бимонанд."
    },
    {
      "resource_id": 139,
      "text": "   Эй Паёмбар, ба бандагонам хабар деҳ, ки ман омурзандаву меҳрубонам барои мӯъминони тавбакор."
    },
    {
      "resource_id": 139,
      "text": "   Ва азоби Ман, азоби дардовар аст, барои касоне, ки аз гуноҳи худ тавба намекунанд."
    },
    {
      "resource_id": 139,
      "text": "   Ва эй Паёмбар, онҳоро аз меҳмонони Иброҳим хабардор кун.<sup foot_note=152520>1</sup>"
    },
    {
      "resource_id": 139,
      "text": "   Он гоҳ ки фариштагон бар ӯ дохил шуданд ва гуфтанд: «Салом!» (Иброҳим низ ҷавоби салом гуфт ва барояшон таом пешкаш намуд, вале онҳо нахӯрданд ва Иброҳим) гуфт: «Мо аз шумо метарсем!»<sup foot_note=152521>1</sup>"
    },
    {
      "resource_id": 139,
      "text": "   Фариштагон гуфтанд: «Матарс, (эй Иброҳим) мо туро ба писари доное<sup foot_note=152522>1</sup> мужда медиҳем»."
    },
    {
      "resource_id": 139,
      "text": "   (Иброҳим ба тааҷҷуб) гуфт: «Оё маро мужда медиҳед, бо он ки пир шудаам ва ҳамсарам низ пир аст. Ба чӣ чиз муждаам медиҳед?»<sup foot_note=152523>1</sup>"
    },
    {
      "resource_id": 139,
      "text": "   Гуфтанд: «Мо туро ба ростӣ мужда додаем, пас аз ноумедон мабош!»<sup foot_note=152524>1</sup>"
    },
    {
      "resource_id": 139,
      "text": "   (Иброҳим) гуфт: «Ба ҷуз гумроҳон кист, ки аз раҳмати Парвардигораш ноумед шавад?»"
    },
    {
      "resource_id": 139,
      "text": "   Гуфт: «Эй фиристодагон, чӣ кори муҳиме доред?»"
    },
    {
      "resource_id": 139,
      "text": "   Фариштагон гуфтанд: «Мо ба сӯи қавми гунаҳкорон фиристода шудаем ва ҳамаро нобуд мекунем,"
    },
    {
      "resource_id": 139,
      "text": "   магар хонадони Лутро, ки ҳамаашонро наҷот медиҳем,"
    },
    {
      "resource_id": 139,
      "text": "   магар ҳамсарашро, ки муқаррар намудаем, ки аз боқимондагон дар азоб бошад»."
    },
    {
      "resource_id": 139,
      "text": "   Чун фариштагон назди хонадони Лут омаданд,"
    },
    {
      "resource_id": 139,
      "text": "   Лут барояшон гуфт: «Шумо гурӯҳи ношиносед»."
    },
    {
      "resource_id": 139,
      "text": "   (Фариштагон) гуфтанд матарс: «Балки, барои ту он чизеро (азоберо), ки дар он шак мекарданд, овардаем."
    },
    {
      "resource_id": 139,
      "text": "   Мо туро хабари рост овардаем ва мо ростгӯёнем, ки Аллоҳ қавми туро ҳалоккунандааст."
    },
    {
      "resource_id": 139,
      "text": "   Чун қисме аз шаб бигзарад, хонадони худро ва мӯъминонро берун бибар ва худ аз пайи онҳо рав ва онҳо пеш-пеши ту ва набояд ҳеҷ як аз шумо ба ақиб бингарад.<sup foot_note=152525>1</sup> Ва ҳар ҷо, ки Аллоҳ фармонатон дод, зуд биравед, то дар амон бимонед.<sup foot_note=152526>2</sup>"
    },
    {
      "resource_id": 139,
      "text": "   Ва барои Лут ҳодисаро ҳикоят кардем, ки чун субҳ фаро расад, ҳамаи онҳо нобуд ва решакан хоҳанд шуд."
    },
    {
      "resource_id": 139,
      "text": "   Ва Аҳли шаҳр аз дидани меҳмонон (фариштагон) шодикунон омаданд."
    },
    {
      "resource_id": 139,
      "text": "   Лут барояшон гуфт: «Инҳо меҳмонони мананд, маро расво макунед."
    },
    {
      "resource_id": 139,
      "text": "   Аз Аллоҳ битарсед ва маро шармсор масозед»."
    },
    {
      "resource_id": 139,
      "text": "   Қавми Лут гуфтанд: «Магар туро аз меҳмондорӣ ва паноҳ додани мардум манъ накарда будем?»"
    },
    {
      "resource_id": 139,
      "text": "   Лут барояшон гуфт: «Агар қасде барои издивоҷ ва баровардани хоҳишоти шаҳвонӣ доред, инҳо, занҳоятон духтарони ман ҳастанд никоҳ кунед».<sup foot_note=152527>1</sup>"
    },
    {
      "resource_id": 139,
      "text": "   Эй Паёмбар, ба ҷони ту савганд, ки онҳо дар мастии шаҳват ва ҷаҳолати хеш саргашта буданд. <sup foot_note=152528>1</sup>"
    },
    {
      "resource_id": 139,
      "text": "   Чун ба вақти тулӯи офтоб, ононро наъраи сахте (садои ваҳшатноке) фурӯ гирифт ва нобудашон кард.<sup foot_note=152529>1</sup>"
    },
    {
      "resource_id": 139,
      "text": "   Пас, он шаҳрро зеру забар кардем ва бо сангпораҳое аз санг ҳамаашонро сангборон кардем."
    },
    {
      "resource_id": 139,
      "text": "   Ба дурустӣ, дар ин ибратҳост барои ибратгирандагон."
    },
    {
      "resource_id": 139,
      "text": "   Ва он шаҳр акнун дар сари роҳи мусофирон аст, ки доим дар рафту омаданашон онро мебинанд."
    },
    {
      "resource_id": 139,
      "text": "   Ба дурустӣ, дар ин кор (дар ҳалок кардани Мо онҳоро) нишонаи бузурге барои мӯъминон аст.<sup foot_note=152530>1</sup>"
    },
    {
      "resource_id": 139,
      "text": "   Ва мардуми Айка<sup foot_note=152531>1</sup> низ ситамкор буданд."
    },
    {
      "resource_id": 139,
      "text": "   Пас аз онон интиқом гирифтем ва ҳар дуи онон (сарзамини қавми Лут ва Айка) дар сари роҳи намоён ҳастанд.<sup foot_note=152532>1</sup>"
    },
    {
      "resource_id": 139,
      "text": "   Ба дурустӣ, мардуми Ҳиҷр<sup foot_note=152533>1</sup> низ паёмбаронро ба дурӯғ нисбат доданд.<sup foot_note=152534>2</sup>"
    },
    {
      "resource_id": 139,
      "text": "   Оёти Хешро бар онон (қавми Солеҳ) расонидем, вале аз он рӯй гардониданд."
    },
    {
      "resource_id": 139,
      "text": "   Хонаҳои худро, аз кӯҳҳо метарошиданд ва хотирҷамъ буданд."
    },
    {
      "resource_id": 139,
      "text": "   Пас, субҳгоҳон фарёд ва садои маргборе эшонро фаро гирифт.<sup foot_note=152535>1</sup>"
    },
    {
      "resource_id": 139,
      "text": "   Чизе, ки касб карда буданд аз ҷамъоварии мол ва сохтани қасрҳо аз онон дафъи бало накард.<sup foot_note=152536>1</sup>"
    },
    {
      "resource_id": 139,
      "text": "   Осмонҳову замин ва он чиро, ки миёни онҳост, ҷуз ба ҳақ наёфаридаем. Ва бешак, қиёмат, ҳатман, фаро мерасад. Пас, эй Паёмбар, аз беодобиҳои эшон гузашт кун, гузашти неке ва бузургворона ва ҳакимона ба даъвати худ идома бидеҳ ва дар баробари азият ва озори куффор, бурдбор бош.<sup foot_note=152537>1</sup>"
    },
    {
      "resource_id": 139,
      "text": "   Ҳароина, Парвардигори ту офаринандаву доно аст чизе бар Ӯ пинҳон намемонад!"
    },
    {
      "resource_id": 139,
      "text": "   Ва ба ростӣ, ки Мо сабъ-ул-масонӣ<sup foot_note=152538>1</sup> ва Қуръони бузургро ба ту эй Паёмбар, додаем."
    },
    {
      "resource_id": 139,
      "text": "   Агар баъзе аз кофиронро ба чизе баҳравар сохтаем, ту ба он нигоҳ макун.\nВа ғами он кофиронро махӯр, ки чаро ба ту имон намеоваранд. Ва дар баробари мӯъминон хоксор бош.<sup foot_note=152539>1</sup>"
    },
    {
      "resource_id": 139,
      "text": "   Ва ба кофирон бигӯ: «Ҳамоно ман бимдиҳандаи ошкорам»."
    },
    {
      "resource_id": 139,
      "text": "   Фуруд хоҳем овард азобро ҳамчуноне, ки бар тақсимкунандагон<sup foot_note=152540>1</sup> нозил кардем:"
    },
    {
      "resource_id": 139,
      "text": "   Касоне, ки Қуръонро ба қисмҳо<sup foot_note=152541>1</sup> тақсим карда буданд."
    },
    {
      "resource_id": 139,
      "text": "   Ба Парвардигорат савганд, ки ҳамаро, ҳатман дар рӯзи қиёмат аз он чи ки онҳо дар китоби Аллоҳ айбу нуқсон ва таҳрифу табдил додаанд, суол мекунем,"
    },
    {
      "resource_id": 139,
      "text": "   ба хотири корҳое, ки\nмекарданд!<sup foot_note=152542>1</sup>"
    },
    {
      "resource_id": 139,
      "text": "   Пас, ошкоро кун он чиро, ки ба он фармон дода мешавӣ ва аз мушрикон рӯй бигардон."
    },
    {
      "resource_id": 139,
      "text": "   Мо макру азият ва озори масхаракунандагонро аз ту бозмедорем,"
    },
    {
      "resource_id": 139,
      "text": "   касоне, ки маъбуди дигарро ҳамроҳ ба Ӯ қарор медиҳанд, дар ояндаи наздик ҳақиқатро хоҳанд донист.<sup foot_note=152543>1</sup>"
    },
    {
      "resource_id": 139,
      "text": "   Ва ба ростӣ, медонем, ки ту аз он чи ки мегӯянд, дилтанг мешавӣ ва аз истеҳзо, таҳқир ва лафзҳои ширколудашон дилат ба дард меояд."
    },
    {
      "resource_id": 139,
      "text": "   Пас, ба покӣ ёд кун Парвардигоратро ҳангоми фарогирии ғаму андӯҳ ва аз зумраи саҷдакунандагон (намозгузорон) бош!"
    },
    {
      "resource_id": 139,
      "text": "   Ва давомат кун дар парастиши Парвардигорат, то ҳангоме ки марг ба суроғат меояд."
    }
  ],
  "meta": {
    "translation_name": "Khawaja Mirof & Khawaja Mir",
    "author_name": "Khawaja Mirof & Khawaja Mir",
    "filters": { "resource_id": 139, "chapter_number": "15" }
  }
}
