{
  "translations": [
    {
      "resource_id": 214,
      "text": "Elif Lām Rā. Ovo su ajeti knjige, Kur’ana jasnog!"
    },
    {
      "resource_id": 214,
      "text": "Zažalit će nevjernici često što nisu postali muslimani."
    },
    {
      "resource_id": 214,
      "text": "Pusti ih neka jedu i naslađuju se, i neka ih zavara nada – znat će oni!"
    },
    {
      "resource_id": 214,
      "text": "A Mi smo uništavali gradove samo u određeno vrijeme."
    },
    {
      "resource_id": 214,
      "text": "nijedan narod ne može ni ubrzati ni usporiti kraj svoj."
    },
    {
      "resource_id": 214,
      "text": "Oni govore: “Ej ti kome se Kur’an objavljuje, ti si uistinu lud!"
    },
    {
      "resource_id": 214,
      "text": "Zašto nam meleke ne dovedeš, ako je istina što govoriš!”"
    },
    {
      "resource_id": 214,
      "text": "Mi meleke šaljemo samo s istinom, i tad im se ne bi dalo vremena da čekaju."
    },
    {
      "resource_id": 214,
      "text": "Mi, uistinu, Kur’an objavljujemo i zaista ćemo Mi nad njim bdjeti!"
    },
    {
      "resource_id": 214,
      "text": "I prije tebe smo poslanike prijašnjim narodima slali"
    },
    {
      "resource_id": 214,
      "text": "i nijedan im poslanik nije došao, a da se nisu njime ismijavali."
    },
    {
      "resource_id": 214,
      "text": "Eto, tako dajemo da to uđe u srca prestupnika."
    },
    {
      "resource_id": 214,
      "text": "Oni u njega neće vjerovati, a zna se šta je bilo s narodima davnašnjim."
    },
    {
      "resource_id": 214,
      "text": "Kad bismo radi njih kapiju na nebu otvorili i oni se kroz nju uspinjali"
    },
    {
      "resource_id": 214,
      "text": "opet bi oni, zacijelo, rekli: “Samo nam se pričinjava, mi smo ljudi opčinjeni!”"
    },
    {
      "resource_id": 214,
      "text": "Mi smo na nebu sazviježđa stvorili i za one koji ih posmatraju ukrasili."
    },
    { "resource_id": 214, "text": "i čuvamo ih od svakog šejtana prokletog." },
    {
      "resource_id": 214,
      "text": "a onog koji kradom prisluškuje stiže svjetlica vidljiva."
    },
    {
      "resource_id": 214,
      "text": "A Zemlju smo prostrli i po njoj nepomične planine razbacali i učinili da na njoj sve s mjerom raste."
    },
    {
      "resource_id": 214,
      "text": "i dajemo vam iz nje hranu, a i onima koje vi ne hranite."
    },
    {
      "resource_id": 214,
      "text": "I ne postoji ništa čije riznice ne posjedujemo, a od toga Mi dajemo samo onoliko koliko je potrebno."
    },
    {
      "resource_id": 214,
      "text": "Mi šaljemo vjetrove da oplođuju, a iz neba spuštamo kišu da imate šta piti – vi time ne možete raspolagati."
    },
    {
      "resource_id": 214,
      "text": "I samo Mi dajemo život i smrt, i samo Mi sve nasljeđujemo."
    },
    {
      "resource_id": 214,
      "text": "i samo Mi znamo one koji su vam prethodili, i samo Mi znamo one koji će poslije doći."
    },
    {
      "resource_id": 214,
      "text": "A On, Gospodar tvoj, zaista će ih sabrati. On je mudar i sve zna."
    },
    {
      "resource_id": 214,
      "text": "Mi smo stvorili Adema od ilovače, od blata ustajalog"
    },
    {
      "resource_id": 214,
      "text": "a još prije smo stvorili džine od vatre užarene."
    },
    {
      "resource_id": 214,
      "text": "I kad Gospodar tvoj reče melekima: \"Ja ću stvoriti čovjeka od ilovače, od blata ustajalog,"
    },
    {
      "resource_id": 214,
      "text": "i kad mu dam lik i u njega udahnem dušu, vi mu se poklonite!”"
    },
    { "resource_id": 214, "text": "Svi su se meleki, zajedno, poklonili." },
    {
      "resource_id": 214,
      "text": "osim Iblisa; on se nije htio s njima pokloniti."
    },
    {
      "resource_id": 214,
      "text": "“O Iblise”, reče On, “zašto se ti ne htjede pokloniti?”"
    },
    {
      "resource_id": 214,
      "text": "“Nije moje”, reče, “da se poklonim čovjeku koga si stvorio od ilovače, od blata ustajalog.”"
    },
    {
      "resource_id": 214,
      "text": "“Onda izlazi iz Dženneta”, reče On, “neka si proklet.\""
    },
    {
      "resource_id": 214,
      "text": "i neka se prokletstvo zadrži na tebi do Dana sudnjeg!”"
    },
    {
      "resource_id": 214,
      "text": "“Gospodaru moj”, reče on, “daj mi vremena do dana kad će oni biti oživljeni!”"
    },
    { "resource_id": 214, "text": "“Daje ti se rok”, reče On." },
    { "resource_id": 214, "text": "“do Dana već određenog.”" },
    {
      "resource_id": 214,
      "text": "“Gospodaru moj”, reče, “zato što si me u zabludu odveo, ja ću njima na Zemlji poroke lijepim predstaviti i potrudit ću se da ih sve zavedem."
    },
    { "resource_id": 214, "text": "osim među njima Tvojih robova iskrenih.”" },
    { "resource_id": 214, "text": "\"Ovo je Pravi put k Meni\", reče On." },
    {
      "resource_id": 214,
      "text": "“ti nećeš imati nikakve vlasti nad robovima Mojim, osim nad onima koji te budu slijedili, od onih zalutalih.”"
    },
    {
      "resource_id": 214,
      "text": "Za sve njih mjesto sastanka Džehennem će biti."
    },
    {
      "resource_id": 214,
      "text": "on će sedam kapija imati i kroz svaku će određen broj njih proći."
    },
    {
      "resource_id": 214,
      "text": "Oni koji su se Allaha bojali i onog što im je zabranjeno klonili, oni će u džennetskim baščama pored izvorā biti."
    },
    {
      "resource_id": 214,
      "text": "“Uđite u njih sigurni, straha oslobođeni!”"
    },
    {
      "resource_id": 214,
      "text": "I Mi ćemo zlobu iz grudi njihovih istisnuti, oni će kao braća na divanima jedni prema drugima sjediti."
    },
    {
      "resource_id": 214,
      "text": "tu ih umor neće doticati, oni odatle nikad neće izvedeni biti."
    },
    {
      "resource_id": 214,
      "text": "Kaži robovima Mojim da sam Ja, zaista, Onaj Koji prašta i da sam milostiv."
    },
    {
      "resource_id": 214,
      "text": "ali da je i kazna Moja, doista, bolna kazna!"
    },
    { "resource_id": 214, "text": "I obavijesti ih o gostima Ibrahimovim." },
    {
      "resource_id": 214,
      "text": "kad su mu ušli i rekli: “Mir!”, on je rekao: “Mi smo se vas uplašili.”"
    },
    {
      "resource_id": 214,
      "text": "“Ne plaši se!”, rekoše, “donosimo ti radosnu vijest, učena ćeš sina imati.”"
    },
    {
      "resource_id": 214,
      "text": "“Zar mi donosite radosnu vijest sad kad me je starost ophrvala?”, reče on, “čime ćete me obradovati?”"
    },
    {
      "resource_id": 214,
      "text": "“Donosimo ti radosnu vijest koja će se doista obistiniti”, rekoše oni, “zato nadu ne gubi!”"
    },
    {
      "resource_id": 214,
      "text": "“Nadu u milost Gospodara svog mogu gubiti samo oni koji su zabludjeli”, reče on."
    },
    {
      "resource_id": 214,
      "text": "I upita: \"A koji je tačno razlog vašeg dolaska, o izaslanici?\""
    },
    {
      "resource_id": 214,
      "text": "“Mi smo poslati narodu nevjerničkom”, rekoše."
    },
    {
      "resource_id": 214,
      "text": "“izuzev Lutove porodice, njih ćemo, zaista, sve spasiti,\""
    },
    {
      "resource_id": 214,
      "text": "osim žene njegove, ona će, odlučili smo, s ostalima kaznu iskusiti.”"
    },
    {
      "resource_id": 214,
      "text": "I kad izaslanici dođoše do Lutove porodice,"
    },
    { "resource_id": 214, "text": "on reče: “Vi ste, doista, ljudi neznani!”" },
    {
      "resource_id": 214,
      "text": "“Ne!”, rekoše oni, “donosimo ti ono u šta ovi stalno sumnjaju."
    },
    {
      "resource_id": 214,
      "text": "donosimo ti ono što će se, sigurno, dogoditi, a mi zaista istinu govorimo."
    },
    {
      "resource_id": 214,
      "text": "Izvedi čeljad svoju u gluho doba noći, a ti budi na začelju njihovu, i neka se niko od vas ne osvrće, već produžite u pravcu kuda vam se naređuje!”"
    },
    {
      "resource_id": 214,
      "text": "I Mi smo mu objavili ono što će se zbiti: da će oni, svi do posljednjeg, u svitanje uništeni biti."
    },
    { "resource_id": 214, "text": "I dođoše stanovnici grada, veseli." },
    {
      "resource_id": 214,
      "text": "“Ovo su gosti moji”, reče on, “pa me ne sramotite."
    },
    { "resource_id": 214, "text": "i bojte se Allaha, i mene ne ponizujte!”" },
    {
      "resource_id": 214,
      "text": "“A zar ti nismo zabranili da ikoga primaš?”, povikaše oni."
    },
    {
      "resource_id": 214,
      "text": "“Ako već hoćete nešto činiti, eto kćeri mojih!”, reče on."
    },
    {
      "resource_id": 214,
      "text": "Tako Mi života tvog, oni su u pijanstvu svom lutali."
    },
    {
      "resource_id": 214,
      "text": "I njih je zadesio strašan glas kad je Sunce izlazilo."
    },
    {
      "resource_id": 214,
      "text": "i Mi smo učinili da ono što je gore bude dolje, i na njih smo kao kišu grumenje od skamenjene gline sručili."
    },
    {
      "resource_id": 214,
      "text": "U tome su, zaista, znaci za one koji o tome pronicljivo razmišljaju."
    },
    { "resource_id": 214, "text": "a naselje je baš uz postojeći put." },
    {
      "resource_id": 214,
      "text": "U tome su, zaista, znaci za one koji vjeruju."
    },
    { "resource_id": 214, "text": "A i stanovnici Ejke bili su nevjernici." },
    {
      "resource_id": 214,
      "text": "pa smo ih kaznili, i oba naselja su uz put koji se vidi."
    },
    {
      "resource_id": 214,
      "text": "I stanovnici su Hidžra poslanike lažnim smatrali."
    },
    {
      "resource_id": 214,
      "text": "a Mi smo im dokaze Naše bili dali, ali su oni od njih glave okrenuli."
    },
    {
      "resource_id": 214,
      "text": "Oni su kuće u brdima klesali, vjerujući da su sigurni."
    },
    { "resource_id": 214, "text": "pa i njih u svitanje strašan glas zadesi." },
    {
      "resource_id": 214,
      "text": "i ne bijaše im ni od kakve koristi ono što su bili stekli."
    },
    {
      "resource_id": 214,
      "text": "Mi smo nebesa i Zemlju i ono između njih s Istinom stvorili. Čas oživljenja će, zacijelo, doći, zato ti velikodušno oprosti,"
    },
    {
      "resource_id": 214,
      "text": "Gospodar tvoj sve stvara i On je Sveznajući."
    },
    {
      "resource_id": 214,
      "text": "Mi smo ti objavili sedam ajeta, koji se ponavljaju, i Kur’an ti veličanstveni objavljujemo."
    },
    {
      "resource_id": 214,
      "text": "Ne pružaj poglede svoje ka onome što Mi dajemo na uživanje nekim od njih i ne budi tužan zbog njih, a prema vjernicima blag budi."
    },
    {
      "resource_id": 214,
      "text": "i reci: \"Ja sam samo upozoritelj jasni.\""
    },
    { "resource_id": 214, "text": "kao što smo sljedbenike Knjige opomenuli." },
    { "resource_id": 214, "text": "one koji Kur’an na dijelove dijele." },
    {
      "resource_id": 214,
      "text": "I tako Mi Gospodara tvog, njih ćemo sve na odgovornost pozvati"
    },
    { "resource_id": 214, "text": "za ono što su radili!" },
    {
      "resource_id": 214,
      "text": "Ti javno ispovijedaj ono što ti se naređuje i mnogobožaca se okani."
    },
    { "resource_id": 214, "text": "Mi ćemo te sačuvati onih koji se rugaju." },
    {
      "resource_id": 214,
      "text": "koji pored Allaha drugog boga uzimaju; i znat će oni!"
    },
    {
      "resource_id": 214,
      "text": "Mi dobro znamo da ti je teško u duši zbog onog što oni govore."
    },
    {
      "resource_id": 214,
      "text": "zato veličaj Gospodara svog i hvali Ga, i molitvu obavljaj."
    },
    {
      "resource_id": 214,
      "text": "i sve dok si živ, Gospodaru se svom klanjaj!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "15" }
  }
}
