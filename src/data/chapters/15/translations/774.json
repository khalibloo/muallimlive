{
  "translations": [
    {
      "resource_id": 774,
      "text": "Alif Laam Raa<sup foot_note=211507>1</sup>. Iyo ni imirongo (ayat) y’igitabo, ikaba (n’imirongo ya) Qur’an isobanura neza (ibintu)."
    },
    {
      "resource_id": 774,
      "text": "(Ku munsi w’imperuka) ba bandi bahakanye bazicuza impamvu batabaye Abayisilamu (igihe bazaba babona Abayisilamu bajyanwa mu ijuru naho abahakanyi bajyanwa mu muriro)."
    },
    {
      "resource_id": 774,
      "text": "Bareke barye baninezeze, banarangazwe n’icyizere (cyo kuzaramba), vuba aha bazamenya (ko ibyiringiro byabo bitari ukuri)."
    },
    {
      "resource_id": 774,
      "text": "Nta mudugudu n’umwe twarimbuye, uretse ko wabaga ufite igihe cyawo cyagenwe."
    },
    {
      "resource_id": 774,
      "text": "Nta muryango (Umat) n’umwe ushobora (kurimburwa) mbere cyangwa nyuma y’igihe cyagenwe."
    },
    {
      "resource_id": 774,
      "text": "Baranavuze bati “Yewe uwamanuriwe urwibutso (Qur’an)! Mu by’ukuri uri umusazi.”"
    },
    {
      "resource_id": 774,
      "text": "Kuki utatuzanira abamalayika (bahamya ko uri intumwa ya Allah) niba koko uri umwe mu banyakuri?"
    },
    {
      "resource_id": 774,
      "text": "(Allah aravuga ati) “Ntabwo twohereza abamalayika (ku isi) bitari mu kuri (iyo bazanye ibihano). Kandi icyo gihe (abahakanyi) ntibarindirizwa.”"
    },
    {
      "resource_id": 774,
      "text": "Mu by’ukuri ni twe twahishuye urwibutso (Qur’an), kandi rwose ni natwe tuzarurinda."
    },
    {
      "resource_id": 774,
      "text": "Mu by’ukuri twohereje Intumwa mbere yawe, mu miryango y’ababayeho mbere."
    },
    {
      "resource_id": 774,
      "text": "Kandi nta ntumwa (n’imwe) yabageragaho ngo babure kuyinnyega."
    },
    {
      "resource_id": 774,
      "text": "Uko ni ko tuwushyira (uwo muco wo kunnyega) mu mitima y’inkozi z’ibibi (zo mu gihe cyawe)."
    },
    {
      "resource_id": 774,
      "text": "Ntabwo bashobora kuyemera (Qur’an), kandi ingero (z’ibihano bya Allah) ku bo hambere zarabayeho."
    },
    {
      "resource_id": 774,
      "text": "Kandi n’iyo tuza kubakingurira umuryango mu kirere, bagakomeza bazamuka (kugera ubwo babonye abamalayika, ntibari kwemera)."
    },
    {
      "resource_id": 774,
      "text": "Ahubwo bari kuvuga bati “Mu by’ukuri amaso yacu yahumye. Ahubwo twe turi abantu barozwe.”"
    },
    {
      "resource_id": 774,
      "text": "Kandi rwose twashyize inyenyeri nini mu kirere tunagitakira (abantu) bareba (kugira ngo babikuremo inyigisho)."
    },
    {
      "resource_id": 774,
      "text": "Twanakirinze amashitani yavumwe (kugira ngo atakigeramo akabasha kumviriza ibivugirwa mu ijuru),"
    },
    {
      "resource_id": 774,
      "text": "Uretse amwe muri yo (amashitani) ashobora kugira ibyo yumviriza (bibera mu ijuru), maze agakurikizwa ibishashi by’umuriro bigaragara."
    },
    {
      "resource_id": 774,
      "text": "Twanashashe isi maze tuyishyiraho imisozi yo kuyishimangira, tunayimezamo ibimera byose ku gipimo gikwiye."
    },
    {
      "resource_id": 774,
      "text": "Twanayibashyiriyemo ibibabeshaho ndetse n’ibibeshaho ibindi biremwa mwe mudaha amafunguro."
    },
    {
      "resource_id": 774,
      "text": "Kandi nta kintu na kimwe tudatunze mu bigega byacu, ndetse tubitanga ku rugero rukwiye."
    },
    {
      "resource_id": 774,
      "text": "Tunohereza imiyaga iremereza igicu, nuko tukamanura amazi aturutse mu kirere, tukayabaha ngo muyanywe; kandi ntabwo ari mwe mugenga ibigega byayo."
    },
    {
      "resource_id": 774,
      "text": "Mu by’ukuri ni Twe dutanga ubuzima n’urupfu, kandi ni twe bazungura (b’isi n’ibiyirimo)."
    },
    {
      "resource_id": 774,
      "text": "Rwose tuzi ababayeho mbere muri mwe, kandi rwose tuzi n’abazabaho nyuma."
    },
    {
      "resource_id": 774,
      "text": "Kandi mu by’ukuri Nyagasani wawe ni We uzabakoranya (ku munsi w’ibarura). Rwose ni We Nyirubugenge buhambaye, Umumenyi uhebuje."
    },
    {
      "resource_id": 774,
      "text": "Mu by’ukuri twaremye umuntu (Adamu) mu ibumba ryumye ukomangaho rikirangira, mu ibumba ry’umukara ryahinduye ibara n’impumuro (kubera igihe ryari rimaze)."
    },
    {
      "resource_id": 774,
      "text": "Naho Amajini (harimo na Shitani) tuyarema mbere (ya Adamu) tuyakomoye mu bishashi by’umuriro utagira umwotsi."
    },
    {
      "resource_id": 774,
      "text": "Unibuke ubwo Nyagasani wawe yabwiraga Abamalayika ati \"Mu by’ukuri ngiye kurema umuntu (Adamu) mu ibumba ryumye ukomangaho rikirangira, mu ibumba ry’umukara ryahinduye ibara n’impumuro (kubera igihe ryari rimaze).”"
    },
    {
      "resource_id": 774,
      "text": "“Nimara kumutunganya nkamuhuhamo roho inturutseho, muhite muca bugufi mumwubamire (byo kumuha icyubahiro atari ukumusenga)”"
    },
    { "resource_id": 774, "text": "Nuko Abamalayika bose barubama," },
    {
      "resource_id": 774,
      "text": "Uretse Ibilisi (Shitani) wanze kuba mu bubama."
    },
    {
      "resource_id": 774,
      "text": "(Allah) aravuga ati “Yewe Ibilisi! Kuki utubamye hamwe n’abubama?”"
    },
    {
      "resource_id": 774,
      "text": "(Ibilisi) aravuga ati “Sinakubamira umuntu waremye mu ibumba ryumye ukomangaho rikirangira, mu ibumba ry’umukara ryahinduye ibara n’impumuro (kubera igihe ryari rimaze)!”"
    },
    {
      "resource_id": 774,
      "text": "(Allah) aravuga ati “Ngaho sohoka hano (mu ijuru), kuko mu by’ukuri ubaye ikivume.”"
    },
    {
      "resource_id": 774,
      "text": "“Kandi mu by’ukuri umuvumo wanjye uzakubaho kugeza ku munsi w’imperuka.”"
    },
    {
      "resource_id": 774,
      "text": "(Ibilisi) aravuga ati “Nyagasani wanjye! Mpa kubaho kuzageza ku munsi (abapfuye) bazazurirwaho.”"
    },
    {
      "resource_id": 774,
      "text": "(Allah) aravuga ati “Mu by’ukuri ubaye mu bazarindirizwa.”"
    },
    { "resource_id": 774, "text": "“Kuzageza ku munsi w’igihe kizwi.”" },
    {
      "resource_id": 774,
      "text": "(Ibilisi) aravuga ati “Nyagasani wanjye! Kubera ko wampanishije kuyoba, rwose nzabakundisha inzira igana mu buyobe ku isi, nanabayobye bose.”"
    },
    {
      "resource_id": 774,
      "text": "“Uretse abagaragu bawe bakwiyegereza muri bo.”"
    },
    {
      "resource_id": 774,
      "text": "(Allah) aravuga ati “Iyi ni inzira igororotse igana iwanjye.”"
    },
    {
      "resource_id": 774,
      "text": "“Mu by’ukuri wowe nta bubasha uzagira ku bagaragu banjye, uretse abayobye bazagukurikira.”"
    },
    {
      "resource_id": 774,
      "text": "“Kandi rwose umuriro wa Jahanamu ni wo bose basezeranyijwe.”"
    },
    {
      "resource_id": 774,
      "text": "Ufite imiryango irindwi, kandi buri muryango ufite abo wagenewe."
    },
    {
      "resource_id": 774,
      "text": "Mu by’ukuri abagandukira (Allah) bazaba bari mu busitani (Ijuru) butembamo imigezi."
    },
    {
      "resource_id": 774,
      "text": "(Bazabwirwa bati) “Nimuryinjiremo mu mahoro kandi mutekanye.”"
    },
    {
      "resource_id": 774,
      "text": "Tuzanakura inzangano mu bituza byabo (nuko babane mu ijuru) ari abavandimwe, bari ku bitanda barebana (baganira bishimye)."
    },
    {
      "resource_id": 774,
      "text": "Ntibazigera barigiramo umunaniro kandi ntibazarivanwamo."
    },
    {
      "resource_id": 774,
      "text": "(Yewe Muhamadi) bwira abagaragu banjye ko mu by’ukuri ndi Ubabarira ibyaha, Nyirimpuhwe."
    },
    {
      "resource_id": 774,
      "text": "Kandi ko n’ibihano byanjye ari ibihano bibabaza cyane."
    },
    {
      "resource_id": 774,
      "text": "Unabatekerereze inkuru y’abashyitsi ba Aburahamu (abamalayika),"
    },
    {
      "resource_id": 774,
      "text": "Ubwo binjiraga iwe bakavuga bati “Mugire amahoro (Salamu)”, (nuko akabikiriza) maze akavuga ati “Mu by’ukuri muduteye ubwoba!”"
    },
    {
      "resource_id": 774,
      "text": "Baravuga bati “Ntugire ubwoba! Mu by’ukuri tuje kuguha inkuru nziza (yo kuzabyara) umuhungu w’umumenyi.”"
    },
    {
      "resource_id": 774,
      "text": "(Aburahamu) aravuga ati “Ese murampa iyo nkuru (yo kuzabyara umuhungu) kandi ngeze mu zabukuru mushingiye kuki?”"
    },
    {
      "resource_id": 774,
      "text": "Baravuga bati “Tuguhaye iyo nkuru nziza dushingiye ku kuri. Bityo, reka kuba mu bihebye.”"
    },
    {
      "resource_id": 774,
      "text": "(Aburahamu) aravuga ati “None se ni nde wakwiheba mu mpuhwe za Nyagasani we, usibye abayobye?”"
    },
    {
      "resource_id": 774,
      "text": "(Aburahamu arongera) aravuga ati “Ni iki kibagenza yemwe mwa ntumwa mwe?”"
    },
    {
      "resource_id": 774,
      "text": "Baravuga bati “Mu by’ukuri twoherejwe ku bantu b’inkozi z’ibibi (ngo tubarimbure)”,"
    },
    {
      "resource_id": 774,
      "text": "“Usibye gusa umuryango wa Lutwi (Loti). Mu by’ukuri turabarokora bose.”"
    },
    {
      "resource_id": 774,
      "text": "Uretse umugore we (wigometse) twagennye ko aba mu bazasigara inyuma (bakarimbuka)."
    },
    {
      "resource_id": 774,
      "text": "Ubwo za ntumwa (abamalayika) zageraga ku muryango wa Loti;"
    },
    {
      "resource_id": 774,
      "text": "(Loti) yaravuze ati “Mu by’ukuri sinabamenye.”"
    },
    {
      "resource_id": 774,
      "text": "Baravuga bati “Ahubwo tukuzaniye ibyo bajyaga bashidikanyaho (ibihano).”"
    },
    {
      "resource_id": 774,
      "text": "“Tunakuzaniye ukuri (inkuru yo kurimbura inkozi z’ibibi), kandi rwose ibyo tuvuga ni ukuri.”"
    },
    {
      "resource_id": 774,
      "text": "“Bityo, ujyane n’umuryango wawe bujya gucya, unabagende inyuma kandi ntihagire n’umwe muri mwe ureba inyuma (kugira ngo na we atarimbuka) ndetse mwihute mujye aho mwategetswe.”"
    },
    {
      "resource_id": 774,
      "text": "Nuko tumuhishurira iryo tegeko ko kurimburwa kwabo (abo banyabyaha) kuri bube kare mu gitondo."
    },
    {
      "resource_id": 774,
      "text": "Nuko abatuye umujyi (inkozi z’ibibi zo mu mujyi w’i Sodoma) baza bishimye (ku bw’inkuru y’abashyitsi ba Loti, bazi ko bagiye kubakorera ubutinganyi, kuko abo bamalayika bari baje mu ishusho y’abagabo)!"
    },
    {
      "resource_id": 774,
      "text": "(Loti) aravuga ati “Mu by’ukuri aba ni abashyitsi banjye; ntimunsebye!”"
    },
    { "resource_id": 774, "text": "“Munatinye Allah, ntimunkoze isoni!”" },
    {
      "resource_id": 774,
      "text": "(Za nkozi z’ibibi) ziravuga ziti “Ese ntitwakubujije kwakira abantu (batari muri twe)?”"
    },
    {
      "resource_id": 774,
      "text": "Aravuga ati “Aba (bakobwa bose bo mu gihugu) ni abakobwa banjye; bityo niba mukeneye gushaka (ngaho nimuze mbabashyingire, aho kwifuza abagabo bagenzi banyu).”"
    },
    {
      "resource_id": 774,
      "text": "Ndahiye ubuzima bwawe (yewe Muhamadi)! Mu by’ukuri (abantu ba Loti) bari mu buyobe bwabo barindagira."
    },
    {
      "resource_id": 774,
      "text": "Maze urusaku rw’ibihano rubarimbura izuba rirashe."
    },
    {
      "resource_id": 774,
      "text": "Nuko (imijyi yabo) turayubika maze tubanyagiza imvura y’amabuye acaniriye."
    },
    {
      "resource_id": 774,
      "text": "Mu by’ukuri muri ibyo harimo inyigisho ku bashishoza."
    },
    {
      "resource_id": 774,
      "text": "Kandi mu by’ukuri (iyo mijyi twarimbuye) yari ku nzira nyabagendwa."
    },
    {
      "resource_id": 774,
      "text": "Mu by’ukuri muri ibyo harimo inyigisho ku bemeramana."
    },
    {
      "resource_id": 774,
      "text": "Ndetse n’abari batuye i Ayikati<sup foot_note=211508>1</sup> (na bo) bari inkozi z’ibibi."
    },
    {
      "resource_id": 774,
      "text": "Nuko turabahana. Kandi mu by’ukuri iyo (mijyi) yombi yari ku nzira nyabagendwa, igaragara."
    },
    {
      "resource_id": 774,
      "text": "Kandi rwose, abari batuye Hijiri (na bo) bahinyuye intumwa (Swalehe)."
    },
    {
      "resource_id": 774,
      "text": "Twanabahaye ibimenyetso byacu, ariko barabyirengagiza."
    },
    {
      "resource_id": 774,
      "text": "Kandi bajyaga bacukura imisozi bagakoramo amazu, (bakayabamo) batekanye."
    },
    {
      "resource_id": 774,
      "text": "Maze urusaku (rw’ibihano) rubatera mu gitondo cya kare."
    },
    {
      "resource_id": 774,
      "text": "Kandi ibyo bajyaga bakora nta cyo byabamariye."
    },
    {
      "resource_id": 774,
      "text": "Ntitwanaremye ibirere n’isi n’ibiri hagati yabyo bitari ku mpamvu z’ukuri. Kandi mu by’ukuri imperuka izaza (nta gushidikanya). Bityo (yewe Muhamadi) irengagize amakosa (yabo) ubababarire."
    },
    {
      "resource_id": 774,
      "text": "Mu by’ukuri Nyagasani wawe ni We Muremyi, Umumenyi uhebuje."
    },
    {
      "resource_id": 774,
      "text": "Kandi rwose (yewe Muhamadi) twaguhaye imirongo (ayat) irindwi (Surat Al Fatihat) isomwa kenshi, tunaguha Qur’an ihambaye."
    },
    {
      "resource_id": 774,
      "text": "Kandi ntuzarambure amaso yawe urangamira ibyo twahaye bamwe muri bo (abahakanyi), kugira ngo tubashimishe by’igihe gito, ndetse ntibakagutere agahinda. Kandi ujye worohera abemeramana."
    },
    {
      "resource_id": 774,
      "text": "Unavuge uti “Mu by’ukuri njye ndi umuburizi ugaragara.”"
    },
    {
      "resource_id": 774,
      "text": "(Ndababurira ibihano) nk’ibyo (Allah) yahanishije abaciyemo (Qur’an) ibice."
    },
    {
      "resource_id": 774,
      "text": "Ba bandi baciyemo ibice Qur’an (bakemera bimwe bagahakana ibindi)."
    },
    {
      "resource_id": 774,
      "text": "Ndahiye kuri Nyagasani wawe, rwose tuzababaza bose uko bakabaye"
    },
    {
      "resource_id": 774,
      "text": "Ku byo bajyaga bakora (bigomeka, babeshya)."
    },
    {
      "resource_id": 774,
      "text": "Bityo amamaza ibyo wategetswe, unitandukanye n’ababangikanyamana."
    },
    {
      "resource_id": 774,
      "text": "Mu by’ukuri twe turahagije mu kukurinda abanyagasuzuguro,"
    },
    {
      "resource_id": 774,
      "text": "Ba bandi babangikanya Allah n’ikigirwamana icyo ari cyo cyose. Ariko bazamenya (ingaruka z’ibikorwa byabo)."
    },
    {
      "resource_id": 774,
      "text": "Kandi rwose tuzi ko ubuzwa amahoro n’ibyo bavuga."
    },
    {
      "resource_id": 774,
      "text": "Bityo, singiza ishimwe rya Nyagasani wawe kandi ube mu bamwubamira."
    },
    {
      "resource_id": 774,
      "text": "Unagaragire Nyagasani wawe, kugeza ubwo ukuri kudashidikanywaho (urupfu) kukugezeho."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "15" }
  }
}
