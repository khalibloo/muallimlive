{
  "translations": [
    {
      "resource_id": 26,
      "text": "Alif lám rá! Toto jsou znamení Písma a Koránu zjevného."
    },
    {
      "resource_id": 26,
      "text": "Často si nevěřící budou přát, aby byli odevzdanými do vůle Boží!"
    },
    {
      "resource_id": 26,
      "text": "Nech je být, ať si pojídají, užívají a nadějí klamnou se kojí, vždyť záhy se dozvědí!"
    },
    {
      "resource_id": 26,
      "text": "Nezahubili jsme žádné město, aniž se mu dostalo Písma známého,"
    },
    {
      "resource_id": 26,
      "text": "a žádný národ nemůže způsobit uspíšení ani oddálení termínu svého."
    },
    {
      "resource_id": 26,
      "text": "Říkají: \"Ty, jemuž připomenutí bylo sesláno, věru jsi džinem posedlý!"
    },
    {
      "resource_id": 26,
      "text": "Pročpak k nám nepřivedeš anděly, pravdu mluvíš-li?\""
    },
    {
      "resource_id": 26,
      "text": "My anděly jen k vykonání rozhodnutého sesíláme - a potom nebudou nevěřící k těm, jimž odklad je dán, patřit."
    },
    {
      "resource_id": 26,
      "text": "My zajisté připomenutí jsme seslali a dobře je umíme ochránit."
    },
    {
      "resource_id": 26,
      "text": "Již před tebou jsme k stranám dávným posly vyslali,"
    },
    {
      "resource_id": 26,
      "text": "však nepřišel k nim posel žádný, by se mu neposmívali."
    },
    { "resource_id": 26, "text": "Takto mu razíme cestu do srdcí hříšníků." },
    {
      "resource_id": 26,
      "text": "A neuvěří v něj, i když se už naplnil obvyklý osud předchozích."
    },
    {
      "resource_id": 26,
      "text": "A i kdybychom jim bránu nebeskou otevřeli a oni stoupali by k ní,"
    },
    {
      "resource_id": 26,
      "text": "přece by říkali: \"Zraky naše byly opity nebo spíše jsme lidé očarovaní!\""
    },
    {
      "resource_id": 26,
      "text": "A na nebi jsme umístili znamení zvěrokruhu a učinili jsme je pro ty, kdo na ně patří, krásnými"
    },
    {
      "resource_id": 26,
      "text": "a ochránili jsme je před všemi satany prokletými -"
    },
    {
      "resource_id": 26,
      "text": "kromě těch, kdož pokradmu naslouchají, však ti jsou pronásledováni plamenem jasně zářícím."
    },
    {
      "resource_id": 26,
      "text": "A zemi jsme rozprostřeli a rozhodili po ní hory pevně stojící a dali na ní vyrůst každé věci správně vyvážené"
    },
    {
      "resource_id": 26,
      "text": "a připravili jsme na ní potravu pro vás i pro ty, jimž obživu neskýtáte."
    },
    {
      "resource_id": 26,
      "text": "A není žádné věci, jejíž pokladnice by u Nás nebyly, a sesíláme vám ji jedině v míře stanovené."
    },
    {
      "resource_id": 26,
      "text": "A poslali jsme větry oplodňující a seslali jsme z nebe vodu, jíž vás napájíme, vždyť vy v zásobě ji nemáte."
    },
    {
      "resource_id": 26,
      "text": "A jsme to My, kdo život i smrt dáváme, a My sami všeho jsme dědici"
    },
    {
      "resource_id": 26,
      "text": "a dobře známe ty z vás, kdo vpředu kráčí, i ty, kdo vzadu se drží."
    },
    {
      "resource_id": 26,
      "text": "A Pán tvůj je všechny shromáždí, vždyť On moudrý je, vševědoucí."
    },
    {
      "resource_id": 26,
      "text": "Stvořili jsme člověka z hlíny suché, vzaté z bláta poddajného,"
    },
    {
      "resource_id": 26,
      "text": "zatímco džiny jsme již dříve vytvořili z ohně prudce spalujícího."
    },
    {
      "resource_id": 26,
      "text": "A hle, pravil Pán tvůj andělům: \"Já smrtelníka stvořím z hlíny suché, vzaté z bláta poddajného,"
    },
    {
      "resource_id": 26,
      "text": "a až jej vyrovnám a vdechnu mu něco z ducha svého, padněte na zem, před ním se klaníce!\""
    },
    {
      "resource_id": 26,
      "text": "A padli před ním uctívajíce jej vespolek andělé všichni,"
    },
    {
      "resource_id": 26,
      "text": "kromě Iblíse, jenž odmítl být mezi uctívajícími."
    },
    {
      "resource_id": 26,
      "text": "I pravil Bůh: \"Iblísi, proč nejsi mezi těmi, kdož klaní se, také ty?\""
    },
    {
      "resource_id": 26,
      "text": "Odvětil: \"Nebudu padat na zem před smrtelníkem, jehož jsi z hlíny suché stvořil, vzaté z bláta poddajného!\""
    },
    {
      "resource_id": 26,
      "text": "I pravil Bůh: \"Odejdi odsud, neboť jsi věru prokletý!"
    },
    {
      "resource_id": 26,
      "text": "A nechť na tobě prokletí lpí až do dne soudného!\""
    },
    {
      "resource_id": 26,
      "text": "Řekl Iblís: \"Pane můj, poskytni mi odklad do dne, kdy budou vzkříšeni!\""
    },
    {
      "resource_id": 26,
      "text": "I pravil Bůh: \"Budiž tedy mezi těmi, jimž je odloženo"
    },
    { "resource_id": 26, "text": "až do dne času stanoveného!\"" },
    {
      "resource_id": 26,
      "text": "Odpověděl: \"Pane můj, za to, žes mne svedl, okrášlím jim vše, co na zemi je, a všechny je uvedu v bloudění,"
    },
    {
      "resource_id": 26,
      "text": "kromě těch, kdož jsou služebníci Tvoji upřímní!\""
    },
    {
      "resource_id": 26,
      "text": "I pravil Bůh: \"Toto je stezka přímá podle mého mínění,"
    },
    {
      "resource_id": 26,
      "text": "a věru nebudeš mít žádnou pravomoc nad služebníky mými, leda nad těmi, kdož tě následují svedeni,"
    },
    {
      "resource_id": 26,
      "text": "a pro ně všechny bude pak peklo místem setkání slíbeného.\""
    },
    {
      "resource_id": 26,
      "text": "A to má sedm bran a u každé brány bude z nich skupina zvláštní."
    },
    {
      "resource_id": 26,
      "text": "Naopak bohabojní mezi zahradami a u pramenů budou přebývat:"
    },
    { "resource_id": 26, "text": "\"Vstupte do nich s pokojem a bezpečni!\"" },
    {
      "resource_id": 26,
      "text": "Z hrudí jejich jim veškerou zášť vyrveme a budou na lehátkách bratrsky odpočívat a druh na druha se dívat,"
    },
    {
      "resource_id": 26,
      "text": "žádná starost se jich tam nedotkne a nebudou odtamtud nikdy vyhnáni."
    },
    {
      "resource_id": 26,
      "text": "Zvěstuj služebníkům Mým, že Já jsem věru odpouštějící i slitovný,"
    },
    { "resource_id": 26, "text": "avšak že trest Můj bude trest bolestný!" },
    { "resource_id": 26, "text": "A vypravuj jim o hostech Abrahamových," },
    {
      "resource_id": 26,
      "text": "když k němu přišli zdravíce \"Mír s tebou!\" a on jim odpověděl: \"My věru se vás bojíme.\""
    },
    {
      "resource_id": 26,
      "text": "I pravili: \"Neboj se, vždyť my ti přinášíme zvěst radostnou o narození chlapce moudrého!\""
    },
    {
      "resource_id": 26,
      "text": "Otázal se: \"Jak byste mi mohli oznamovat takovou zvěst, když na mne již stáří dolehlo? Jménem čeho mi to oznamujete?\""
    },
    {
      "resource_id": 26,
      "text": "Odpověděli: \"Oznamujeme ti to jménem pravdy - nebuď tedy z těch, kdo naději ztrácejí.\""
    },
    {
      "resource_id": 26,
      "text": "Pravil: \"Kdo jiný ztrácí naději v milosrdenství Pána svého než ti, kdož bloudí?\""
    },
    {
      "resource_id": 26,
      "text": "A pokračoval: \"A jaká je tedy vaše záležitost, vyslanci?\""
    },
    {
      "resource_id": 26,
      "text": "Odvětili: \"Byli jsme vysláni k lidu hříšnému"
    },
    {
      "resource_id": 26,
      "text": "- kromě rodu Lotova, jejž věru celý zachráníme"
    },
    {
      "resource_id": 26,
      "text": "vyjma ženy jeho, neboť jsme o ní již rozhodli, že bude mezi opozdilými.\""
    },
    { "resource_id": 26, "text": "A když vyslanci k rodu Lotovu přišli," },
    {
      "resource_id": 26,
      "text": "pravil Lot: \"Věru jste pro mne lidé podezřelí!\""
    },
    {
      "resource_id": 26,
      "text": "Odpověděli: \"Nikoliv, my přišli k tobě se slibem, jejž oni v pochybnost brali,"
    },
    {
      "resource_id": 26,
      "text": "a pravdu ti přinášíme a věru jsme pravdomluvní."
    },
    {
      "resource_id": 26,
      "text": "Vydej se na cestu se svou rodinou v temné části noci a kráčej za nimi! A ať nikdo z vás se neobrací! Jděte tam, kam vám přikázáno!\""
    },
    {
      "resource_id": 26,
      "text": "A sdělili jsme mu tento rozkaz, neboť ten z nich, kdo pozadu zůstane, měl zahuben být ráno."
    },
    {
      "resource_id": 26,
      "text": "Rozradostněni zprávou přispěchali lidé města onoho"
    },
    {
      "resource_id": 26,
      "text": "a Lot jim pravil: \"Toto moji hosté jsou, zneuctění mi tedy nezpůsobte,"
    },
    {
      "resource_id": 26,
      "text": "však Boha se bojte a hanbou mne nepokrývejte!\""
    },
    {
      "resource_id": 26,
      "text": "Pravili: \"Což jsme tě nebránili před vším lidstvem?\""
    },
    {
      "resource_id": 26,
      "text": "I zvolal Lot: \"Hle, zde dcery mé máte, když už to spáchat chcete!\""
    },
    {
      "resource_id": 26,
      "text": "Při tvém životě, tito lidé věru tápali v opilství svém,"
    },
    {
      "resource_id": 26,
      "text": "však výkřik je uchvátil při východu slunce."
    },
    {
      "resource_id": 26,
      "text": "A obrátili jsme to město vzhůru nohama a seslali jsme na ně déšť kamenů z hlíny pálené;"
    },
    {
      "resource_id": 26,
      "text": "zajisté je v tom znamení pro pozorovatele bedlivé!"
    },
    { "resource_id": 26, "text": "A věru ono je na cestě trvalé" },
    { "resource_id": 26, "text": "a zajisté je v tom znamení pro věřící!" },
    {
      "resource_id": 26,
      "text": "A také lid Houštin se ukázal nespravedlivým,"
    },
    {
      "resource_id": 26,
      "text": "však pomsta naše na ně dopadla; a jsou ti i oni věru příkladem jasným!"
    },
    {
      "resource_id": 26,
      "text": "Též obyvatelé al-Hidžru vyslance Naše za lháře prohlásili"
    },
    {
      "resource_id": 26,
      "text": "a přinesli jsme jim znamení Své, však oni se odvrátili."
    },
    {
      "resource_id": 26,
      "text": "V horách si příbytky své, jsouce bezpečni, vysekávali"
    },
    { "resource_id": 26, "text": "a ozval se zrána nad nimi výkřik jediný" },
    {
      "resource_id": 26,
      "text": "a nebylo jim k ničemu to, co si vysloužili."
    },
    {
      "resource_id": 26,
      "text": "Stvořili jsme nebesa a zemi i vše, co je mezi nimi, jako skutečnost; a hodina neodvratně nastane, odpouštěj tedy odpouštěním krásným,"
    },
    {
      "resource_id": 26,
      "text": "vždyť Pán tvůj je věru stvořitelem i vševědoucím."
    },
    {
      "resource_id": 26,
      "text": "A již dali jsme ti sedm opakovaných i Korán vznešený,"
    },
    {
      "resource_id": 26,
      "text": "neobracej tedy zrak svůj žádostivě k tomu, co dali jsme některým párům z nich v užívání, nermuť se kvůli nim, ale rozprostři křídla svá nad věřícími"
    },
    { "resource_id": 26, "text": "a rci: \"Já věru jsem varovatel zjevný.\"" },
    {
      "resource_id": 26,
      "text": "A podobně jsme seslali trest na ty, kdož rozdělují"
    },
    { "resource_id": 26, "text": "a kteří Korán na části rozkládají." },
    {
      "resource_id": 26,
      "text": "Při Pánu tvém, věru si od nich všech vyžádáme počet"
    },
    { "resource_id": 26, "text": "z toho, co konali." },
    {
      "resource_id": 26,
      "text": "Ohlas tedy to, co ti bylo přikázáno, a odvrať se od modloslužebníků,"
    },
    { "resource_id": 26, "text": "Vždyť My stačíme ti proti posměváčkům," },
    {
      "resource_id": 26,
      "text": "kteří vedle Boha ještě jiné božstvo staví, však záhy poznají!"
    },
    {
      "resource_id": 26,
      "text": "A víme již, že hruď tvá je stísněna tím, co říkají,"
    },
    {
      "resource_id": 26,
      "text": "ty však chválu Pána svého oslavuj a buď mezi těmi, kdož na tvář padají,"
    },
    {
      "resource_id": 26,
      "text": "a Pánu svému služ do chvíle, kdy k tobě nepochybně přijde!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "15" }
  }
}
