{
  "translations": [
    {
      "resource_id": 175,
      "text": "O kur’anskim smo skraćenicama govorili na početku sure el-Bekara. Ovo su ajeti časnog i uzvišenog Kur’ana, kojeg je objavio Uzvišeni Allah i u njemu objasnio vjerovanje i vjerozakon."
    },
    {
      "resource_id": 175,
      "text": "Kad im na Sudnjem danu bude jasno da su na dunjaluku bili krivovjerni, da su vjerovali u neistinu, nevjernici će zažaliti što nisu bili muslimani."
    },
    {
      "resource_id": 175,
      "text": "Poslaniče, pusti poricatelje neka jedu kao što stoka jede i neka se naslađuju ovozemaljskim, prolaznim užicima koji im ulijevaju dugu nadu i odvraćaju od vjerovanja i činjenja dobrih djela. Znat će oni u kakvu će se nevolju uvaliti kad budu vraćeni Gospodaru na Sudnjem danu."
    },
    {
      "resource_id": 175,
      "text": "Mi smo gradove i sela čiji stanovnici bijahu zulumćari uništavali upravo onda kad bi došao njihov kraj poznat Allahu, ni prije ni poslije."
    },
    {
      "resource_id": 175,
      "text": "Neka zulumćari ne budu obmanuti time što im Allah daje vremena. Onda kad je određeno, određeni narod bude uništen."
    },
    {
      "resource_id": 175,
      "text": "Mekanski višebošci govorili su Allahovom Poslaniku, sallallahu alejhi ve sellem: “Ej ti koji tvrdiš da ti se objavljuje Knjiga, tvrdeći to ti se ponašaš kao što se ludi ljudi ponašaju!”"
    },
    {
      "resource_id": 175,
      "text": "Zbog čega ne dovedeš meleke koji će posvjedočiti u tvoju korist, odnosno zašto ne moliš Boga da nas uništi jer ne vjerujemo!"
    },
    {
      "resource_id": 175,
      "text": "Pobijajući ovaj zahtjev krivovjernih, Gospodar je rekao: “Meleke šaljemo u skladu s mudrosti koja to iziskuje, i to onda kad dođe vrijeme da određeni narod bude kažnjen. Ukoliko pošaljemo meleke da ih unište kao nevjernike, nećemo im dati roka, nego ćemo ih trenutno uništiti.”"
    },
    {
      "resource_id": 175,
      "text": "Mi, uistinu, Kur’an objavljujemo Muhammedu, sallallahu alejhi ve sellem, knjigu koja sadrži opomenu ljudima, i zaista ćemo Mi nad njim bdjeti, tj. čuvat ćemo ga od dodavanja i oduzimanja, mijenjanja i iskrivljavanja."
    },
    {
      "resource_id": 175,
      "text": "Vjerovjesniče, prije tebe slali smo poslanike nevjerničkim zajednicama, no oni su ih u laž utjeravali. Dakle, ti nisi prvi poslanik koga njegov narod smatra lašcem."
    },
    {
      "resource_id": 175,
      "text": "Nevjerničkim zajednicama nijedan poslanik nije došao, a da ga nisu proglasili lašcem i da ga nisu ismijavali."
    },
    {
      "resource_id": 175,
      "text": "Kao što smo poricanje uveli u srce prijašnjih naroda, tako ćemo ga uvesti u srce mekanskih višebožaca, tim prije jer glave okreću i inate se."
    },
    {
      "resource_id": 175,
      "text": "Oni neće vjerovati u Knjigu koja je objavljena Poslaniku, sallallahu alejhi ve sellem, a zna se da je Gospodar kažnjavao narode koji su poricali ono što su im poslanici njihovi donosili. Neka oni koji poriču uzmu pouku iz tvog poslanstva."
    },
    {
      "resource_id": 175,
      "text": "Kad bi Uzvišeni Allah dao da se inadžije, na temelju jasnih i nepobitnih dokaza, uvjere u istinu, i da im na nebu otvori kapiju kroz koju bi se uspinjali, oni opet ne bi povjerovali."
    },
    {
      "resource_id": 175,
      "text": "Dakle, ne bi povjerovali, nego bi rekli: “Onemogućeni smo da vidimo! Ovo što vidimo jest čarolija, i mi smo opčinjeni!”"
    },
    {
      "resource_id": 175,
      "text": "Na nebu smo veličanstvena sazviježđa stvorili kako bi se ljudi prema njima upravljali na putovanjima, na moru i na kopnu. Ukrasili smo ih kako bi bila pokazatelj Allahove moći."
    },
    {
      "resource_id": 175,
      "text": "Svevišnji Allah sačuvao je nebo od svakog šejtana, koji je udaljen od Allahove milosti."
    },
    {
      "resource_id": 175,
      "text": "Onog šejtana koji kradom prisluškuje nebeske vijesti stigne svjetlica i uništi."
    },
    {
      "resource_id": 175,
      "text": "Zemlju smo prostrli, da bi ljudi na njoj živjeli, i po njoj čvrste palanine razbacali, kako se ne bi potresala. Pored toga, na Zemlji smo učinili da raste bilje, onoliko koliko treba i ono koje treba, u skladu s Našom mudrosti."
    },
    {
      "resource_id": 175,
      "text": "Ljudi, stvorili smo na Zemlji hranu i piće, koji su vam na raspolaganju sve dok živite. Mi hranimo ljude i životinje, a ne vi."
    },
    {
      "resource_id": 175,
      "text": "Jedino Mi stvaramo sve čime se koriste ljudi i životinje. Ono što stvorimo, to stvorimo u određenoj mjeri, sukladno Našoj mudrosti i htijenju."
    },
    {
      "resource_id": 175,
      "text": "Mi stvaramo kišu u nagomilanim oblacima, i vi tu vodu, koju vam spuštamo, ne možete pohraniti u Zemlji u vidu rijeka i bunara – Mi to činimo."
    },
    {
      "resource_id": 175,
      "text": "Mi ćemo mrtve proživiti nakon smrti, kao što živima, onda kad im dođe čas smrtni, uzimamo duše. Mi smo vječni, Mi ćemo naslijediti Zemlju i sve što se na njoj nalazi."
    },
    {
      "resource_id": 175,
      "text": "Mi znamo ko se prije vas rodio i umro, a znamo i ko će se poslije vas roditi te umrijeti. Ništa nam od toga nije skriveno."
    },
    {
      "resource_id": 175,
      "text": "Poslaniče, tvoj Gospodar će sve ljude sabrati na Danu sudnjem, kako bi dobre nagradio, a zločeste kaznio. On mudro određuje. On sve zna i ništa Mu ne promiče."
    },
    {
      "resource_id": 175,
      "text": "Mi smo stvorili Adema od suhe ilovače, koju kada pokucaš - čuje se zvuk, i ona je bila crne boje i njen se miris promijenio uslijed dugog stajanja."
    },
    {
      "resource_id": 175,
      "text": "A prije nego što ćemo stvoriti Adema, stvorili smo džine od vatre užarene."
    },
    {
      "resource_id": 175,
      "text": "Sjeti se i spomeni, Vjerovjesniče, kad se Gospodar obratio melekima – Iblis bijaše s njima zajedno: “Ja ću stvoriti čovjeka od suhe ilovače, koja ispušta zvuk kada se u nju pokuca i čiji se miris promijenio uslijed dugog stajanja.”"
    },
    {
      "resource_id": 175,
      "text": "I kad mu dam lik i u njega udahnem dušu, vi mu se poklonite pokoravajući se Meni i pozdravljajući njega, Adema!"
    },
    {
      "resource_id": 175,
      "text": "Meleki su sproveli ovu Allahovu zapovijed, svi, niko nije izostao."
    },
    {
      "resource_id": 175,
      "text": "Ali Iblis, koji bijaše s melekima, no ne bijaše jedan od njih, nije se poklonio Ademu."
    },
    {
      "resource_id": 175,
      "text": "“Zašto se nisi pokorio s melekima, koji su poslušali Moju zapovijest?”, upitao je Allah Iblisa."
    },
    {
      "resource_id": 175,
      "text": "Iblis je, oholeći se, odgovorio: “Ne priliči mi da se poklonim čovjeku koga si stvorio od blata ustajalog!”"
    },
    {
      "resource_id": 175,
      "text": "Tad je Allah protjerao Iblisa iz Dženneta, i udaljio ga je od Svoje milosti."
    },
    {
      "resource_id": 175,
      "text": "I rekao mu da će ostati u prokletstvu i daleko od Allahove milosti, do Sudnjeg dana."
    },
    {
      "resource_id": 175,
      "text": "Iblis reče: “Gospodaru moj, daj mi vremena, nemoj me usmrtiti do Smaka svijeta!”"
    },
    {
      "resource_id": 175,
      "text": "“Eto, bit ćeš jedan od onih kojima ću dati rok”, Allah reče."
    },
    {
      "resource_id": 175,
      "text": "Dat ću ti rok do prvog puhanja u rog, do trenutka kad će pomrijeti sve što postoji."
    },
    {
      "resource_id": 175,
      "text": "Iblis reče: “Gospodaru, zbog toga što si me u zabludu odveo, ja ću ljudima na Zemlji poroke lijepim prikazivati, i zacijelo ću ih odvoditi s Pravog puta!”"
    },
    {
      "resource_id": 175,
      "text": "“Ali neću moći zavesti Tebi odane robove”, doda Iblis."
    },
    {
      "resource_id": 175,
      "text": "Allah je rekao: \"Ovo je Pravi put k Meni\", a to znači: ovo je put koji Meni vodi."
    },
    {
      "resource_id": 175,
      "text": "Ti, Iblise, nećeš imati nikakve vlasti nad onim Mojim robovima koji budu iskreni i Meni odani, već ćeš jedino moći zavoditi one zalutale."
    },
    {
      "resource_id": 175,
      "text": "Džehennem će biti mjesto sastanka za Iblisa i sve one koji ga budu slijedili."
    },
    {
      "resource_id": 175,
      "text": "Džehennem ima sedam kapija i kroz svaku će kapiju proći određen broj Iblisovih sljedbenika."
    },
    {
      "resource_id": 175,
      "text": "Oni koji su se Allaha bojali, pa su izvršavali vjerske naredbe, a sustezali se od onog što im je bilo zabranjeno, oni će u džennetskim baščama pored izvorā biti."
    },
    {
      "resource_id": 175,
      "text": "Prije nego što u Džennet stupe, njima će biti rečeno: “Uđite u Džennet sigurni, straha i svakog nedostatka oslobođeni!”"
    },
    {
      "resource_id": 175,
      "text": "I Mi ćemo zlobu, neprijateljstvo i mržnju iz prsa njihovih odstraniti, pa će kao braća na divanima sjediti i jedni u druge gledati."
    },
    {
      "resource_id": 175,
      "text": "U Džennetu ih neće doticati umor. Oni iz Dženneta neće biti izvedeni, nego će u njemu zauvijek ostati."
    },
    {
      "resource_id": 175,
      "text": "Poslaniče, izvijesti Moje robove da sam Ja Oprostitelj, Onaj Koji prašta pokajnicima, te da sam prema njima milostiv."
    },
    {
      "resource_id": 175,
      "text": "Pored toga ih obavijesti da je Moja kazna veoma bolna, pa neka se pokaju da bi Moj oprost zaslužili i Moje se kazne sačuvali."
    },
    {
      "resource_id": 175,
      "text": "Poslaniče, izvijesti ljude o Ibrahimu, alejhis-selam, kome su meleki donijeli radosnu vijest da će dobiti sina i da će Lutov narod biti uništen."
    },
    {
      "resource_id": 175,
      "text": "Meleki su ušli kod Ibrahima i nazvali mu selam, a on im je otpozdravio na ljepši način. Zatim im je ponudio pečeno tele, misleći da se o ljudima radi. Pošto nisu počeli jesti, Ibrahim reče: “Mi smo se vas uplašili.”"
    },
    {
      "resource_id": 175,
      "text": "Meleki odgovoriše: “Ne plaši se! Donijeli smo ti radosnu vijest, da ćeš imati sina koji će biti učen.”"
    },
    {
      "resource_id": 175,
      "text": "Čudeći se toj radosnoj vijesti, koju su donijeli meleki, Ibrahim upita: “Ja sam ostario i snagu izgubio, pa kako je moguće da steknem dijete?”"
    },
    {
      "resource_id": 175,
      "text": "Meleki izaslanici rekoše Ibrahimu: “Mi ti donosimo istinitu radosnu vijest, u koju nema nikakve sumnje. Zato nemoj biti jedan od onih koji gube nadu!”"
    },
    {
      "resource_id": 175,
      "text": "“Nadu u Allahovu milost mogu izgubiti samo oni koji su skrenuli s Pravog puta”, kaza Ibrahim."
    },
    {
      "resource_id": 175,
      "text": "Zatim Ibrahim upita: “A koji je tačno razlog vašeg dolaska od Allaha, o izaslanici?”"
    },
    {
      "resource_id": 175,
      "text": "Oni odgovoriše: “Nas je Gospodar poslao da uništimo Lutove sunarodnjake koji su ogrezli u zlu i koji uveliko remete red na Zemlji.”"
    },
    {
      "resource_id": 175,
      "text": "Dodali su da će te kazne biti pošteđeni vjernici iz Lutove porodice i njegovi sljedbenici. Oni će, dakle, biti spašeni."
    },
    {
      "resource_id": 175,
      "text": "A žena Lutova, ona će biti kažnjena jer smo tako odredili i presudili."
    },
    {
      "resource_id": 175,
      "text": "Pošto meleki izaslanici dođoše Lutovoj porodici u ljudskom liku."
    },
    {
      "resource_id": 175,
      "text": "Lut im reče da su oni ljudi koje niko ne poznaje."
    },
    {
      "resource_id": 175,
      "text": "Izaslanici rekoše: “Ne boj se! Mi smo donijeli kaznu u koju sumnjaju tvoji sunarodnjaci.”"
    },
    {
      "resource_id": 175,
      "text": "I kazaše da su donijeli istinu, u kojoj nema lakrdije, te da istinu govore."
    },
    {
      "resource_id": 175,
      "text": "Zapovjedili su mu da izvede svoju čeljad u gluho doba noći, te mu rekoše da se niko ne okreće da bi vidio kakve su kazne dopali krivovjerni. Kazaše mu da ide onamo kamo im je Gospodar naredio."
    },
    {
      "resource_id": 175,
      "text": "Stavili smo Lutu do znanja, posredstvom objave, da će njegovi sunarodnjaci nevjerici biti uništeni u svitanje."
    },
    {
      "resource_id": 175,
      "text": "Stanovnici Sodome dođoše veseli zbog Lutovih gostiju, očekujući da će s njima činiti nemoral."
    },
    {
      "resource_id": 175,
      "text": "Lut im reče: “Ovo su moji gosti, i nemojte me sramotiti pred njima time što ćete pokazati da s njima želite spolno općiti.”"
    },
    {
      "resource_id": 175,
      "text": "Dodao je: “Bojte se Gospodara, te se sustegnite od nemorala, i nemojte me svojim gnusnim djelom ponižavati!”"
    },
    {
      "resource_id": 175,
      "text": "Lutovi sunarodnjaci povikaše: “Zar ti nismo zabranili da ma koga ugostiš?”"
    },
    {
      "resource_id": 175,
      "text": "Lut im se obratio pred gostima, ograđujući se: “Eto vam žena, stupite u brak s njima ako želite udovoljavati svojim strastima.”"
    },
    {
      "resource_id": 175,
      "text": "Tako mi života tvog, Poslaniče, Lutov narod bijaše duboko ogrezao u slijeđenju strasti."
    },
    {
      "resource_id": 175,
      "text": "Kad se Sunce pomaljalo, Lutove je sunarodnjake zadesio gromoglas."
    },
    {
      "resource_id": 175,
      "text": "Zatim smo njihova naselja izvrnuli, pa smo učinili da ono što je gore bude dolje. Potom smo na njih sručili kamenje od tvrde gline."
    },
    {
      "resource_id": 175,
      "text": "U kazni koja je pogodila Lutove sunarodnjake nalaze se znaci za one koji o tome razmišljaju."
    },
    {
      "resource_id": 175,
      "text": "Naselja u kojima je živio Lutov narod nalaze se pored puta, vide ih putnici koji njime prolaze."
    },
    {
      "resource_id": 175,
      "text": "To što se dogodilo sadrži pouke onima koji vjeruju."
    },
    {
      "resource_id": 175,
      "text": "Šuajbov narod, koji živjaše u Ejki, selu u kojem se nalazi brojno gusto drveće, bio je nasilnički narod, tim više jer nisu vjerovali u Allaha i smatrali su Šuajba lašcem."
    },
    {
      "resource_id": 175,
      "text": "Kaznili smo Šuajbova narod. Naselja u kojima su živjeli Lutov i Šuajbov narod nalaze se pored puta, vide ih putnici koji njime prolaze."
    },
    {
      "resource_id": 175,
      "text": "Stanovnici Hidžra, tj. Semud, poricali su sve poslanike time što su poricali Saliha, poslanika koji je njima poslan. (Hidžr je mjesto između Hidžaza i Šama.)"
    },
    {
      "resource_id": 175,
      "text": "Stanovnicima Hidžra podastrli smo jasne dokaze da je istina ono u što ih Salih poziva i što im od Gospodara dostavlja. Jedan od tih dokaza jest pojava deve iz stijene. Pa ipak, oni te pokazatelje nisu uzimali u obzir i nisu im pridavali nikakvu pažnju."
    },
    {
      "resource_id": 175,
      "text": "Salihovi sunarodnjaci klesali su kuće u brdima, vjerujući da će im one pružiti zaštitu od svega od čega strahuju."
    },
    {
      "resource_id": 175,
      "text": "Međutim, njih u svitanje zadesi strašan glas."
    },
    {
      "resource_id": 175,
      "text": "Ni imeci koje su stekli ni njihove nastambe u brdima nisu ih mogli sačuvati od kazne."
    },
    {
      "resource_id": 175,
      "text": "Mi smo nebesa i Zemlju i ono što je između njih mudro i s istinom stvorili, a ne uzalud. Čas oživljenja zacijelo će doći, zato se ti, Poslaniče, od višebožaca okreni i velikodušno im oprosti."
    },
    {
      "resource_id": 175,
      "text": "Poslaniče, tvoj Gospodar sve stvara i On sve zna."
    },
    {
      "resource_id": 175,
      "text": "Mi smo ti objavili el-Fatihu, koja se sastoji od sedam ajeta. Ona je Kur'an veličanstveni."
    },
    {
      "resource_id": 175,
      "text": "Vjerovjesniče, ne pružaj poglede svoje na ono što Mi dajemo na uživanje nekim od njih i ne budi tužan zbog toga što oni poriču vjerske istine, a prema vjernicima blag i ponizan budi!"
    },
    {
      "resource_id": 175,
      "text": "I reci, Božiji Poslaniče: “Ja samo jasno upozoravam na kaznu!”"
    },
    {
      "resource_id": 175,
      "text": "Opominjem vas kako vas ne bi zadesilo ono što je zadesilo one koji su podijelili Allahovu knjigu, pa u jedan dio povjerovali, a drugi dio porekli."
    },
    {
      "resource_id": 175,
      "text": "Dakle, opominjem vas kako vas ne bi zadesilo ono što je zadesilo one koji su podijelili Allahovu knjigu, pa su kazali da je sihr, odnosno poezija, odnosno proročanstvo."
    },
    {
      "resource_id": 175,
      "text": "Poslaniče, tako Mi tvog Gospodara, ti će ljudi biti pozvati na odgovornost za to što su Knjigu podijelili u dijelove."
    },
    {
      "resource_id": 175,
      "text": "Također ćemo ih pozvati na odgovornost zbog nevjerstva i grijeha koje su činili na dunjaluku."
    },
    {
      "resource_id": 175,
      "text": "Vjerovjesniče, dostavljaj vjeru i pozivaj Allahu, a nemoj se obazirati na ono što govore i rade višebošci."
    },
    {
      "resource_id": 175,
      "text": "Nemoj ih se bojati. Mi ćemo te, Poslaniče, osloboditi i sačuvati Kurejšija koji su vođe nevjerstva i što se rugaju."
    },
    {
      "resource_id": 175,
      "text": "Oni koji pored Allaha drugog boga uzimaju, takvi će saznati zle posljedice širka kojeg čine."
    },
    {
      "resource_id": 175,
      "text": "Poslaniče, Mi dobro znamo da ti je teško u duši zbog toga što te krivovjerni utjeruju u laž i rugaju ti se!"
    },
    {
      "resource_id": 175,
      "text": "Zato ti slavi Allaha time što ćeš negirati sve ono što Mu ne priliči i hvali Ga iznoseći Njegova savršena svojstva. Uz to robuj Gospodaru i obavljaj namaz. Eto, pomoću toga ćeš odstraniti tugu i težinu u duši."
    },
    {
      "resource_id": 175,
      "text": "I budi ustrajan u robovanju Allahu, sve dok te na tome smrt ne zatekne."
    }
  ],
  "meta": {
    "translation_name": "Bosnian Mokhtasar",
    "author_name": "Al-Mukhtasar",
    "filters": { "resource_id": 175, "chapter_number": "15" }
  }
}
