{
  "translations": [
    { "resource_id": 238, "text": "الٓرٰ، ھي آيتون ڪتاب ۽ پڌري قرآن جون آھن." },
    {
      "resource_id": 238,
      "text": "ڪافر گھڻو ئي (ھيءَ) خواھش ڪندا ته جيڪر مُسلمان ھُجون ھا."
    },
    {
      "resource_id": 238,
      "text": "(اي پيغمبر) کين ڇڏي ڏي ته (دُنيا ۾) کائن ۽ (لذتن ۾) آسودا رھي گذارين ۽ کين آسرو رينجھائي ڇڏي ۽ سگھوئي ڄاڻندا."
    },
    {
      "resource_id": 238,
      "text": "۽ ڪنھن ڳوٺ کي ويران نه ڪيوسون (سندن بڇڙن ڪمن جي ڪري) پر اُن لاءِ مُقرّر حڪم ڪيل ھو."
    },
    {
      "resource_id": 238,
      "text": "ڪائي ٽولي پنھنجي ٺھرايل مُدّت کان نڪي تڪڙ ڪندي ۽ نڪي پوءِ تي رھي سگھندي."
    },
    {
      "resource_id": 238,
      "text": "۽ (ڪافرن) چيو ته اي شخص جنھن تي قرآن لاٿو ويو آھي بيشڪ تون ضرور چريو آھين."
    },
    {
      "resource_id": 238,
      "text": "جيڪڏھن تون سچن مان آھين ته اسان وٽ ملائڪ ڇو نه آڻيندو آھين؟"
    },
    {
      "resource_id": 238,
      "text": "(اي پيغمبر) کين چؤ ته ملائڪ پڪي رٿ کانسواءِ نازل نه ڪندا آھيون ۽ (جيڪڏھن نازل ڪريون ۽ نه مڃين ته) اُنھيءَ مھل اُنھن کي مُھلت نه ڏني ويندي."
    },
    {
      "resource_id": 238,
      "text": "اسان نصيحت (يعني قرآن) نازل ڪيو ۽ اسين ضرور ان جي حفاظت ڪندڙ آھيون."
    },
    {
      "resource_id": 238,
      "text": "۽ بيشڪ توکان اڳي پھرين ٽولين ۾ پيغمبر موڪلياسون."
    },
    {
      "resource_id": 238,
      "text": "۽ ڪو پيغمبر وٽن نه ايندو ھو جو انھن سان ٺـٺوليون ڪرڻ کانسواءِ (ٻيو ڪي) نه ڪندا ھوا."
    },
    {
      "resource_id": 238,
      "text": "۽ اھڙي طرح ڏوھارين جي دلين ۾ (اھڙو خيال) وجھندا آھيون."
    },
    {
      "resource_id": 238,
      "text": "جو اُن کي نه مڃيندا ۽ بيشڪ اڳين جي ريت ھلي ايندي آھي."
    },
    {
      "resource_id": 238,
      "text": "۽ جيڪڏھن آسمان مان ڪو دروازو مٿن کوليون ھا ته ان ۾ سدائين چڙھندا رھن."
    },
    {
      "resource_id": 238,
      "text": "ضرور چون ھا ته رڳو اسان جون بند ڪيون ويون آھن بلڪ اسين جادو ڪيل قوم آھيون."
    },
    {
      "resource_id": 238,
      "text": "۽ بيشڪ آسمان ۾ بُرج بڻاياسون ۽ اُن کي ڏسندڙن لاءِ سينگاريو سون."
    },
    { "resource_id": 238, "text": "۽ اُن کي سڀڪنھن تڙيل شيطان کان بچايوسون." },
    {
      "resource_id": 238,
      "text": "پر جيڪو چوريءَ ٻڌي تنھن جي پويان پڌرو اُلنبو پوندو آھي."
    },
    {
      "resource_id": 238,
      "text": "۽ زمين کي پکيڙيوسون ۽ منجھس جبل کوڙيا سون ۽ منجھس ھر شيءِ اندازي سان ڄمائي سون."
    },
    {
      "resource_id": 238,
      "text": "۽ منجھس اوھان لاءِ (قسم قسم جي) روزي (پيدا) ڪئي سون جن کي (اوھين) روزي ڏيندڙ نه آھيو."
    },
    {
      "resource_id": 238,
      "text": "۽ اھڙي شيءِ آھي ئي ڪانه جنھن جو خزانون اسان وٽ نه آھي، انھن شين کي اسين ٺھرايل اندازي کانسواءِ نه لاھيندا آھيون."
    },
    {
      "resource_id": 238,
      "text": "۽ وائِن ڪڪرن کڻندڙن کي موڪليندا آھيون پوءِ آسمان مان پاڻي وسائيندا آھيون پوءِ اُھو اوھان کي پياريندا آھيون، ۽ اُھو اوھين گڏ ڪرڻ وارا نه آھيو."
    },
    {
      "resource_id": 238,
      "text": "۽ اسين ئي جياريندا آھيون ۽ ماريندا آھيون ۽ اسين سڀڪنھن جا وارث آھيون."
    },
    {
      "resource_id": 238,
      "text": "۽ بيشڪ اوھان کان اڳ وارا ڄاڻندا آھيون ۽ بيشڪ (اوھان کان) پوءِ ايندڙ (به) ڄاڻندا آھيون."
    },
    {
      "resource_id": 238,
      "text": "۽ بيشڪ تنھنجو پالڻھار کين کڙو ڪندو، ڇوته اُھو حڪمت وارو ڄاڻندڙ آھي."
    },
    {
      "resource_id": 238,
      "text": "۽ بيشڪ اسان آدم کي کڙڪندڙ مٽيءَ مان جا ڳوھيل گندي ٿيل ھئي بڻايو."
    },
    {
      "resource_id": 238,
      "text": "۽ ھن کان اڳ جنن کي ڄَرَ واريءَ باھ مان بڻايوسون."
    },
    {
      "resource_id": 238,
      "text": "۽ جڏھن تنھنجي پالڻھار ملائڪن کي چيو ته آءُ آدم کي کڙڪندڙ مٽيءَ مان جا ڳوھيل گندي ٿيل ھئي بڻائيندڙ آھيان."
    },
    {
      "resource_id": 238,
      "text": "پوءِ جڏھن کيس پورو ڪري رھان ۽ منجھس پنھنجي روح مان ڦوڪيان ته کيس سجدو ڪندڙ ٿي ڪري پئجو."
    },
    { "resource_id": 238, "text": "پوءِ اُنھن مڙني ملائڪن گڏجي سجدو ڪيو." },
    {
      "resource_id": 238,
      "text": "سواءِ ابليس جي، سجدي ڪندڙن سان گڏ ھجڻ کان انڪار ڪيو."
    },
    {
      "resource_id": 238,
      "text": "(الله) چيو ته اي ابليس توکي ڇا ٿيو جو سجدي ڪرڻ وارن مان نه ٿئين."
    },
    {
      "resource_id": 238,
      "text": "(ھن) چيو ته مون کي نه جڳائيندو آھي ته آءٌ اھڙي ماڻھوءَ کي سجدو ڪريان جنھن کي کڙڪندڙ مٽيءَ مان جا ڳوھيل گندي ٿيل ھئي بڻايو اٿئي."
    },
    {
      "resource_id": 238,
      "text": "(الله) فرمايو ته اُن (بھشت) مان نڪر ڇوته تون تڙيل آھين."
    },
    { "resource_id": 238, "text": "۽ توتي قيامت تائين لعنت آھي." },
    {
      "resource_id": 238,
      "text": "(ابليس) چيو ته اي منھنجا پالڻھار مون کي قيامت جي ڏينھن تائين مُھلت ڏي."
    },
    {
      "resource_id": 238,
      "text": "(الله) فرمايو ته تون بيشڪ مُھلت ڏنلن مان آھين."
    },
    { "resource_id": 238, "text": "ٺھرايل وقت واري ڏينھن تائين." },
    {
      "resource_id": 238,
      "text": "(ابليس) چيو ته اي منھنجا پالڻھار تو جو مون کي گمراہ ڪيو آھي تنھنڪري آءٌ انھن لاءِ زمين ۾ (گناھن کي) ضرور سينگاريندس ۽ (ٻـين) سڀني کي گمراہ ڪندس."
    },
    { "resource_id": 238, "text": "سواءِ اُنھن تنھنجن ٻانھن جي جي سچا آھن." },
    {
      "resource_id": 238,
      "text": "(الله) فرمايو ته ھيءَ سڌي واٽ آھي مون تائين."
    },
    {
      "resource_id": 238,
      "text": "گمراھن مان جن تنھنجي تابعداري تنھن کان سواءِ (ٻـين) منھنجن ٻانھن تي تنھنجو ڪو زور نه آھي."
    },
    {
      "resource_id": 238,
      "text": "۽ اُنھن مڙني گمراھن جي انجام واري جاءِ دوزخ آھي."
    },
    {
      "resource_id": 238,
      "text": "اُن کي ست دروازا آھن، ھر ڪنھن دروازي لاءِ انھن مان وراھيل ڀاڱو آھي."
    },
    { "resource_id": 238, "text": "بيشڪ پرھيزگار باغن ۽ چشمن ۾ ھوندا." },
    {
      "resource_id": 238,
      "text": "(کين چئبو ته) انھن ۾ بي فڪر ٿي سلامتيءَ سان گھڙو."
    },
    {
      "resource_id": 238,
      "text": "۽ سندن سينن ۾ جيڪي ڪينو ھوندو سو انھن مان ڪڍنداسين (ھڪ ٻئي جا) ڀائر ٿي آمھون سامھون تختن تي ويٺا ھوندا."
    },
    {
      "resource_id": 238,
      "text": "اُتي کين نڪو ڏک پھچندو ۽ نڪي اُتان ڪڍيا ويندا."
    },
    {
      "resource_id": 238,
      "text": "(اي پيغمبر) منھنجن ٻانھن کي خبر ڏي ته آءٌ بخشڻھار مھربان آھيان."
    },
    { "resource_id": 238, "text": "۽ منھنجو عذاب ئي ڏکوئيندڙ عذاب آھي." },
    {
      "resource_id": 238,
      "text": "۽ (اي پيغمبر) انھن کي ابراھيمؑ جي مھمانن جي خبر ڏي."
    },
    {
      "resource_id": 238,
      "text": "جنھن مھل وٽس پھتا (تنھن مھل) چيائون سلام، ابراھيم چيو ته اسين اوھان کان ڊڄندڙ آھيون."
    },
    {
      "resource_id": 238,
      "text": "چيائون ته نه ڊڄ اسين توکي علم واري پُٽ جي مبارڪ ڏيون ٿا."
    },
    {
      "resource_id": 238,
      "text": "(ابراھيم) چيو ته مون کي ھن ھوندي به مبارڪ ڏيو ٿا جو مون کي ٻڍاپڻ پھتي آھي پوءِ ڪھڙي طرح مُبارڪ ڏيو ٿا؟"
    },
    {
      "resource_id": 238,
      "text": "چيائون ته توکي جائي مبارڪ ڏيون ٿا تنھنڪري نا اُميدن مان نه ٿيءُ."
    },
    {
      "resource_id": 238,
      "text": "(ابراھيمؑ) چيو ته پنھنجي پالڻھار جي رحمت کان گُمراھن کانسواءِ (ٻيو) ڪير نا اُميد ٿيندو؟"
    },
    {
      "resource_id": 238,
      "text": "(وري ابراھيمؑ) چيو ته اي موڪليل (ملائڪو) اوھان جو ڪھڙو ڪم آھي."
    },
    {
      "resource_id": 238,
      "text": "چيائين ته اسين ڏوھارين جي قوم ڏانھن موڪليل آھيون."
    },
    {
      "resource_id": 238,
      "text": "مگر لُوط جي گھر وارا، جن مڙني کي اسين ڇوٽڪارو ڏيندڙ آھيون."
    },
    {
      "resource_id": 238,
      "text": "سواءِ سندس زال جي جنھن لاءِ ٺھراء ڪيوسون ته اُھا رھيلن مان آھي."
    },
    {
      "resource_id": 238,
      "text": "پوءِ جنھن مھل موڪليل (ملائڪ) لُوط جي گھراڻي وارن ڏانھن آيا."
    },
    {
      "resource_id": 238,
      "text": "(تنھن مھل لُوط) چيو ته اوھين اوپري قوم آھيو."
    },
    {
      "resource_id": 238,
      "text": "چيائون ته (نه) بلڪ تو وٽ اُھو (عذاب) وٺي آيا آھيون جنھن ۾ (ڪافر) شڪ ڪندا ھوا."
    },
    {
      "resource_id": 238,
      "text": "۽ تو وٽ سچ سان آندو اٿون ۽ بيشڪ اسين ضرور سچا آھيون."
    },
    {
      "resource_id": 238,
      "text": "پوءِ پنھنجي ڪٽنب سميت راتو واھ نڪر ۽ (تون) سندن پويان ھل ۽ اوھان مان ڪو ھڪڙو (به) پوئتي نه واجھائي ۽ جتي حُڪم ڪيو اَٿون اتي وڃو."
    },
    {
      "resource_id": 238,
      "text": "۽ لُوط ڏانھن ھن حُڪم جو وحي ڪيوسون ته انھن جي پاڙ پرڀات مھل پٽي ويندي."
    },
    { "resource_id": 238, "text": "۽ ڳوٺ وارا خوشيون ڪندا آيا." },
    {
      "resource_id": 238,
      "text": "(لُوط) چيو ته ھي منھنجا مھمان آھن پوءِ مون لڄي نه ڪريو."
    },
    { "resource_id": 238, "text": "۽ الله کان ڊڄو ۽ خوار نه ڪريوم." },
    {
      "resource_id": 238,
      "text": "چيائون ته توکي جھان وارن (جي مھماني) کان نه جھليو ھوسون ڇا؟"
    },
    {
      "resource_id": 238,
      "text": "(لوط) چيو ته جيڪڏھن اوھين (منھنجو چيو) ڪندڙ ٿيندؤ ته ھي منھنجون ڌيون حاضر آھن."
    },
    {
      "resource_id": 238,
      "text": "(اي پيغمبر) تنھنجي حياتيءَ جو قسم آھي ته اھي (ڪافر) گمراھيءَ ۾ حيران رھن ٿا."
    },
    { "resource_id": 238, "text": "پوءِ سج اُڀرڻ مھل ڪَڙڪي ورتن." },
    {
      "resource_id": 238,
      "text": "۽ اُن شھر جو مٿيون پاسو ان جي ھيٺ ڪيوسون ۽ مٿن پڪل مٽيءَ جا پھڻ وساياسون."
    },
    { "resource_id": 238, "text": "بيشڪ ان ۾ عِبرت وٺندڙن لاءِ نشانيون آھن." },
    {
      "resource_id": 238,
      "text": "۽ اِھو ڳوٺ ھميشه (جي اچ وڃ) واري واٽ تي ھو."
    },
    { "resource_id": 238, "text": "بيشڪ اُن ۾ مؤمنن لاءِ نشانيون آھن." },
    { "resource_id": 238, "text": "۽ ايڪه (جي ڳوٺن) وارا ظالم ھوا." },
    {
      "resource_id": 238,
      "text": "پوءِ کائن بدلو ورتوسون، (لُوطين ۽ ايڪه وارن جا) ٻئي ڳوٺ پڌري رستي تي ھوا."
    },
    { "resource_id": 238, "text": "۽ بيشڪ حِجر وارن پيغمبرن کي ڪوڙو ڀانيو." },
    {
      "resource_id": 238,
      "text": "۽ کين پنھنجون نشانيون ڏنيون سون پوءِ اُنھن کان مُنھن موڙيندڙ ٿيا."
    },
    {
      "resource_id": 238,
      "text": "۽ بي فڪر ٿي جبلن مان ٽُڪي گھر ٺاھيندا ھوا."
    },
    { "resource_id": 238, "text": "پوءِ کين پرڀات مھل ڪڙڪي (اچي) ورتو." },
    {
      "resource_id": 238,
      "text": "پوءِ سندين ڪمائي کائن ڪجھ به ٽاري نه سگھيو."
    },
    {
      "resource_id": 238,
      "text": "۽ آسمانن ۽ زمين کي ۽ جيڪي منجھن آھي سو رِٿ کانسواءِ نه بڻايو اٿون، ۽ قيامت ضرور اچڻي آھي پوءِ (سندن بي ادبين کان) سھڻي طرح ٽارو ڪر."
    },
    {
      "resource_id": 238,
      "text": "بيشڪ تنھنجو پالڻھار ڏاڍو پيدا ڪندڙ ڄاڻندڙ آھي."
    },
    {
      "resource_id": 238,
      "text": "۽ بيشڪ توکي ٻٽيون ست آيتون (يعني سُورة فاتحة) ۽ وڏو قرآن ڏنوسون."
    },
    {
      "resource_id": 238,
      "text": "اُنھن کي ھر جنس جي سامان مان جيڪي شيون ڏنيوسون تن ڏانھن پنھنجيون اکيون نه کول ۽ نڪي مٿن ڏک ڪر ۽ مؤمنن لاءِ پنھنجون ٻانھون جھڪيون ڪر."
    },
    { "resource_id": 238, "text": "۽ چؤ ته بيشڪ آءٌ پڌرو ڊيڄاريندڙ آھيان." },
    {
      "resource_id": 238,
      "text": "جھڙي طرح اُنھن وراھيندڙن تي (عذاب) نازل ڪيوسون."
    },
    { "resource_id": 238, "text": "جن قرآن کي پرزا پرزا ڪيو." },
    {
      "resource_id": 238,
      "text": "(تھڙي طرح) تنھنجي پالڻھار جو قسم آھي ته انھن مڙني کان ضرور پڇنداسون."
    },
    { "resource_id": 238, "text": "جيڪي ڪندا ھوا تنھن بابت." },
    {
      "resource_id": 238,
      "text": "جيڪي توکي حُڪم ڪجي ٿو سو کولي ٻُڌاءِ ۽ مُشرڪن کان مُنھن موڙ."
    },
    {
      "resource_id": 238,
      "text": "اسان تنھنجي طرفان انھن چٿر ڪندڙن جي پورائي ڪئي."
    },
    {
      "resource_id": 238,
      "text": "جي الله سان ٻيو معبود مُقرّر ڪندا آُھن، پوءِ سگھوئي ڄاڻندا."
    },
    {
      "resource_id": 238,
      "text": "۽ بيشڪ ڄاڻندا آھيون ته جيڪي چوندا آھن تنھن سببان تنھنجو سينو تنگ ٿيندو آھي."
    },
    {
      "resource_id": 238,
      "text": "۽ تون پاڪائيءَ سان پنھنجي پالڻھار جي ساراھ ڪر ۽ سجدي ڪندڙن مان ھُج."
    },
    {
      "resource_id": 238,
      "text": "۽ ايستائين پنھنجي پالڻھار جي عبادت (پيو) ڪر جيسين توکي موت پھچي."
    }
  ],
  "meta": {
    "translation_name": "Taj Mehmood Amroti",
    "author_name": "Taj Mehmood Amroti",
    "filters": { "resource_id": 238, "chapter_number": "15" }
  }
}
