{
  "translations": [
    {
      "resource_id": 819,
      "text": "آگیا اللہ کا فیصلہ، پس اس کی جلدی نہ کرو وہ پاک ہے اور برتر ہے اس سے جس کو وہ شریک ٹھہراتے ہیں"
    },
    {
      "resource_id": 819,
      "text": "وہ فرشتوں کو اپنے حکم کی روح کے ساتھ اتارتا ہے اپنے بندوں میں سے جس پر چاہتا ہے کہ لوگوں کو خبر دار کردو کہ میرے سوا کوئی لائق عبادت نہیں  پس تم مجھ سے ڈرو"
    },
    {
      "resource_id": 819,
      "text": "اس نے آسمانوں اور زمین کو حق کے ساتھ پیدا کیا ہے وہ برتر ہے اس شرک سے جو وہ کر رہے ہیں"
    },
    {
      "resource_id": 819,
      "text": "اس نے انسان کو ایک بوند سے بنایا پھر وہ یکایک کھلم کھلا جھگڑنے لگا"
    },
    {
      "resource_id": 819,
      "text": "اور اس نے چوپایوں کو بنایا، ان میں تمھارے ليے پوشاک ہے اور دوسرے فائدے بھی، اور ان میں سے تم کھاتے بھی ہو"
    },
    {
      "resource_id": 819,
      "text": "اور ان میں تمھارے ليے رونق ہے، جب کہ شام کے وقت ان کو لاتے ہو اور جب صبح کے وقت چھوڑتے ہو"
    },
    {
      "resource_id": 819,
      "text": "اور وہ تمھارے بوجھ ایسے مقامات تک پہنچاتے ہیں جہاں تم سخت محنت کے بغیر نہیں پہنچ سکتے تھے بے شک تمھارا رب بڑا شفیق، مہربان ہے"
    },
    {
      "resource_id": 819,
      "text": "اور اس نے گھوڑے اور خچر اور گدھے پیدا کيے تاکہ تم ان پر سوار ہو اور زینت کے ليے بھی اور وہ ایسی چیزیں پیدا کرتا ہے جو تم نہیں جانتے"
    },
    {
      "resource_id": 819,
      "text": "اور اللہ تک پہنچتی ہے سیدھی راہ اور بعض راستے ٹیڑھے بھی ہیں اور اگر اللہ چاہتا تو تم سب کو ہدایت دے دیتا"
    },
    {
      "resource_id": 819,
      "text": "وہی ہے جس نے آسمان سے پانی اتارا، تم اس میں سے پیتے ہو اور اسی سے درخت ہوتے ہیں جن میں تم چَراتے ہو"
    },
    {
      "resource_id": 819,
      "text": "وہ اسی سے تمھارے ليے کھیتی اور زیتون اور کھجور اور انگور اور ہر قسم کے پھل اگاتا ہے بے شک اس کے اندر نشانی ہے ان لوگوں کے ليے جو غور کرتے ہیں"
    },
    {
      "resource_id": 819,
      "text": "اور اس نے تمھارے کام میں لگا دیا رات کو اور دن کو اور سورج کو اور چاند کو اور ستارے بھی اس کے حکم سے مسخر ہیں  بے شک اس میں نشانیاں ہیں عقل مند لوگوں کے ليے"
    },
    {
      "resource_id": 819,
      "text": "اور زمین میں جو چیزیں مختلف قسم کی تمھارے ليے پھیلائیں ، بے شک اس میں نشانی ہے ان لوگوں کے ليے جو سبق حاصل کریں"
    },
    {
      "resource_id": 819,
      "text": "اور وہی ہے جس نے سمندر کو تمھارے کام میں لگادیا، تاکہ تم اس میں سے تازہ گوشت کھاؤ اور اس سے زیور نکالو جس کو تم پہنتے ہو اور تم کشتیوں کو دیکھتے ہو کہ اس میں چیرتی ہوئی چلتی ہیں اور تاکہ تم اس کا فضل تلاش کرو اور تاکہ تم شکر کرو"
    },
    {
      "resource_id": 819,
      "text": "اور اس نے زمین میں پہاڑ رکھ دئے تاکہ وہ تم کو لے کر ڈگمگانے نہ لگے اور اس نے نہریں اور راستے بنائے تاکہ تم راہ پاؤ"
    },
    {
      "resource_id": 819,
      "text": "اور بہت سی دوسری علامتیں بھی ہیں ، اور لوگ تاروں سے بھی راستہ معلوم کرتے ہیں"
    },
    {
      "resource_id": 819,
      "text": "پھر کیا جو پیداکرتا ہے وہ برابر ہے اس کے جو کچھ پیدا نہیں کرسکتا، کیا تم سوچتے نہیں"
    },
    {
      "resource_id": 819,
      "text": "اگر تم اللہ کی نعمتوں کو گنو تو تم ان کو گن نہ سکو گے، بے شک اللہ بخشنے والا، مہربان ہے"
    },
    {
      "resource_id": 819,
      "text": "اور اللہ جانتا ہے جو کچھ تم چھپاتے ہو اور جو تم ظاہر کرتے ہو"
    },
    {
      "resource_id": 819,
      "text": "اور جن کو لوگ اللہ کے سوا پکارتے ہیں ، وہ کسی چیز کو پیدا نہیں کرسکتے اور وہ خود پیداکيے ہوئے ہیں"
    },
    {
      "resource_id": 819,
      "text": "وہ مردہ ہیں جن میں جان نہیں اور وہ نہیں جانتے کہ وہ کب اٹھائے جائیں گے"
    },
    {
      "resource_id": 819,
      "text": "تمھارا معبود ایک ہی معبود ہے، مگر جو لوگ آخرت پر ایمان نہیں رکھتے ان کے دل منکر ہیں اور وہ تکبر کرتے ہیں"
    },
    {
      "resource_id": 819,
      "text": "اللہ یقینا جانتا ہے جو کچھ وہ چھپاتے ہیں اور جو کچھ وہ ظاہر کرتے ہیں  بے شک وہ تکبر کرنے والوں کو پسند نہیں کرتا"
    },
    {
      "resource_id": 819,
      "text": "اور جب ان سے کہا جائے کہ تمھارے رب نے کیا چیز اتاری ہے تووہ کہتے ہیں کہ اگلے لوگوں کی کہانیاں ہیں"
    },
    {
      "resource_id": 819,
      "text": "تاکہ وہ قیامت کے دن اپنے بوجھ بھی پورے اٹھائیں اور ان لوگوں کے بوجھ میں سے بھی جن کو وہ بغیر کسی علم کے گمراہ کر رہے ہیں  یاد رکھو، بہت برا ہے وہ بوجھ جس کو وہ اٹھا رہے ہیں"
    },
    {
      "resource_id": 819,
      "text": "ان سے پہلے والوں نے بھی تدبیریں کیں  پھر اللہ ان کی عمارت پر بنیادوں سے آگیا پس چھت اوپر سے ان کے اوپر گر پڑی اور ان پر عذاب وہاں سے آگیا جہاں سے ان کو گمان بھی نہ تھا"
    },
    {
      "resource_id": 819,
      "text": "پھر قیامت کے دن اللہ ان کو رسوا کرے گا اور کہے گا کہ وہ میرے شریک کہاں ہیں جن کے ليے تم جھگڑا کیا کرتے تھے جن کو علم دیا گیاتھا وہ کہیں گے کہ آج رسوائی اور عذاب منکروں  پر ہے"
    },
    {
      "resource_id": 819,
      "text": "جن لوگوں کو فرشتے اس حال میں وفات دیں گے کہ وہ اپنی جانوں پر ظلم کر رہے ہوں گے تو اس وقت وہ سپر ڈال دیں گے کہ ہم تو کوئی برا کام نہ کرتے تھے، ہاں بے شک اللہ جانتا ہے جو کچھ تم کرتے تھے"
    },
    {
      "resource_id": 819,
      "text": "اب جہنم کے دروازوں میں داخل ہوجاؤ اس میں ہمیشہ ہمیشہ رہوپس کیسا برا ٹھکانا ہے تکبر کرنے والوں کا"
    },
    {
      "resource_id": 819,
      "text": "اورجو تقویٰ والے ہیں ان سے کہا گیا کہ تمھارے رب نے کیا چیز اتاری ہے تو انھوں نے کہا کہ نیک بات جن لوگوں نے بھلائی کی ان کے ليے اس دنیا میں بھی بھلائی ہے اور آخرت کا گھر بہتر ہے اور کیا خوب گھر ہے تقویٰ والوں کا"
    },
    {
      "resource_id": 819,
      "text": "ہمیشہ رہنے کے باغ ہیں جن میں وہ داخل ہوں گے، ان کے نیچے سے نہریں جاری ہوں گی ان کے ليے وہاں سب کچھ ہوگا جو وہ چاہیں ، اللہ پرہیز گاروں کو ایسا ہی بدلہ دے گا"
    },
    {
      "resource_id": 819,
      "text": "جن کی روح فرشتے اس حالت میں قبض کرتے ہیں کہ وہ پاک ہیں  فرشتے کہتے ہیں تم پر سلامتی ہو، جنت میں داخل ہوجاؤ اپنے اعمال کے بدلے میں"
    },
    {
      "resource_id": 819,
      "text": "کیا یہ لوگ اس کے منتظر ہیں کہ ان کے پاس فرشتے آئیں یا تمھارے رب کا حکم آجائے ایسا ہی ان سے پہلے والوں نے کیا اور اللہ نے ان پر ظلم نہیں کیا بلکہ وہ خود ہی اپنے اوپر ظلم کر رہے تھے"
    },
    {
      "resource_id": 819,
      "text": "پھر ان کو ان کے برے کام کی سزائیں ملیں  اور جس چیز کا وہ مذاق اڑاتے تھے اس نے ان کو گھیر لیا"
    },
    {
      "resource_id": 819,
      "text": "اور جن لوگوں نے شرک کیا وہ کہتے ہیں ، اگر اللہ چاہتاتو ہم اس کے سوا کسی چیز کی عبادت نہ کرتے، نہ ہم اور نہ ہمارے باپ دادا، اور نہ ہم اس کے بغیر کسی چیزکو حرام ٹھہراتے ایسا ہی ان سے پہلے والوں نے کیا تھا، پس رسولوں کے ذمہ تو صرف صاف صاف پہنچا دینا ہے"
    },
    {
      "resource_id": 819,
      "text": "اورہم نے ہر امت میں ایک رسول بھیجا کہ اللہ کی عبادت کرو اور طاغوت سے بچو، پس ان میں سے کچھ کو اللہ نے ہدایت دی اور کسی پر گمراہی ثابت ہوئی پس زمین میں چل پھر کر دیکھو کہ جھٹلانے والوں کا انجام کیا ہوا"
    },
    {
      "resource_id": 819,
      "text": "اگر تم اس کی ہدایت کے حریص ہو تو اللہ اس کو ہدایت نہیں دیتا جس کو وہ گمراہ کردیتا ہے اور ان کا کوئی مدد گار نہیں"
    },
    {
      "resource_id": 819,
      "text": "اور یہ لوگ اللہ کی قسمیں کھاتے ہیں ، سخت قسمیں کہ جو شخص مرجائے گا اللہ اس کو نہیں اٹھائے گا ہاں ، یہ اس کے اوپر ایک پکا وعدہ ہے، لیکن اکثر لوگ نہیں جانتے"
    },
    {
      "resource_id": 819,
      "text": "تاکہ ان کے سامنے اس چیزکو کھول دے جس میں وہ اختلاف کر رہے ہیں اور انکار کرنے والے لوگ جان لیں کہ وہ جھوٹے تھے"
    },
    {
      "resource_id": 819,
      "text": "جب ہم کسی چیز کا ارادہ کرتے ہیں تو اتنا ہی ہمارا کہنا ہوتا ہے کہ ہم اس کو کہتے ہیں کہ ہوجا تو وہ ہوجاتی ہے"
    },
    {
      "resource_id": 819,
      "text": "اور جن لوگوں نے اللہ کے ليے اپنا وطن چھوڑا، بعد اس کے کہ ان پر ظلم کیا گیا،ہم ان کو دنیامیں ضرور اچھا ٹھکانہ دیں گے اور آخرت کا ثواب تو بہت بڑا ہے، کاش وہ جانتے"
    },
    {
      "resource_id": 819,
      "text": "وہ ایسے ہیں جو صبر کرتے ہیں اور اپنے رب پر بھروسہ رکھتے ہیں"
    },
    {
      "resource_id": 819,
      "text": "اور ہم نے تم سے پہلے بھی آدمیوں ہی کو رسول بناکر بھیجا، جن کی طرف ہم وحی کرتے تھے، پس اہل علم سے پوچھ لو اگر تم نہیں جانتے"
    },
    {
      "resource_id": 819,
      "text": "ہم نے بھیجا تھا ان کو دلائل اور کتابوں کے ساتھ اور ہم نے تم پر بھی یاد دہانی اتاری تاکہ تم لوگوں پر اس چیز کو واضح کردو جو ان کی طرف اتاری گئی ہے اور تاکہ وہ غور کریں"
    },
    {
      "resource_id": 819,
      "text": "کیا وہ لوگ جو بری تدبیریں کر رہے ہیں ، وہ اس بات سے بے فکر ہیں کہ اللہ ان کو زمین میں دھنسا دے یا ان پر عذاب وہاں سے آجائے جہاں سے ان کو گمان بھی نہ ہو"
    },
    {
      "resource_id": 819,
      "text": "یا ان کو چلتے پھرتے پکڑلے تو وہ لوگ خدا کو عاجز نہیں کرسکتے"
    },
    {
      "resource_id": 819,
      "text": "یاان کو اندیشہ کی حالت میں پکڑ لے پس تمھارا رب شفیق اور مہربان ہے"
    },
    {
      "resource_id": 819,
      "text": "کیا وہ نہیں دیکھتے کہ اللہ نے جو چیز بھی پیدا کی ہے اس کے سائے دائیں طرف اور بائیں طرف جھک جاتے ہیں ، اللہ کو سجدہ کرتے ہوئے، اور وہ سب عاجز ہیں"
    },
    {
      "resource_id": 819,
      "text": "اور اللہ ہی کو سجدہ کرتی ہیں جتنی چیزیں چلنے والی آسمانوں اور زمین میں ہیں  اور فرشتے بھی اور وہ تکبر نہیں کرتے"
    },
    {
      "resource_id": 819,
      "text": "وہ اپنے اوپر اپنے رب سے ڈرتے ہیں اور وہی کرتے ہیں جس کا ان کو حکم ملتا ہے"
    },
    {
      "resource_id": 819,
      "text": "اور اللہ نے فرمایا کہ دو معبود مت بناؤ وہ ایک ہی معبود ہے، تو مجھ ہی سے ڈرو"
    },
    {
      "resource_id": 819,
      "text": "اور اسی کا ہے جو کچھ آسمانوں اور زمین میں ہے اور اسی کی اطاعت ہے ہمیشہ تو کیا تم اللہ کے سوا اوروں سے ڈرتے ہو"
    },
    {
      "resource_id": 819,
      "text": "اور تمھارے پاس جو نعمت بھی ہے، وہ اللہ ہی کی طرف سے ہے پھر جب تم کو تکلیف پہنچتی ہے تو اس سے فریاد کرتے ہو"
    },
    {
      "resource_id": 819,
      "text": "پھر جب وہ تم سے تکلیف دور کردیتا ہے تو تم میں سے ایک گروہ اپنے رب کا شریک ٹھہرانے لگتا ہے"
    },
    {
      "resource_id": 819,
      "text": "تاکہ وہ منکر ہوجائیں اس چیز سے جو ہم نے ان کو دی ہے پس چند روزہ فائدے اٹھالو جلد ہی تم جان لوگے"
    },
    {
      "resource_id": 819,
      "text": "اور یہ لوگ ہماری دی ہوئی چیزوں میں سے ان کا حصہ لگاتے ہیں جن کے متعلق ان کو کچھ علم نہیں  خدا کی قسم، جو افترا تم کر رہے ہو، اس کی تم سے ضرور باز پرس ہوگی"
    },
    {
      "resource_id": 819,
      "text": "اور وہ اللہ کے ليے بیٹیاں ٹھہراتے ہیں ، وہ اس سے پاک ہے، اور اپنے ليے وہ جو دل چاہتا ہے"
    },
    {
      "resource_id": 819,
      "text": "اور جب ان میں سے کسی کو بیٹی کی خوش خبری دی جائے تو اس کا چہرہ سیاہ پڑجاتا ہےاور وہ جی میں گھٹتا رہتا ہے"
    },
    {
      "resource_id": 819,
      "text": "جس چیز کی اس کو خوش خبری دی گئی ہے اس کے عار سے لوگوں سے چھپا پھرتا ہے اس کو ذلت کے ساتھ رکھ چھوڑے یا اس کو مٹی میں گاڑ دے کیا ہی برا فیصلہ ہے جو وہ کرتے ہیں"
    },
    {
      "resource_id": 819,
      "text": "بری مثال ہے ان لوگوں کے ليے جو آخرت پر ایمان نہیں رکھتے اور اللہ کے ليے اعلیٰ مثالیں ہیں  وہ غالب اور حکیم ہے"
    },
    {
      "resource_id": 819,
      "text": "اور اگر اللہ لوگوں کو ان کے ظلم پر پکڑتا تو زمین پر کسی جاندار کو نہ چھوڑتا لیکن وہ ایک مقرر وقت تک لوگوں کو مہلت دیتا ہے پھر جب ان کا مقرر وقت آجائے گا تو وہ نہ ایک گھڑی پیچھے ہٹ سکیں گے اور نہ آگے بڑھ سکیں گے"
    },
    {
      "resource_id": 819,
      "text": "اور وہ اللہ کے ليے وہ چیز ٹھہراتے ہیں جس کو اپنے ليے ناپسند کرتے ہیں اور ان کی زبانیں جھوٹ بیان کرتی ہیں کہ ان کے ليے بھلائی ہے لازماً ان کے ليے دوزخ ہے اور وہ ضرور اس میں پہنچادئے جائیں گے"
    },
    {
      "resource_id": 819,
      "text": "خدا کی قسم، ہم نے تم سے پہلے مختلف قوموں کی طرف رسول بھیجے پھر شیطان نے ان کے کام ان کو اچھے کرکے دکھائے پس وہی آج ان کا ساتھی ہے اور ان کے ليے ایک درد ناک عذاب ہے"
    },
    {
      "resource_id": 819,
      "text": "اور ہم نے تم پر کتاب صرف اس ليے اتاری ہے کہ تم ان کو وہ چیز کھول کر سنا دو جس میں وہ اختلاف کر رہے ہیں ، اور وہ ہدایت اور رحمت ہے ان لوگوں کے ليے جو ایمان لائیں"
    },
    {
      "resource_id": 819,
      "text": "اور اللہ نے آسمان سے پانی اتارا پھر اس سے زمین کو اس کے مردہ ہونے کے بعد زندہ کردیا بے شک اس میں نشانی ہے ان لوگوں کے ليے جو سنتے ہیں"
    },
    {
      "resource_id": 819,
      "text": "اور بے شک تمھارے ليے چوپایوں میں سبق ہے ہم ان کے پیٹوں کے اندر کے گوبر اور خون کے درمیان سے تم کو خالص دودھ پلاتے ہیں ، خوش گوار پینے والوں کے ليے"
    },
    {
      "resource_id": 819,
      "text": "اور کھجور اور انگور کے پھلوں سے بھی تم ان سے نشہ کی چیزیں بھی بناتے ہو اور کھانے کی اچھی چیزیں بھی بے شک اس میں نشانی ہے ان لوگوں کے ليے جو عقل رکھتے ہیں"
    },
    {
      "resource_id": 819,
      "text": "اور تمھارے رب نے شہد کی مکھی پر وحی کیا کہ پہاڑوں اور درختوں اور جہاں ٹٹیاں باندھتے ہیں ان میں گھر بنا"
    },
    {
      "resource_id": 819,
      "text": "پھر ہر قسم کے پھلوں کا رس چوس اور اپنے رب کی ہموار کی ہوئی راہوں پر چل اس کے پیٹ سے پینے کی چیز نکلتی ہے، اس کے رنگ مختلف ہیں ، اس میں لوگوں کے ليے شفا ہے بے شک اس میں نشانی ہے ان لوگوں کے ليے جو غور کرتے ہیں"
    },
    {
      "resource_id": 819,
      "text": "اور اللہ نے تم کو پیدا کیا، پھر وہی تم کو وفات دیتا ہے اور تم میں سے بعض وہ ہیں جو ناکارہ عمر تک پہنچائے جاتے ہیں کہ جاننے کے بعد وہ کچھ نہ جانیں  بے شک اللہ علم والا ہے، قدرت والا ہے"
    },
    {
      "resource_id": 819,
      "text": "اور اللہ نے تم میں سے بعض کو بعض پر روزی میں بڑائی دے دی پس جن کو بڑائی دی گئی ہے وہ اپنی روزی اپنے غلاموں کو نہیں دے دیتے کہ وہ اس میں برابر ہوجائیں  پھر کیا وہ اللہ کی نعمت کا انکار کرتے ہیں"
    },
    {
      "resource_id": 819,
      "text": "اور اللہ نے تمھارے ليے تم ہی میں سے بیویاں بنائیں اور تمھاری بیویوں سے تمھارے ليے بیٹے اور پوتے پیدا کيے اور تم کو ستھری چیزیں کھانے کے ليے دیں  پھر کیا یہ باطل پر ایمان لاتے ہیں اور اللہ کی نعمت کا انکار کرتے ہیں"
    },
    {
      "resource_id": 819,
      "text": "اور وہ اللہ کے سوا ان چیزوں کی عبادت کرتے ہیں جو نہ ان کے ليے آسمان سے کسی روزی پر اختیار رکھتے ہیں اور نہ زمین سے، اور نہ وہ قدرت رکھتے ہیں"
    },
    {
      "resource_id": 819,
      "text": "پس تم اللہ کے ليے مثالیں نہ بیان کرو بے شک اللہ جانتا ہے اور تم نہیں جانتے"
    },
    {
      "resource_id": 819,
      "text": "اور اللہ مثال بیان کرتا ہے ایک غلام مملوک کی جو کسی چیز پر اختیار نہیں رکھتا، اور ایک شخص ہے جس کو ہم نے اپنے پاس سے اچھا رزق دیا ہے، وہ اس میں سے پوشیدہ اور علانیہ خرچ کرتا ہے کیا یہ یکساں ہوں گے ساری تعریف اللہ کے ليے ہے، لیکن ان میں اکثر لوگ نہیں جانتے"
    },
    {
      "resource_id": 819,
      "text": "اور اللہ ایک اور مثال بیان کرتا ہے کہ دو شخص ہیں ، جن میں سے ایک گونگا ہے، کوئی کام نہیں کرسکتا اور وہ اپنے مالک پر ایک بوجھ ہے وہ اس کو جہاں بھیجتا ہے وہ کوئی کام درست کرکے نہیں لاتا کیا وہ اور ایسا شخص برابر ہوسکتے ہیں جو انصاف کی تعلیم دیتا ہے اور وہ ایک سیدھی راہ پر ہے"
    },
    {
      "resource_id": 819,
      "text": "اور آسمانوں اور زمین کی پوشیدہ باتیں اللہ ہی کے ليے ہیں اور قیامت کا معاملہ بس ایسا ہوگا جیسے آنکھ جھپکنا بلکہ اس سے بھی جلد بے شک اللہ ہر چیز پر قادر ہے"
    },
    {
      "resource_id": 819,
      "text": "اور اللہ نے تم کو تمھاری ماؤں کے پیٹ سے نکالا، تم کسی چیز کو نہ جانتے تھے اور اس نے تمھارے ليے کان اور آنکھ اور دل بنائے تاکہ تم شکر کرو"
    },
    {
      "resource_id": 819,
      "text": "کیا لوگوں نے پرندوں کو نہیں دیکھا کہ وہ آسمان کی فضا میں مسخر ہو رہے ہیں  ان کو صرف اللہ تھامے ہوئے ہے بے شک اس میں نشانیاں ہیں ان لوگوں کے ليے جو ایمان لائیں"
    },
    {
      "resource_id": 819,
      "text": "اور اللہ نے تمھارے ليے تمھارے گھروں کو مقام سکون بنایا اور تمھارے ليے جانوروں کی کھال کے گھر بنائے جن کو تم اپنے کوچ کے دن اور قیام کے دن ہلکا پاتے ہو اور ان کے اون اور ان کے روئیں اور ان کے بالوں سے گھر کا سامان اور فائدے کی چیزیں ایک مدت تک کے ليے بنائیں"
    },
    {
      "resource_id": 819,
      "text": "اور اللہ نے تمھارے ليے اپنی پیدا کی ہوئی چیزوں کے سائے بنائے اور تمھارے ليے پہاڑوں میں چھپنے کی جگہ بنائی اور تمھارے ليے ایسے لباس بنائے جو تم کو گرمی سے بچاتے ہیں اور ایسے لباس بنائے جو لڑائی میں تم کو بچاتے ہیں  اسی طرح اللہ تم پر اپنی نعمتیں پوری کرتا ہے تاکہ تم فرماں بردار بنو"
    },
    {
      "resource_id": 819,
      "text": "پس اگر وہ اعراض کریں تو تمھارے اوپر صرف صاف صاف پہنچادینے کی ذمہ داری ہے"
    },
    {
      "resource_id": 819,
      "text": "وہ لوگ خدا کی نعمت کو پہچانتے ہیں پھر وہ اس کے منکرہوجاتے ہیں اور ان میں اکثر لوگ ناشکر ہیں"
    },
    {
      "resource_id": 819,
      "text": "اور جس دن ہم ہر امت میں ایک گواہ اٹھائیں گے پھر انکار کرنے والوں کو ہدایت نہ دی جائے گی اور نہ ان سے توبہ لی جائے گی"
    },
    {
      "resource_id": 819,
      "text": "اور جب ظالم لوگ عذاب کو دیکھیں گے تو وہ عذاب نہ ان سے ہلکا کیا جائے گا اور نہ انھیں مہلت دی جائے گی"
    },
    {
      "resource_id": 819,
      "text": "اور جب مشرک لوگ اپنے شریکوں کو دیکھیں گے تو کہیں گے کہ اے ہمارے رب، یہی ہمارے وہ شرکاء ہیں جن کو ہم تجھے چھوڑ کر پکارتے تھے تب وہ بات ان کے اوپر ڈال دیں گے کہ تم جھوٹے ہو"
    },
    {
      "resource_id": 819,
      "text": "اور اس دن وہ اللہ کے آگے جھک جائیں گے اور ان کی افترا پردازیاں ان سے گم ہوجائیں گی"
    },
    {
      "resource_id": 819,
      "text": "جنھوں نے انکار کیا اور لوگوں کو اللہ کے راستہ سے روکا، ہم ان کے عذاب پر عذاب کا اضافہ کریں گے، بوجہ اس فساد کے جو وہ کرتے تھے"
    },
    {
      "resource_id": 819,
      "text": "اور جس دن ہم ہر امت میں ایک گواہ انھیں میں سے ان پر اٹھائیں گے اور تم کو ان لوگوں پر گواہ بناکر لائیں گے اور ہم نے تم پر کتاب اتاری ہے ہر چیز کو کھول دینے کے ليے وہ ہدایت اور رحمت اور بشارت ہے فرماں برداروں کے ليے"
    },
    {
      "resource_id": 819,
      "text": "بے شک اللہ حکم دیتا ہے عدل کا اور احسان کا اور قرابت داروں کو دینے کا اور اللہ روکتا ہے فحشاء سے اور منکر سے اور سرکشی سے اللہ تم کو نصیحت کرتا ہے، تاکہ تم یاد دہانی حاصل کرو"
    },
    {
      "resource_id": 819,
      "text": "اور تم اللہ کے عہد کو پورا کرو جب کہ تم آپس میں عہد کرلو اور قسموں کو پکاکرنے کے بعد نہ توڑو اور تم اللہ کو ضامن بھی بناچکے ہو بے شک اللہ جانتا ہے جو کچھ تم کرتے ہو"
    },
    {
      "resource_id": 819,
      "text": "اور تم اس عورت کی مانند نہ بنو جس نے اپنا محنت سے کاتا ہوا سوت ٹکڑے ٹکڑے کرکے توڑ دیا تم اپنی قسمو ں کو آپس میں فساد ڈالنے کا ذریعہ بناتے ہو، محض اس وجہ سے کہ ایک گروہ دوسرے گروہ سے بڑھ جائے اور اللہ اس کے ذریعے سے تمھاری آزمائش کرتا ہے اوروہ قیامت کے دن اس چیز کو اچھی طرح تم پر ظاہر کردے گا جس میں تم اختلاف کر رہے ہو"
    },
    {
      "resource_id": 819,
      "text": "اور اگر اللہ چاہتا تو تم سب کو ایک ہی امت بنادیتا، لیکن وہ بے راہ کردیتا ہے جس کو چاہتا ہے اور ہدایت دے دیتا ہے جس کو چاہتا ہے، اور ضرور تم سے تمھارے اعمال کی پوچھ ہوگی"
    },
    {
      "resource_id": 819,
      "text": "اور تم اپنی قسموں کو آپس میں فریب کا ذریعہ نہ بناؤ کہ کوئی قدم جمنے کے بعدپھسل جائے اور تم اس بات کی سزا چکھو کہ تم نے اللہ کی راہ سے روکا اور تمھارے ليے ایک بڑا عذاب ہے"
    },
    {
      "resource_id": 819,
      "text": "اور اللہ کے عہد کو تھوڑے فائدے کے ليے نہ بیچو جو کچھ اللہ کے پاس ہے، وہ تمھارے ليے بہتر ہے اگر تم جانو"
    },
    {
      "resource_id": 819,
      "text": "جو کچھ تمھارے پاس ہے وہ ختم ہوجائے گا اور جو کچھ اللہ کے پاس ہے وہ باقی رہنے والاہے اور جولوگ صبر کریں گے، ہم ان کے اچھے کاموں کا اجر ان کو ضرور دیں گے"
    },
    {
      "resource_id": 819,
      "text": "جو شخص کوئی نیک کام کرے گا، خواہ وہ مرد ہو یا عورت، بشرطیکہ وہ مومن ہو تو ہم اس کو زندگی دیں گے، ایک اچھی زندگی، اور جو کچھ وہ کرتے رہے اس کا ہم ان کو بہترین بدلہ دیں گے"
    },
    {
      "resource_id": 819,
      "text": "پس جب تم قرآن کو پڑھو تو شیطان مردود سے اللہ کی پناہ مانگو"
    },
    {
      "resource_id": 819,
      "text": "اس کا زوران لوگوں پر نہیں چلتا جو ایمان والے ہیں اور اپنے رب پر بھروسہ رکھتے ہیں"
    },
    {
      "resource_id": 819,
      "text": "اس کا زور صرف ان لوگوں پر چلتا ہے جو اس سے تعلق رکھتے ہیں ، اور جو اللہ کے ساتھ شرک کرتے ہیں"
    },
    {
      "resource_id": 819,
      "text": "اور جب ہم ایک آیت کی جگہ دوسری آیت بدلتے ہیں ، اور اللہ خوب جانتا ہے جو کچھ وہ اتارتا ہے، تو وہ کہتے ہیں کہ تم گھڑ لائے ہو بلکہ ان میں اکثر لوگ علم نہیں رکھتے"
    },
    {
      "resource_id": 819,
      "text": "کہو کہ اس کو روح القدس نے تمھارے رب کی طرف سے حق کے ساتھ اتارا ہے تاکہ وہ ایمان والوں کو ثابت قدم رکھے اور وہ ہدایت اور خوش خبری ہو فرماں برداروں کے ليے"
    },
    {
      "resource_id": 819,
      "text": "اور ہم کو معلوم ہے کہ یہ لوگ کہتے ہیں کہ اس کو تو ایک آدمی سکھاتا ہے جس شخص کی طرف وہ منسوب کرتے ہیں ، اس کی زبان عجمی ہے اور یہ قرآن صاف عربی زبان ہے"
    },
    {
      "resource_id": 819,
      "text": "بے شک جو لوگ اللہ کی آیتوں پر ایمان نہیں لاتے، اللہ ان کو کبھی راہ نہیں دکھائے گا اور ان کے ليے درد ناک سزا ہے"
    },
    {
      "resource_id": 819,
      "text": "جھوٹ تو وہ لوگ گھڑتے ہیں جو اللہ کی آیتوں پر ایمان نہیں رکھتے اوریہی لوگ جھوٹے ہیں"
    },
    {
      "resource_id": 819,
      "text": "جو شخص ایمان لانے کے بعد اللہ سے منکر ہوگا، سوائے اس کے جس پر زبردستی کی گئی ہو بشرطیکہ اس کا دل ایمان پر جما ہوا ہو، لیکن جو شخص دل کھول کر منکر ہوجائے تو ایسے لوگوں پر اللہ کا غضب ہوگا اور ان کو بڑی سزا ہوگی"
    },
    {
      "resource_id": 819,
      "text": "یہ اس واسطے کہ انھوں نے آخرت کے مقابلہ میں دنیا کی زندگی کو پسند کیا اور اللہ منکروں  کو راستہ نہیں دکھاتا"
    },
    {
      "resource_id": 819,
      "text": "یہ وہ لوگ ہیں کہ اللہ نے ان کے دلوں پر اور ان کے کانوں پر اور ان کی آنکھوں پر مہر کردی اور یہ لوگ بالکل غافل ہیں"
    },
    {
      "resource_id": 819,
      "text": "لازمی بات ہے کہ آخرت میں یہ لوگ گھاٹے میں رہیں گے"
    },
    {
      "resource_id": 819,
      "text": "پھر تیرا رب ان لوگوں کے ليے جنھوں نے آزمائش میں ڈالے جانے کے بعدہجرت کی، پھر جہاد کیا اور قائم رہے تو ان باتوں کے بعد بے شک تیرا رب بخشنے والا، مہربان ہے"
    },
    {
      "resource_id": 819,
      "text": "جس دن ہر شخص اپنی ہی طرف داری میں بولتا ہوا آئے گا اور ہر شخص کو اس کے کيے کا پورا بدلہ ملے گا اور ان پر ظلم نہ کیا جاے گا"
    },
    {
      "resource_id": 819,
      "text": "اور اللہ ایک بستی والوں کی مثال بیان کرتا ہے کہ وہ امن و اطمینان میں تھے ان کو ان کا رزق فراغت کے ساتھ ہر طرف سے پہنچ رہا تھا پھر انھوں نے خدا کی نعمتوں کی ناشکری کی تو اللہ نے ان کو ان کے اعمال کے سبب سے بھوک اور خوف کا مزا چکھایا"
    },
    {
      "resource_id": 819,
      "text": "اور ان کے پاس ایک رسول انھیں میں سے آیا تو اس کو انھوں نے جھوٹا بتایا، پھر ان کو عذاب نے پکڑ لیا اور وہ ظالم تھے"
    },
    {
      "resource_id": 819,
      "text": "سو جو چیزیں اللہ نے تم کو حلال اور پاک دی ہیں ان میں سے کھاؤ اور اللہ کی نعمت کا شکر کرو، اگر تم اس کی عبادت کرتے ہو"
    },
    {
      "resource_id": 819,
      "text": "اس نے تو تم پر صرف مردار کو حرام کیا ہے اور خون کو اور سور کے گوشت کو اور جس پر غیر اللہ کا نام لیا گیا ہو پھر جو شخص مجبور ہوجائے بشرطیکہ وہ نہ طالب ہو اور نہ حد سے بڑھنے والاہو، تو اللہ بخشنے والا، مہربان ہے"
    },
    {
      "resource_id": 819,
      "text": "اور اپنی زبانوں کے گھڑے ہوئے جھوٹ کی بنا پر یہ نہ کہو کہ یہ حلال ہے، اور یہ حرام ہے کہ تم اللہ پر جھوٹی تہمت لگاؤ جو لوگ اللہ پر جھوٹی تہمت لگائیں گے وہ فلاح نہیں پائیں گے"
    },
    {
      "resource_id": 819,
      "text": "وہ تھوڑا سا فائدہ اٹھالیں ، اور ان کے ليے درد ناک عذاب ہے"
    },
    {
      "resource_id": 819,
      "text": "اور یہودیوں پر ہم نے وہ چیزیں حرام کر دی تھیں جو ہم اس سے پہلے تم کو بتاچکے ہیں کہ ہم نے ان پر کوئی ظلم نہیں کیا بلکہ وہ خود اپنے اوپر ظلم کرتے رہے"
    },
    {
      "resource_id": 819,
      "text": "پھر تمھارا رب ان لوگوں کے ليے جنھوں نے جہالت سے برائی کرلی، اس کے بعد توبہ کیا اور اپنی اصلاح کی تو تمھارا رب اس کے بعد بخشنے والا، مہربان ہے"
    },
    {
      "resource_id": 819,
      "text": "بے شک ابراہیم ایک الگ امت تھا، اللہ کا فرماں بردار، اور اس کی طرف یکسو، اور وہ شرک کرنے والوں میں سے نہ تھا"
    },
    {
      "resource_id": 819,
      "text": "وہ اس کی نعمتوں کا شکر کرنے والا تھا خدا نے اس کو چن لیا اور سیدھے راستے کی طرف اس کی رہنمائی کی"
    },
    {
      "resource_id": 819,
      "text": "اور ہم نے اس کو دنیا میں بھی بھلائی دی اور آخرت میں بھی وہ اچھے لوگوں میں سے ہوگا"
    },
    {
      "resource_id": 819,
      "text": "پھر ہم نے تمھاری طرف وحی کی کہ ابراہیم کے طریقہ کی پیروی کرو جو یکسو تھا اور وہ شرک کرنے والوں میں سے نہ تھا"
    },
    {
      "resource_id": 819,
      "text": "سبت انھیں لوگوں پر عائد کیا گیا تھاجنھوں نے اس میں اختلاف کیا تھا اور بے شک تمھارا رب قیامت کے دن ان کے درمیان فیصلہ کردے گا جس بات میں وہ اختلاف کر رہے تھے"
    },
    {
      "resource_id": 819,
      "text": "اپنے رب کے راستے کی طرف حکمت اور اچھی نصیحت کے ساتھ بلاؤ اور ان سے اچھے طریقہ سے بحث کرو بے شک تمھارا رب خوب جانتا ہے کہ کون اس کی راہ سے بھٹکا ہوا ہے اور وہ ان کو بھی خوب جانتا ہے جو راہ پر چلنے والے ہیں"
    },
    {
      "resource_id": 819,
      "text": "اور اگر تم بدلہ لو تو اتنا ہی بدلہ لو جتنا تمھارے ساتھ کیا گیا ہے اور اگر تم صبر کرو تو وہ صبر کرنے والوں کے ليے بہت بہتر ہے"
    },
    {
      "resource_id": 819,
      "text": "اور صبر کرو اور تمھارا صبر خدا ہی کی توفیق سے ہے اور تم ان پر غم نہ کرو اور جو کچھ تدبیریں وہ کر رہے ہیں اس سے تنگ دل نہ ہو"
    },
    {
      "resource_id": 819,
      "text": "بے شک اللہ ان لوگوں کے ساتھ ہے جو پرہیز گار ہیں اور جو نیکی کرنے والے ہیں"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "16" }
  }
}
