{
  "translations": [
    {
      "resource_id": 214,
      "text": "Ne prôđe li čovjeku dio vremena u kojem nije bio spomena vrijedan?!"
    },
    {
      "resource_id": 214,
      "text": "Mi čovjeka od smjese sjemena stvaramo da bismo ga na kušnju stavili i činimo da on čuje i vidi."
    },
    {
      "resource_id": 214,
      "text": "Mi mu na Pravi put ukazujemo, pa ili je zahvalan ili nezahvalan."
    },
    {
      "resource_id": 214,
      "text": "Mi smo za nevjernike okove i sindžire i oganj razbuktali pripremili."
    },
    {
      "resource_id": 214,
      "text": "Čestiti će iz pehara piće kamforom začinjeno piti,"
    },
    {
      "resource_id": 214,
      "text": "sa izvora iz kojeg će samo Allahovi robovi piti, i koji će kuda hoće bez\nmuke razvoditi."
    },
    {
      "resource_id": 214,
      "text": "Oni su zavjet ispunili i plašili se dana čija će kob svuda prisutna biti,"
    },
    {
      "resource_id": 214,
      "text": "i hranu su davali, mada su je i sami voljeli, siromahu, siročetu i sužnju."
    },
    {
      "resource_id": 214,
      "text": "“Mi vas samo zarad Allahova Lica hranimo, od vas ni priznanja ni\nzahvalnosti ne tražimo!"
    },
    {
      "resource_id": 214,
      "text": "Mi se Gospodara našeg bojimo, na Dan kada će lica smrknuta i\nnamrgođena biti.”"
    },
    {
      "resource_id": 214,
      "text": "Njih će Allah strahote taj dan sačuvati i blistavost i radost im darovati,"
    },
    {
      "resource_id": 214,
      "text": "i Džennetom i svilom ih za ono što su trpjeli nagraditi."
    },
    {
      "resource_id": 214,
      "text": "Naslonjeni na divane, oni u njemu ni Sunce ni veliku hladnoću neće osjetiti,"
    },
    {
      "resource_id": 214,
      "text": "u blizini će im hladovina njegova biti, a plodovi njegovi nadohvat\nruke će im stajati."
    },
    {
      "resource_id": 214,
      "text": "Bit će usluživani iz srebrenih posuda i čaša koje će prozirne biti,"
    },
    {
      "resource_id": 214,
      "text": "od srebra prozirnog napravljene, čiju će veličinu prema željama njihovim odrediti."
    },
    {
      "resource_id": 214,
      "text": "U njemu će se iz čaše piće đumbirom začinjeno piti,"
    },
    {
      "resource_id": 214,
      "text": "sa izvora u Džennetu, koji se Selsebil zove."
    },
    {
      "resource_id": 214,
      "text": "Služit će ih vječno mlada posluga; da ih vidiš, pomislio bi da su biser\nprosuti."
    },
    {
      "resource_id": 214,
      "text": "I kud god pogledaš, vidjet ćeš blagostanje i carstvo prostrano."
    },
    {
      "resource_id": 214,
      "text": "Na njima bit će odijela od tanke zelene svile i od brokata, nakićeni\nnarukvicama od srebra, i dat će im Gospodar njihov da piju čisto piće."
    },
    {
      "resource_id": 214,
      "text": "“To vam je nagrada; vaš trud je dostojan hvale bio!”"
    },
    {
      "resource_id": 214,
      "text": "Od vremena do vremena Mi objavljujemo Kur’an tebi,"
    },
    {
      "resource_id": 214,
      "text": "Zato, izdrži do odluke Gospodara tvoga, i ne slušaj ni griješnika ni\nnevjernika njihova!"
    },
    {
      "resource_id": 214,
      "text": "I spominji ime Gospodara svoga ujutro i predvečer,"
    },
    {
      "resource_id": 214,
      "text": "i u jednom dijelu noći Njemu na sedždu padaj i dugo Ga noću veličaj."
    },
    {
      "resource_id": 214,
      "text": "A oni život na prolaznom svijetu vole doista, a ništa ih se ne tiče Dan tegobni koji ih čeka."
    },
    {
      "resource_id": 214,
      "text": "Mi ih čvrstog tijela stvaramo i zglobove im povezujemo, a ako htjednemo, zamijenit ćemo ih njima sličnim."
    },
    {
      "resource_id": 214,
      "text": "Ovo je opomena, pa ko hoće držat će se puta koji Gospodaru njegovu vodi."
    },
    {
      "resource_id": 214,
      "text": "a vi ćete htjeti samo ono što Allah hoće. Allah je, uistinu, Onaj Koji sve\nzna i mudar je."
    },
    {
      "resource_id": 214,
      "text": "On koga hoće uvodi u milost Svoju, a zulumćarima je pripremio veliku\npatnju."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "76" }
  }
}
