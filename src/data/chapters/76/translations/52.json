{
  "translations": [
    {
      "resource_id": 52,
      "text": "Gerçekten insan üzerine dehirden (zamandan) öyle bir müddet geldi ki o zaman o, anılmaya değer bir şey değildi."
    },
    {
      "resource_id": 52,
      "text": "Doğrusu biz insanı, imtihan etmek için karışık bir nutfeden (erkek ve kadın sularından) yarattık da onu işitici, görücü yaptık."
    },
    {
      "resource_id": 52,
      "text": "Kuşkusuz biz ona yolu gösterdik; ister şükredici olsun, ister nankör."
    },
    {
      "resource_id": 52,
      "text": "Çünkü biz, kâfirler için zincirler, demir halkalar ve alevli bir ateş hazırlamışızdır."
    },
    {
      "resource_id": 52,
      "text": "Kuşkusuz iyiler de karışımı kâfûr olan dolgun bir kadehten içerler."
    },
    {
      "resource_id": 52,
      "text": "Bir kaynak ki ondan Allah'ın kulları içerler, güzel yollar açarak akıtırlar onu."
    },
    {
      "resource_id": 52,
      "text": "O kullar adaklarını yerine getirirler ve fenalığı salgın (olan) bir günden korkarlar."
    },
    {
      "resource_id": 52,
      "text": "Düşküne, yetime ve esire seve seve yemek yedirirler."
    },
    {
      "resource_id": 52,
      "text": "\"Size sırf Allah rızası için yemek yediriyoruz. Sizden ne bir karşılık, ne de bir teşekkür bekliyoruz.\""
    },
    {
      "resource_id": 52,
      "text": "\"Biz sert ve belalı bir günde Rabbimizden korkarız.\" derler."
    },
    {
      "resource_id": 52,
      "text": "Allah da onları o günün fenalığından korur, yüzlerine parlaklık, gönüllerine sevinç verir."
    },
    {
      "resource_id": 52,
      "text": "Sabırlarına karşılık onlara bir cennet ve ipekten elbiseler verir."
    },
    {
      "resource_id": 52,
      "text": "Orada donatılmış koltuklar üzerine dayanmışlardır: Orada ne yakıcı güneş görürler, ne de şiddetli soğuk."
    },
    {
      "resource_id": 52,
      "text": "Üzerlerine cennet gölgeleri sarkmış, meyveleri bol bol önlerine konmuştur."
    },
    {
      "resource_id": 52,
      "text": "Yanlarında gümüşten kaplar, billur kupalar dolaştırılır."
    },
    {
      "resource_id": 52,
      "text": "Gümüşten öyle kadehler ki onları türlü türlü biçimlere koymuşlardır."
    },
    {
      "resource_id": 52,
      "text": "Onlara orada bir dolu kadeh sunulur ki, karışımı zencefildir."
    },
    {
      "resource_id": 52,
      "text": "Bu orada bir pınardır ki, adına \"selsebil\" derler."
    },
    {
      "resource_id": 52,
      "text": "Etraflarında ölümsüz hizmetçiler dolaşır, onları görünce saçılmış inciler sanırsın."
    },
    {
      "resource_id": 52,
      "text": "Orada nereye baksan bir nimet ve pek büyük bir mülk görürsün."
    },
    {
      "resource_id": 52,
      "text": "Üstlerinde zarif ve yeşil, kalın ipekten bir elbise vardır. Gümüş bileziklerle süslenmişlerdir. Rableri onlara temiz bir içecek içirmiştir."
    },
    {
      "resource_id": 52,
      "text": "(Onlara şöyle denir): \"İşte bu sizin bir mükâfatınızdı. Gayretiniz karşılığını bulmuştur.\""
    },
    {
      "resource_id": 52,
      "text": "Kur'ân'ı sana kısım kısım biz indirdik biz."
    },
    {
      "resource_id": 52,
      "text": "O halde Rabbinin hüküm vermesi için sabret. Onlardan hiçbir günahkâra yahut nanköre itaat etme."
    },
    { "resource_id": 52, "text": "Sabahakşam Rabbinin ismini an." },
    {
      "resource_id": 52,
      "text": "Gecenin bir bölümünde de O'na secde et (akşam ve yatsı namazlarını kıl). Hem de O'nu uzun bir gece tesbih et (teheccüd namazı kıl)."
    },
    {
      "resource_id": 52,
      "text": "Çünkü onlar bu dünyayı seviyorlar ve önlerindeki ağır bir günü arkaya atıyorlar."
    },
    {
      "resource_id": 52,
      "text": "Onları biz yarattık ve mafsallarını sımsıkı bağladık. Dilediğimiz vakit de kılıklarını değiştiririz."
    },
    {
      "resource_id": 52,
      "text": "İşte bu bir öğüttür. Dileyen Rabbine giden yolu tutar."
    },
    {
      "resource_id": 52,
      "text": "Allah dilemedikçe siz dileyemezsiniz. Kuşkusuz Allah, bilendir, hüküm ve hikmet sahibidir."
    },
    {
      "resource_id": 52,
      "text": "Allah dilediğini rahmetine sokar. Zalimlere ise, acıklı bir azap hazırlamıştır."
    }
  ],
  "meta": {
    "translation_name": "Elmalili Hamdi Yazir",
    "author_name": "Elmalili Hamdi Yazir\t",
    "filters": { "resource_id": 52, "chapter_number": "76" }
  }
}
