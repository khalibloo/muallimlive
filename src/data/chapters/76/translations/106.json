{
  "translations": [
    {
      "resource_id": 106,
      "text": "Еара май адамна тIе заманан цхьа киртиг<sup foot_note=114322>1</sup>, и ша хьехон хIума а йоцуш."
    },
    {
      "resource_id": 106,
      "text": "Баккъалла а, Оха кхоьллира адам ийначу тIадамах<sup foot_note=114323>1</sup>‚ Оха иза зуьйш ву /тIе декхарш дихкарца‚ бāланаш кхиссарца/. ТIаккха хилийтира иза хозуш а‚ гуш а."
    },
    {
      "resource_id": 106,
      "text": "Баккъалла а, Оха иза нисвира новкъа: я цо баркалла олуш<sup foot_note=114324>1</sup>‚ я керстадеш."
    },
    {
      "resource_id": 106,
      "text": "Баккъалла а, Оха кечйина цатешачарна зIайнаш а‚ буржолаш а‚/жоьжахатин/ цIе а."
    },
    {
      "resource_id": 106,
      "text": "Баккъалла /Дала бохург деш/ дика хиллачара мер ду када чуьра /хаза маларш/ шех кафур (хаза хьожа йогIу хIума) тоьхна долу."
    },
    {
      "resource_id": 106,
      "text": "Шовданан хи муьйлур ду Делан леша‚ шаьш и схьадоккхуш /шайна луучахь/ шортта схьадаккхарций."
    },
    {
      "resource_id": 106,
      "text": "Уьш кхочушдеш бу /Далла Iибадат дан/ делла дош‚ уьш кхоьруш бу /къемат/ дийнах‚ шен вон чIогIа даьржина хиллачу."
    },
    {
      "resource_id": 106,
      "text": "Цара дао даар, шайна деззашехь, мискачунна а‚ боберана а‚ йийсарна а,"
    },
    {
      "resource_id": 106,
      "text": "/Шаьш олуш/: \"Оха дао шуна Делан юьхьана (Делан дуьхьа)‚ тхуна ца оьшу шуьгара бекхам а‚ баркалла а."
    },
    {
      "resource_id": 106,
      "text": "Баккъалла а, тхо кхоьру тхан Кхиош-кхобучуьнгара<sup foot_note=114325>1</sup>яххьаш чIогIа хебар йолчу дийнах<sup foot_note=114326>2</sup>\"."
    },
    {
      "resource_id": 106,
      "text": "Дала ларийра уьш оцу дийнан вонах‚ диллира /церан яьххьаш т1е/ бослепар а‚ хазахетар а."
    },
    {
      "resource_id": 106,
      "text": "Бекхам бира царна шаьш /Далла ечу Iамална тIехь/ собар дарна бешций<sup foot_note=114327>1</sup>‚ дариций."
    },
    {
      "resource_id": 106,
      "text": "Цигахь уьш Iийр бу маьнганий тIетевжина. Царна гур бац цигахь малх а‚ шело а<sup foot_note=114328>1</sup>‚"
    },
    {
      "resource_id": 106,
      "text": "Гергахь хир ду царна /цу бешан/ IиндагIа‚ охьакхевдина хир бу цуьнан стоьмаш охьакхавдарах (аьтто хуьлуш шаьш бāха ира хIоьттина волчунна а‚ охьа хиъна волчунна а‚ вижна волчунна а)."
    },
    {
      "resource_id": 106,
      "text": "Царна тIехьийзор бу датон пхьегIаца‚ чохь са гучу кадаца /кегий нах/ −"
    },
    {
      "resource_id": 106,
      "text": "Датон чохь са гучу кадаца (оцу тIехьийзачара хьуна мала бегIийла йолчу кепара малар) дIалуш."
    },
    {
      "resource_id": 106,
      "text": "Цигахь малор бу чагIаран кад‚ шех занжабил<sup foot_note=114329>1</sup>тоьхна болу."
    },
    {
      "resource_id": 106,
      "text": "Цигахь /малор ду/ шовда‚ шех салсабиль олу."
    },
    {
      "resource_id": 106,
      "text": "Царна тIехьийзар бу къан ца лун кегирхой‚ хьуна уьш гича, дIасадаржина луълуъ ду моьттуш."
    },
    {
      "resource_id": 106,
      "text": "Хьо хьежначу хенахь‚ цигахь хьуна гур ду ниIматаш а‚ доккха /чакхе йоцуш/ мулк (ниIмат, Дала хьуна делла долу)."
    },
    {
      "resource_id": 106,
      "text": "Царна тIедуьйхина хир ду дуьткъачу баьццара дарин духар а‚ стоммачу дарин духар а‚ уьш хазбина хир бу датон чIагаршца‚ уьш Кхиош-кхобучо царна малор ду цIена малар а."
    },
    {
      "resource_id": 106,
      "text": "\"Баккъалла а, хIара хили шуна бекхамна /аш йина дика Iамалш бахьанехь/‚ шун /дуьненахь/ къахьегар хили /х1инца/ баркалле<sup foot_note=114330>1</sup>\"."
    },
    {
      "resource_id": 106,
      "text": "Баккъалла а, Оха доссора хьоьга Къуръан /кIез-кIеззиг/ доссорца."
    },
    {
      "resource_id": 106,
      "text": "Хьо собаре хила хьуо Кхиош-кхобучун хьукамна‚ хьо муьтIахь ма хила царах къинош дечунна а‚ /дин/ керста дечунна<sup foot_note=114331>1</sup>."
    },
    {
      "resource_id": 106,
      "text": "Ахь хьехае хьуо Кхиош-кхобучун цIе Iуьйранна а‚ суьйрана а.(Ламазаш де, Iибадат де Далла)."
    },
    {
      "resource_id": 106,
      "text": "Буьйсанах а /цхьана декъехь/ сужуд де Цунна‚ тасбахь а де Цунна еххачу буьйсана. (Буьйса денъе Далла Iибадат дарца)."
    },
    {
      "resource_id": 106,
      "text": "Баккъалла а, хIорш дукхадезаш бу сиха чекхдаьр дерг (дуьне)‚ дуьту шайна тIехьахь деза (хала) де − /къематде/."
    },
    {
      "resource_id": 106,
      "text": "Оха кхоьллина уьш‚ чIагIйина церан меженаш. Тхуна лиъча, Оха /уьш/ хийцор бара царах терачаьрца хийцорца."
    },
    {
      "resource_id": 106,
      "text": "Баккъалла а, хIара хьехам бу‚ шена луучо т1елаьцна /иза/ ша Кхиош-кхобучуьнга некъ бина."
    },
    {
      "resource_id": 106,
      "text": "Шуна луур дац Далла лаахь бен. Баккъалла а, Дела хили хууш верг а‚ хьукам /нийса/ деш верг а."
    },
    {
      "resource_id": 106,
      "text": "Цо вохуьйту Шена луург Шен къинхетамна чу. Ткъа зуламхой − царна Цо кечдина лазош долу Iазап."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "76" }
  }
}
