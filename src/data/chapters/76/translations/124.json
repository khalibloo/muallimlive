{
  "translations": [
    {
      "resource_id": 124,
      "text": "İnsanın üzerinden, henüz kendisinin anılan bir şey olmadığı uzun bir süre geçmedi mi?"
    },
    {
      "resource_id": 124,
      "text": "Gerçek şu ki, biz insanı katışık bir nutfeden (erkek ve kadının dölünden) yarattık; onu imtihan edelim diye, kendisini işitir ve görür kıldık."
    },
    {
      "resource_id": 124,
      "text": "Şüphesiz biz ona (doğru) yolu gösterdik. İster şükredici olsun ister nankör."
    },
    {
      "resource_id": 124,
      "text": "Doğrusu biz, kâfirler için zincirler, demir halkalar ve alevli bir ateş hazırladık."
    },
    {
      "resource_id": 124,
      "text": "İyiler ise, kâfur katılmış bir kadehten (cennet şarabı) içerler. "
    },
    {
      "resource_id": 124,
      "text": "(Bu,) Allah'ın has kullarının içtikleri ve akıttıkça akıttıkları bir pınardır."
    },
    {
      "resource_id": 124,
      "text": "O kullar, şiddeti her yere yayılmış olan bir günden korkarak verdikleri sözü yerine getirirler."
    },
    {
      "resource_id": 124,
      "text": "Onlar, kendi canları çekmesine rağmen yemeği yoksula, yetime ve esire yedirirler."
    },
    {
      "resource_id": 124,
      "text": "«Biz sizi Allah rızası için doyuruyoruz; sizden ne bir karşılık ne de bir teşekkür bekliyoruz.»"
    },
    {
      "resource_id": 124,
      "text": "«Biz, çetin ve belâlı bir günde Rabbimizden (O'nun azabına uğramaktan) korkarız» (derler)."
    },
    {
      "resource_id": 124,
      "text": "İşte bu yüzden Allah onları o günün fenalığından esirger; (yüzlerine) parlaklık, (gönüllerine) sevinç verir."
    },
    {
      "resource_id": 124,
      "text": "Sabretmelerine karşılık onlara cenneti ve (cennetteki) ipekleri lütfeder."
    },
    {
      "resource_id": 124,
      "text": "Orada koltuklara kurulmuş olarak bulunurlar; ne yakıcı sıcak görülür orada, ne de dondurucu soğuk."
    },
    {
      "resource_id": 124,
      "text": "(Cennet ağaçlarının) gölgeleri, üzerlerine sarkar; kolayca koparılabiIen meyveler istifadelerine sunulur."
    },
    {
      "resource_id": 124,
      "text": "Yanlarında, gümüş kaplar ve billur kâselerle, (billur gibi) şeffaf kupalarla dolaşılır ki, sâkiler bunu  (cennet şarabını)"
    },
    {
      "resource_id": 124,
      "text": "gümüş beyazlığında ölçüsünce tayin ve takdir ederler."
    },
    {
      "resource_id": 124,
      "text": "Onlara orada bir kâseden içirilir ki (bu şarabın) karışımında zencefil vardır."
    },
    {
      "resource_id": 124,
      "text": "(Bu şarap) orada bir pınardandır ki adına Selsebîl denir."
    },
    {
      "resource_id": 124,
      "text": "O insanların etrafında öyle ölümsüz genç nedimler dolaşır ki, onları gördüğünde, etrafa saçılıp dağılmış  inciler sanırsın."
    },
    {
      "resource_id": 124,
      "text": "Ne yana bakarsan bak, (yığınla) nimet ye ulu bir saltanat görürsün."
    },
    {
      "resource_id": 124,
      "text": "Üzerlerinde yeşil ipekten ince ve kalın elbiseler vardır; gümüş bilezikler takınmışlardır. Rableri onlara tertemiz bir içki içirir."
    },
    {
      "resource_id": 124,
      "text": "(Onlara şöyle denir:) Bu, sizin için bir mükâfattır. Sizin gayretiniz karşılığını bulmuştur."
    },
    {
      "resource_id": 124,
      "text": "(Rasûlüm!) Kur'an'ı sana biz, evet biz indirdik."
    },
    {
      "resource_id": 124,
      "text": "Artık Rabbinin hükmüne (boyun eğip)sabret; onlardan hiçbir günahkâra, yahut hiçbir nanköre boyun eğme."
    },
    { "resource_id": 124, "text": "Sabah akşam Rabbinin ismini yâdet." },
    {
      "resource_id": 124,
      "text": "Gecenin bir kısmında O'na secde et; gecenin uzun bir bölümünde de O'nu tesbih et."
    },
    {
      "resource_id": 124,
      "text": "Şu insanlar, çarçabuk geçen dünyayı seviyorlar da önlerindeki çetin bir günü (ahireti) ihmal ediyorlar."
    },
    {
      "resource_id": 124,
      "text": "Onları biz yarattık; onların yaratılışını sapasağlam yaptık. Dilediğimizde (kendilerini yok eder) yerlerine benzerlerini getiririz."
    },
    {
      "resource_id": 124,
      "text": "Şüphesiz ki bu bir öğüttür. Artık dileyen Rabbine bir yol tutar."
    },
    {
      "resource_id": 124,
      "text": "Sizler ancak Rabbinizin dilemesi (izin vermesi) sayesinde (bir şeyi) dileyebilirsiniz. Şüphesiz Allah her şeyi bilendir, hikmet sahibidir."
    },
    {
      "resource_id": 124,
      "text": "O, dilediğini rahmetine dahil eder. Zalimlere gelince, onlar için elem verici bir azap hazırlamıştır."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "76" }
  }
}
