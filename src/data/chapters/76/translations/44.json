{
  "translations": [
    {
      "resource_id": 44,
      "text": "Nu a trecut oare peste om o vreme când nu este nimic amintit?"
    },
    {
      "resource_id": 44,
      "text": "Noi am creat omul, pentru a-l pune la încercare, dintr-o picătură de sămânţă şi amestecuri. Noi i-am dat auzul şi văzul."
    },
    {
      "resource_id": 44,
      "text": "L-am călăuzit pe Calea cea Dreaptă, fie că va fi mulţumitor, fie că va fi tăgăduitor."
    },
    {
      "resource_id": 44,
      "text": "Tăgăduitorilor le-am pregătit lanţuri, juguri şi Jăratec."
    },
    {
      "resource_id": 44,
      "text": "Neprihăniţii vor bea dintr-un pocal o licoare cu camfor."
    },
    {
      "resource_id": 44,
      "text": "Robii lui Dumnezeu vor bea din izvoare pe care le vom face să ţâşnească din belşug,"
    },
    {
      "resource_id": 44,
      "text": "căci ei îşi împlinesc făgăduinţele, se tem de o zi al cărui rău se va răspândi în tot locul."
    },
    {
      "resource_id": 44,
      "text": "Ei dau de mâncare din dragoste pentru El, sărmanului, orfanului şi prinsului:"
    },
    {
      "resource_id": 44,
      "text": "“Noi vă dăm de mâncare de dragul lui Dumnezeu şi nu vrem de la voi nici răsplată, nici mulţumire."
    },
    {
      "resource_id": 44,
      "text": "Nouă ne este frică de Domnul nostru în ziua cea cruntă şi nimicitoare.”"
    },
    {
      "resource_id": 44,
      "text": "Dumnezeu i-a ferit însă de răul acelei Zile şi le va da să întâlnească numai voioşie şi bucurie."
    },
    {
      "resource_id": 44,
      "text": "El îi va răsplăti pentru răbdarea lor cu o grădină şi cu mătase."
    },
    {
      "resource_id": 44,
      "text": "Culcaţi pe paturi de nuntă nu vor suferi nici de soarele arzător şi nici de gerul pişcător."
    },
    {
      "resource_id": 44,
      "text": "Umbra se va lăsa peste ei, iar fructele se vor apleca să fie culese."
    },
    {
      "resource_id": 44,
      "text": "Printre ei vor umbla vase de argint şi pocaluri de cleştar,"
    },
    {
      "resource_id": 44,
      "text": "de cleştar şi de argint, umplute cu măsură."
    },
    {
      "resource_id": 44,
      "text": "Vor bea dintr-un pocal un amestec de ghimbir,"
    },
    { "resource_id": 44, "text": "şi dintr-un izvor numit acolo Salsabil." },
    {
      "resource_id": 44,
      "text": "Flăcăiandrii nemuritori se vor învârti în jurul lor — văzându-i vei crede că sunt mărgăritare neînşirate!"
    },
    {
      "resource_id": 44,
      "text": "Când vei privi în jur, vei vedea desfătare şi o mare împărăţie."
    },
    {
      "resource_id": 44,
      "text": "Ei vor purta veşminte verzi, de satin şi de brocart şi vor fi împodobiţi cu brăţări de argint. Domnul lor le va da să bea o băutură prea-curată."
    },
    {
      "resource_id": 44,
      "text": "“Toate acestea vă vor fi vouă răsplată a trudei voastre drept mulţumire!”"
    },
    { "resource_id": 44, "text": "Noi am pogorât asupra ta Coranul." },
    {
      "resource_id": 44,
      "text": "Rabdă pentru Domnul tău! Nu da ascultare nici păcătosului şi nici tăgăduitorului dintre ei!"
    },
    {
      "resource_id": 44,
      "text": "Aminteşte Numele Domnului tău în zori şi în amurg!"
    },
    {
      "resource_id": 44,
      "text": "Noaptea, prosternează-te înaintea Lui şi preamăreşte-L noapte lungă."
    },
    {
      "resource_id": 44,
      "text": "Ei iubesc degrabă-trecătoarea şi dau la spate o Zi grea."
    },
    {
      "resource_id": 44,
      "text": "Noi i-am creat şi le-am întărit încheieturile, însă dacă vrem, îi putem înlocui cu alţii asemenea lor."
    },
    {
      "resource_id": 44,
      "text": "Aceasta este o amintire! Cel care vrea, apucă spre Domnul său pe o cale,"
    },
    {
      "resource_id": 44,
      "text": "însă voi nu voiţi decât ceea ce Dumnezeu voieşte. Dumnezeu este Cunoscător, Înţelept."
    },
    {
      "resource_id": 44,
      "text": "El lasă să intre pe cine voieşte în milostivenia Sa, iar celor nedrepţi le-a pregătit o dureroasă osândă."
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "76" }
  }
}
