{
  "translations": [
    {
      "resource_id": 181,
      "text": "نام پروردگارت را که از مخلوقاتش برتر است هنگامی‌که او را یاد می‌کنی و بزرگ می‌شماری منزّه بدان."
    },
    {
      "resource_id": 181,
      "text": "ذاتی‌که انسان را درست‌اندام آفرید، و قامتش را متناسب کرد."
    },
    {
      "resource_id": 181,
      "text": "و ذاتی‌که اجناس و انواع و صفات مخلوقات را تقدیر و اندازه‌گیری کرد، و هر مخلوقی را به آنچه که با آن مناسب و سازگار است هدایت کرد."
    },
    {
      "resource_id": 181,
      "text": "و ذاتی‌که چراگاه‌های دام‌های‌تان را از زمین درآورد."
    },
    {
      "resource_id": 181,
      "text": "و آن را پس از اینکه سبز و تازه بود گیاهی خشک و خردشده مایل به سیاه قرار داد."
    },
    {
      "resource_id": 181,
      "text": "- ای رسول- ما به‌زودی قرآن را بر تو خواهیم خواند، و آن را در سینه‌ات جمع می‌کنیم، و هرگز آن را فراموش نخواهی کرد. پس در خواندن بر جبرئیل علیه السلام پیشی نگیر چنان‌که این کار را از حرص اینکه آن را فراموش نکنی انجام می‌دادی."
    },
    {
      "resource_id": 181,
      "text": "مگر به‌سبب حکمتی، آنچه از آن را که الله بخواهد فراموش کنی. به‌راستی‌که او سبحانه از آنچه که آشکار و آنچه که نهان می‌گردد آگاه است، و ذره‌ای بر او تعالی پوشیده نمی‌ماند."
    },
    {
      "resource_id": 181,
      "text": "و انجام کارهایی را که که سبب خشنودی الله و ورود بهشت است، برایت آسان می‌گردانیم."
    },
    {
      "resource_id": 181,
      "text": "پس با آنچه از قرآن بر تو وحی می‌کنیم مردم را اندرز بده، و به آنها تا زمانی‌که گوش فرا می‌دهند یادآوری کن."
    },
    {
      "resource_id": 181,
      "text": "کسی‌که از الله بترسد از اندرزهایت پند خواهد گرفت؛ زیرا چنین کسی از اندرز سود می‌برد."
    },
    {
      "resource_id": 181,
      "text": "و کافر از اندرز دور می‌شود و از آن فرار می‌کند؛ زیرا به‌سبب ورودش در جهنم، بدبخت‌ترین مردم در آخرت است."
    },
    {
      "resource_id": 181,
      "text": "همان کسی‌که در آتش بزرگ وارد می‌شود که حرارت بی‌رحمانه‌ای دارد و همیشه از آن رنج می‌برد."
    },
    {
      "resource_id": 181,
      "text": "سپس در آتش، جاویدان می‌ماند به‌گونه‌ای که در آن نه می‌میرد تا از عذابی که از آن رنج می‌برد راحت شود، و نه به روشی پاک و گرامی زنده می‌شود."
    },
    {
      "resource_id": 181,
      "text": "به‌راستی به مطلوب دست یافته است آن کس که از شرک و گناهان پاک شد."
    },
    {
      "resource_id": 181,
      "text": "و پروردگارش را با انواع اذکاری که تشریع کرده است یاد کرد، و نماز را به صفت مطلوب برپا داشت."
    },
    {
      "resource_id": 181,
      "text": "بلکه شما زندگی دنیا را برمی‌گزینید، و آن را بر آخرت ترجیح می‌دهید با وجود اینکه تفاوت بزرگی میان این دو وجود دارد."
    },
    {
      "resource_id": 181,
      "text": "و به‌طور قطع آخرت از دنیا و کالاها و خوشی‌هایی که در آن وجود دارد بهتر و بادوام‌تر است؛ زیرا نعمت‌هایش هرگز پایان نمی‌پذیرند."
    },
    {
      "resource_id": 181,
      "text": "در حقیقت این اوامر و اخباری که برای‌تان بیان کردیم در صحیفه‌های نازل‌شده پیش از تو است."
    },
    {
      "resource_id": 181,
      "text": "یعنی صحیفه‌های نازل‌شده بر ابراهیم و موسی علیهما السلام ."
    }
  ],
  "meta": {
    "translation_name": "Persian Mokhtasar",
    "author_name": "Al-Mukhtasar",
    "filters": { "resource_id": 181, "chapter_number": "87" }
  }
}
