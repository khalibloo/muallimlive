{
  "translations": [
    {
      "resource_id": 172,
      "text": "Bütün yarattıklarından yüce olan Rabbini hatırladığın ve tazim ettiğin zaman O'nun ismini söyleyerek tenzih et."
    },
    { "resource_id": 172, "text": "İnsanı tastamam ve dosdoğru yaratandır." },
    {
      "resource_id": 172,
      "text": "Bütün varlıkların cinslerini, türlerini ve özelliklerini takdir eden, her varlığı kendisi için münasip ve uygun olana yönlendirendir."
    },
    {
      "resource_id": 172,
      "text": "Hayvanlarınızın otladığı otları topraktan yeşertendir."
    },
    {
      "resource_id": 172,
      "text": "Diri ve yemyeşil olmasının ardından onu siyaha dönük kupkuru bir ota çevirmiştir."
    },
    {
      "resource_id": 172,
      "text": "-Ey Peygamber!- Sana Kur’an’ı okutacağız ve onu senin kalbinde toplayacağız ki, böylece onu unutmayacaksın. Öyleyse Cebrail’le okuyuşunda onu unutmamak için yaptığın gibi yarışma."
    },
    {
      "resource_id": 172,
      "text": "Ancak bir hikmetten dolayı, Allah’ın unutmanı diledikleri bundan müstesnadır. Şüphesiz Allah -Subhanehu ve Teâlâ- açıktan yapılanı da, gizleneni de bilir. Hiçbir şey O'na gizli kalmaz."
    },
    {
      "resource_id": 172,
      "text": "Allah’ın razı olduğu ve Cennet'e sokan amelleri senin için kolaylaştıracağız."
    },
    {
      "resource_id": 172,
      "text": "Öyleyse insanlara Kur’an’dan sana vahyettiğimiz öğütler ver. Ve nasihat dinlemeye devam ettikleri sürece onlara nasihat et."
    },
    {
      "resource_id": 172,
      "text": "Allah'tan korkan kimseler senin verdiğin nasihatten öğüt alacaktır. Çünkü öğütlerden faydalanan onlardır."
    },
    {
      "resource_id": 172,
      "text": "Kâfir kimse ise öğüt almaktan uzak durur ve kaçınır. Çünkü o, Cehennem ateşine girdiği için ahirette insanların en bedbahtıdır."
    },
    {
      "resource_id": 172,
      "text": "Ahirette büyük bir ateşe girerek sonsuza kadar onun sıcaklığının ızdırabını ve acısını çeker."
    },
    {
      "resource_id": 172,
      "text": "Sonra da sonsuza kadar Cehennem ateşine girer. Öyle ki, orada ne çekmekte olduğu azaptan dolayı rahata kavuşacağı şekilde ölür, ne de değerli, iyi ve güzel bir hayat yaşar."
    },
    {
      "resource_id": 172,
      "text": "Şirkten ve günahlardan arınan kimse ise kesinlikle istediğini kazanmıştır."
    },
    {
      "resource_id": 172,
      "text": "Rabbini, dinin belirlediği zikir çeşitleriyle zikretmiş ve namazı da eda edilmesi istenilen şekliyle kılmıştır."
    },
    {
      "resource_id": 172,
      "text": "Fakat siz, aralarında çok büyük fark olduğu halde dünya hayatını önceliyor ve ahirete tercih ediyorsunuz."
    },
    {
      "resource_id": 172,
      "text": "Oysa ahiret içinde bulunan mal ve zevkler bakımından dünyadan daha hayırlı, daha üstün ve süreklidir. Çünkü içinde bulunan nimetler asla tükenmez."
    },
    {
      "resource_id": 172,
      "text": "Şüphesiz size zikrettiğimiz bu emirler ve haberler, sen gönderilmeden önce indirilmiş sahifelerde de bulunmaktadır."
    },
    {
      "resource_id": 172,
      "text": "Onlar İbrahim’e ve Musa -aleyhimesselam-'a indirilmiş olan sahifelerdir."
    }
  ],
  "meta": {
    "translation_name": "Turkish Mokhtasar",
    "author_name": "Al-Mukhtasar",
    "filters": { "resource_id": 172, "chapter_number": "87" }
  }
}
