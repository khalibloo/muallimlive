{
  "translations": [
    {
      "resource_id": 81,
      "text": "ته‌سبیحات و ستایشی په‌روه‌ردگاری به‌رزو بڵند و پایه‌دارت بکه‌."
    },
    {
      "resource_id": 81,
      "text": "ئه‌‌و زاته‌ی هه‌موو شتێکی دروستکردووه به‌جوانی و ڕێکوپێک و تێرو ته‌واویی کردووه‌."
    },
    {
      "resource_id": 81,
      "text": "ئه‌و زاته‌ی که نه‌خشه‌ی کێشاوه بۆ هه‌موو شتێك و جا ڕێنموویی کردووه‌."
    },
    {
      "resource_id": 81,
      "text": "ئه‌وه‌ی که گژوگیای له له‌وه‌ڕگا ده‌رهێناوه‌."
    },
    {
      "resource_id": 81,
      "text": "(به‌ڵام دوای ماوه‌یه‌ک) ده‌یکاته پووش و په‌ڵاشتێکی زه‌رده و وشك و ڕه‌شهه‌ڵگه‌ڕاو."
    },
    {
      "resource_id": 81,
      "text": "{ ئه‌ی محمد (صلی الله علیه وسلم) } ئێمه قورئانت له ڕێگه‌ی جوبره‌ئیله‌وه به‌سه‌ردا ده‌خوێنینه‌وه‌، ئیتر هه‌رگیز بیرت ناچێت."
    },
    {
      "resource_id": 81,
      "text": "مه‌گه‌ر شتێك ویستی خوای له‌سه‌ربێت، چونکه به‌ڕاستی خوا ئاگاداره به‌و شتانه‌ی که ئاشکراو دیارن، یاخود شاراوه‌ن."
    },
    {
      "resource_id": 81,
      "text": "جا دڵنیابه ئێمه یارمه‌تیت ده‌ده‌ین بۆ ئه‌نجامدانی هه‌موو چاکه‌یه‌ك، هه‌موو کارێكی له‌بارت بۆ ئاسان ده‌که‌ین."
    },
    {
      "resource_id": 81,
      "text": "که‌واته تۆ ئیتر له‌سه‌ر یادخستنه‌وه و یاداوه‌ری ئه‌و که‌سانه به‌رده‌وام به که سوودیان وه‌رگرتووه و ئاماده‌ن زیاتر تێبگه‌ن."
    },
    {
      "resource_id": 81,
      "text": "بێگومان ئه‌و که‌سه‌ی که ترسی خوای له دڵدا بێت یاده‌وه‌ری وه‌رده‌گرێت."
    },
    { "resource_id": 81, "text": "خراپترین که‌س خۆی لێ دوور ده‌گرێت..." },
    {
      "resource_id": 81,
      "text": "ئه‌وه‌ی ده‌چێته ناو ئاگره‌که گه‌وره‌که‌وه و ده‌سوتێت تیایدا."
    },
    {
      "resource_id": 81,
      "text": "له‌وه‌ودوا نه ئه‌وه‌یه بمرێت و (ڕزگاری بێت، نه ئه‌وه‌شه که‌) ژیانێکی ئاسایی به‌سه‌ر به‌رێت."
    },
    {
      "resource_id": 81,
      "text": "بێگومان ئه‌و که‌سه سه‌رفرازه که ده‌روونی خۆی پاك ڕاگرتووه و..."
    },
    {
      "resource_id": 81,
      "text": "ناوی په‌روه‌ردگاری ده‌بات و نوێژی بۆ ده‌کات و کڕنووش و سوژده‌ی بۆ بردووه‌."
    },
    {
      "resource_id": 81,
      "text": "که‌چی ئێوه ڕێبازی ڕزگاری ناگرنه به‌رو به‌ڵکو زیاتر ژیانی دنیاتان مه‌به‌سته‌."
    },
    {
      "resource_id": 81,
      "text": "له‌کاتێکدا قیامه‌ت و به‌ده‌ست هێنانی به‌هه‌شت چاکتره و به‌رده‌وامیشه (هه‌ر به‌راورد ناکرێت له‌گه‌ڵ ته‌مه‌نی کورتی دنیادا)."
    },
    {
      "resource_id": 81,
      "text": "بێگومان ئه‌م یادخستنه‌وانه له په‌ڕاوه دێرینه‌کانیشدا باسکراوه‌."
    },
    {
      "resource_id": 81,
      "text": "(له‌وانه‌) کتێبه پیرۆزه‌کانی ئیبراهیم و موسا."
    }
  ],
  "meta": {
    "translation_name": "Burhan Muhammad-Amin",
    "author_name": "Burhan Muhammad-Amin",
    "filters": { "resource_id": 81, "chapter_number": "87" }
  }
}
