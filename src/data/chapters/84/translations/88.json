{
  "translations": [
    { "resource_id": 88, "text": "Kur qielli të çahet," },
    {
      "resource_id": 88,
      "text": "duke dëgjuar me bindje Zotin e vet, siç e ka për detyrë;"
    },
    {
      "resource_id": 88,
      "text": "kur Toka të sheshohet (nga rrënimi i maleve)"
    },
    {
      "resource_id": 88,
      "text": "dhe të flakë atë që ka brenda e të zbrazet,"
    },
    {
      "resource_id": 88,
      "text": "duke dëgjuar me bindje Zotin e vet, siç e ka për detyrë,"
    },
    {
      "resource_id": 88,
      "text": "atëherë ti, o njeri, që përpiqesh shumë, mundin tënd do ta gjesh te Zoti yt."
    },
    {
      "resource_id": 88,
      "text": "Ai, të cilit do t’i jepet libri i tij në dorën e djathtë,"
    },
    { "resource_id": 88, "text": "do ta ketë të lehtë llogarinë" },
    {
      "resource_id": 88,
      "text": "dhe do të kthehet i gëzuar te të afërmit e tij."
    },
    {
      "resource_id": 88,
      "text": "Kurse ai, të cilit do t’i jepet libri i tij pas shpinës,"
    },
    { "resource_id": 88, "text": "do të lutet për të vdekur" },
    { "resource_id": 88, "text": "dhe në zjarr do të digjet," },
    {
      "resource_id": 88,
      "text": "sepse ai jetonte i shkujdesur në familjen e tij,"
    },
    {
      "resource_id": 88,
      "text": "duke menduar se kurrë nuk do të kthehej (për të dhënë llogari)."
    },
    {
      "resource_id": 88,
      "text": "Po, Zoti i tij, sigurisht që i ka ndjekur të gjitha punët e tij!"
    },
    { "resource_id": 88, "text": "Betohem në kuqërrimin e muzgut," },
    {
      "resource_id": 88,
      "text": "në natën e në gjithçka që ajo kaplon me errësirën e saj,"
    },
    { "resource_id": 88, "text": "si dhe në hënën e plotë," },
    {
      "resource_id": 88,
      "text": "se ju, me siguri, do të kaloni nga e keqja te më e keqja!"
    },
    { "resource_id": 88, "text": "Çfarë kanë ata që nuk duan të besojnë?!" },
    {
      "resource_id": 88,
      "text": "E përse, kur u lexohet Kurani, nuk përulen në sexhde?!"
    },
    {
      "resource_id": 88,
      "text": "Përkundrazi, ata që nuk besojnë e quajnë atë gënjeshtër."
    },
    { "resource_id": 88, "text": "Por Allahu e di mirë çfarë fshehin ata," },
    {
      "resource_id": 88,
      "text": "prandaj shpallu atyre dënimin e dhembshëm (që i pret të gjithë),"
    },
    {
      "resource_id": 88,
      "text": "përveç atyre, që besojnë dhe bëjnë vepra të mira; ata do të shpërblehen pandërprerë."
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "84" }
  }
}
