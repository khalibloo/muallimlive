{
  "translations": [
    { "resource_id": 25, "text": "Kad se nebo rascijepi" },
    {
      "resource_id": 25,
      "text": "i posluša Gospodara svoga, a ono će to dužno biti,"
    },
    { "resource_id": 25, "text": "i kada Zemlja bude rastegnuta" },
    {
      "resource_id": 25,
      "text": "i izbaci ono što je u njoj, i potpuno se isprazni,"
    },
    {
      "resource_id": 25,
      "text": "i posluša Gospodara svoga, a ona će dužna biti."
    },
    {
      "resource_id": 25,
      "text": "O čovječe, ti se trudiš idući svome Gospodaru, pa ćeš svoj trud naći!"
    },
    {
      "resource_id": 25,
      "text": "Onaj kome bude knjiga njegova u desnu ruku njegovu data,"
    },
    { "resource_id": 25, "text": "na lahak obračun naići će" },
    { "resource_id": 25, "text": "i svojima će se radostan vratiti;" },
    {
      "resource_id": 25,
      "text": "a onaj kome bude knjiga njegova iza leda njegovih data,"
    },
    { "resource_id": 25, "text": "propast će prizivati," },
    { "resource_id": 25, "text": "i u Ognju će gorjeti." },
    {
      "resource_id": 25,
      "text": "Zaista je on sa porodicom svojom radostan bio,"
    },
    { "resource_id": 25, "text": "i mislio da se nikada neće vratiti," },
    {
      "resource_id": 25,
      "text": "a hoće! Gospodar njegov o njemu, zaista, sve zna!"
    },
    { "resource_id": 25, "text": "Ali ne! Kunem se rumenilom večernjim," },
    { "resource_id": 25, "text": "i noći, i onim što ona sakuplja," },
    { "resource_id": 25, "text": "i Mjesecom kada se ispuni," },
    {
      "resource_id": 25,
      "text": "vi ćete sigurno iz stanja u stanje prelaziti!"
    },
    { "resource_id": 25, "text": "Pa šta im je, da ne vjeruju" },
    {
      "resource_id": 25,
      "text": "i kad im se Kur'an uči na tlo licem ne padaju?!"
    },
    { "resource_id": 25, "text": "Naprotiv, oni koji ne vjeruju poriču," },
    { "resource_id": 25, "text": "a Allah najbolje zna šta oni u sebi kriju," },
    { "resource_id": 25, "text": "zato im navijesti patnju bolnu!" },
    {
      "resource_id": 25,
      "text": "A oni koji budu vjerovali i dobra djela činili, imat će nagradu neprekidnu."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "84" }
  }
}
