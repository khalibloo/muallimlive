{
  "translations": [
    { "resource_id": 32, "text": "Idan sama ta kẽce," },
    {
      "resource_id": 32,
      "text": "Ta saurari Ubangijinta, kuma aka wajabta mata yin saurãron,"
    },
    { "resource_id": 32, "text": "Kuma idan ƙasã aka mĩƙe ta," },
    {
      "resource_id": 32,
      "text": "Kuma ta jẽfar da abin da yake a cikinta, tã wõfinta daga kõme."
    },
    {
      "resource_id": 32,
      "text": "Kuma ta saurãri Ubangijinta, aka wajabta mata yin saurãren,"
    },
    {
      "resource_id": 32,
      "text": "Ya kai mutum! Lalle ne kai mai aikin wahal da kai ne zuwa ga Ubangijinka, wahala mai tsanani, To, kai mai haɗuwa da Shi ne."
    },
    {
      "resource_id": 32,
      "text": "To, amma wanda aka bai wa littãfinsa da damansa."
    },
    { "resource_id": 32, "text": "To, za a yi masa hisãbi, hisãbi mai sauƙi." },
    {
      "resource_id": 32,
      "text": "Kuma ya jũya zuwa ga iyãlinsa (a cikin Aljanna), yanã mai raha."
    },
    {
      "resource_id": 32,
      "text": "Kuma amma wanda aka bai wa littãfinsa, daga wajen bãyansa."
    },
    { "resource_id": 32, "text": "To, zã shi dinga kiran halaka!" },
    { "resource_id": 32, "text": "Kuma ya shiga sa'ĩr." },
    {
      "resource_id": 32,
      "text": "Lal1e ne shi, yã kasance (a dũniya) cikin iyãlinsa yanã mai raha."
    },
    { "resource_id": 32, "text": "Lalle ne yã yi zaton bã zai kõmo ba." },
    {
      "resource_id": 32,
      "text": "Na'am! Lalle ne, Ubangijinsa Ya kasance Mai gani gare shi."
    },
    { "resource_id": 32, "text": "To, ba sai Nã rantse da shafaƙi ba." },
    { "resource_id": 32, "text": "Da dare, da abin da ya ƙunsa." },
    { "resource_id": 32, "text": "Da watã idan (haskensa) ya cika." },
    {
      "resource_id": 32,
      "text": "Lalle ne kunã hawan wani hãli daga wani hãli."
    },
    { "resource_id": 32, "text": "To, mẽ ya sãme su, ba su yin ĩmãni?" },
    {
      "resource_id": 32,
      "text": "Kuma idan an karanta Alkur'ãni a kansu, bã su yin tawãli'u?"
    },
    {
      "resource_id": 32,
      "text": "Ba haka ba! waɗanda suka kãfirta, sai ƙaryatãwa suke yi."
    },
    {
      "resource_id": 32,
      "text": "Alhãli Allah Shĩ ne Mafi sani ga abin a suke tãrãwa."
    },
    {
      "resource_id": 32,
      "text": "Saboda haka, ka yi musu bushãra da azãba mai raɗaɗi."
    },
    {
      "resource_id": 32,
      "text": "Fãce waɗanda suka yi ĩmãni, suka aikata ayyukan ƙwarai, sunã da wani sakamako wanda bã ya yankẽwa."
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "84" }
  }
}
