{
  "translations": [
    { "resource_id": 774, "text": "Ndahiye uyu mujyi (wa Maka)," },
    { "resource_id": 774, "text": "Nawe (Ntumwa Muhamadi) utuye uyu mujyi," },
    { "resource_id": 774, "text": "N’umubyeyi (Adamu) n’abo yabyaye," },
    {
      "resource_id": 774,
      "text": "Mu by’ukuri twaremye umuntu (agomba kunyura) mu ngorane."
    },
    { "resource_id": 774, "text": "Ese akeka ko nta n’umwe wamushobora?" },
    {
      "resource_id": 774,
      "text": "Aravuga ati “Nakoresheje umutungo mwinshi.”"
    },
    { "resource_id": 774, "text": "Ese akeka ko nta n’umwe umubona?" },
    { "resource_id": 774, "text": "Ese ntitwamuhaye amaso abiri," },
    { "resource_id": 774, "text": "Ndetse n’ururimi n’iminwa ibiri?" },
    {
      "resource_id": 774,
      "text": "Tukanamwereka inzira ebyiri (iy’icyiza n’ikibi)?"
    },
    {
      "resource_id": 774,
      "text": "Ariko ntiyigeze ashaka kunyura mu nzira igoranye (iganisha ku byiza n’intsinzi)."
    },
    {
      "resource_id": 774,
      "text": "Ese ni iki cyakumenyesha iyo nzira igoranye?"
    },
    { "resource_id": 774, "text": "(Ni) ukubohora umucakara," },
    {
      "resource_id": 774,
      "text": "Cyangwa gutanga amafunguro ku munsi w’amapfa,"
    },
    {
      "resource_id": 774,
      "text": "(Ayo mafunguro ukayaha) imfubyi mufitanye isano rya bugufi,"
    },
    {
      "resource_id": 774,
      "text": "Cyangwa umukene wambaye ubusa (ubayeho mu kaga)."
    },
    {
      "resource_id": 774,
      "text": "Hanyuma akaba umwe mu bemeramana, bakanagirana inama zo kwihangana ndetse bakanagirana inama zo kugira impuhwe."
    },
    {
      "resource_id": 774,
      "text": "Abo ni abo mu kuboko kw’iburyo (mu Ijuru)."
    },
    {
      "resource_id": 774,
      "text": "Naho abahakanye amagambo yacu, ni abo mu kuboko kw’ibumoso (mu muriro)."
    },
    {
      "resource_id": 774,
      "text": "Bazaba bafungiranye mu muriro (badafite aho binjirira n’aho basohokera)."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "90" }
  }
}
