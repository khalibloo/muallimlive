{
  "translations": [
    {
      "resource_id": 111,
      "text": "Nuti \"odoo adabbiin laalessaan isaanitti hin dhufin dura ummata kee sodaachisi\" jechuun Nuuhiin gara ummata isaatti ergineerra"
    },
    {
      "resource_id": 111,
      "text": "(Nuuhis) ni jedhe: \"yaa ummata kiyya! Ani isiniif akeekkachiisaa ifa bahaadha."
    },
    {
      "resource_id": 111,
      "text": "Rabbiin gabbaraa; Isa sodaadhaa; anaafis ajajamaa\" jechuun."
    },
    {
      "resource_id": 111,
      "text": "\"Dilii keessan irraa isiniif araarama; hanga yeroo murtaa'eettis isin tursiisaBeellamni Rabbii yeroo dhufe booda hin aanfamuOdoo kan beektan taatanii (silaa isa malee hin gabbartanu)."
    },
    {
      "resource_id": 111,
      "text": "(Nuuhiin) ni jedhe: \"Gooftaa kiyya! Ani ummata kiyya halkaniifi guyyaan waame."
    },
    {
      "resource_id": 111,
      "text": "Waamichi kiyya (dhugaa irraa) baqa malee homaa isaaniif hin daballe."
    },
    {
      "resource_id": 111,
      "text": "Akka Ati isaaniif araaramtuuf dhawaata ani isaan waamuun qubbeen isaanii gurra isaanii keessa kaa’anii uffata isaanii haguuggatanii (badii) itti fufan; booniinsa boonan."
    },
    { "resource_id": 111, "text": "Ergasii lallabeen isaan waame." },
    {
      "resource_id": 111,
      "text": "Achi boodas ani ifan isaaniif godhe; hasaasuus isaanittin hasaase."
    },
    {
      "resource_id": 111,
      "text": "‘Gooftaa keessan araarama kadhaa; dhugumatti Inni Akkaan Araaramaadhan’ jedhe."
    },
    {
      "resource_id": 111,
      "text": "Rooba baay'ee deddeebi'aa isin irratti erga."
    },
    {
      "resource_id": 111,
      "text": "Qabeenyaafi ilmaanis isiniif dabalaAshaakiltii isiniif godheeti laggeenis isiniif taasisa."
    },
    {
      "resource_id": 111,
      "text": "Maaltu isiniif jiraayi guddina Rabbii hin sodaanne?"
    },
    {
      "resource_id": 111,
      "text": "Dhugumatti, sadarkaa sadarkaadhaan isin uumeera."
    },
    {
      "resource_id": 111,
      "text": "Sila akka Rabbiin samii torban wal jalaa gubbaatti uume hin arginee?"
    },
    {
      "resource_id": 111,
      "text": "Isaan keessattis ji'a ibsaa taasisee; aduus madda ifaafi ho'aa (siraaja) taasise."
    },
    {
      "resource_id": 111,
      "text": "Rabbiinis biqilchuu (uumuu) dachii irraa isin biqilche."
    },
    {
      "resource_id": 111,
      "text": "Ergasii ishee keessatti isin deebiseeti, baasuus isin baasa."
    },
    { "resource_id": 111, "text": "Rabbiinis dachii afata isiniif godhe." },
    {
      "resource_id": 111,
      "text": "Akka isin ishee irraa karaalee babal'aa seentaniif."
    },
    {
      "resource_id": 111,
      "text": "Nuuhiin ni jedhe: \"Gooftaa kiyya! Isaan ajaja kiyya didanii, nama qabeenyi isaatiifi ilmaan isaa hoonga’iinsa malee homaa isaaf hin daballe hordofan."
    },
    { "resource_id": 111, "text": "Tooftaa gurguddaa baasan" },
    {
      "resource_id": 111,
      "text": "‘Gabbaramtoota keessaniis hin dhiisinaa; waddi, suwaa'i, yaghuus, ya'uuqiifi nasriinis hin dhiisinaa' (waliin) jedhan."
    },
    {
      "resource_id": 111,
      "text": "Dhugumatti, (namoota) baay'ee jallisaniiruMiidhaa raawwattootaaf jallinna malee hin dabalin.”"
    },
    {
      "resource_id": 111,
      "text": "Diliiwwan isaanii irraa kan ka'e, bishaaniin nyaachifamanii ibidda seensifamanRabbiin alatti tumsitoota isaaniif hin arganne."
    },
    {
      "resource_id": 111,
      "text": "Nuuhiin ni jedhe: \"Gooftaa kiyya! Kaafiroota irraa nama tokkollee dachii irratti hin dhiisin."
    },
    {
      "resource_id": 111,
      "text": "Yoo Ati isaan hambifte gabroota Kee jallisu; dilaawoo akkaan kaafira ta'e malees hin dhalan (hin horan)."
    },
    {
      "resource_id": 111,
      "text": "Gooftaa kiyya! Anaaf, abbaafi haadha kiyyaaf, nama mu’umina ta'ee mana kiyya seeneef, mu'uminootaafi mu'umintittiifis araaramiKaafirootaafis badii malee hin dabalin.”"
    }
  ],
  "meta": {
    "translation_name": "Ghali Apapur Apaghuna",
    "author_name": "Ghali Apapur Apaghuna",
    "filters": { "resource_id": 111, "chapter_number": "71" }
  }
}
