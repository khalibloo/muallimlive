{
  "translations": [
    {
      "resource_id": 227,
      "text": "నిశ్చయంగా, మేము నూహ్ ను అతని జాతి వారి వద్దకు: \"వారిపై బాధాకరమైన శిక్ష రాకముందే వారిని హెచ్చరించు!\" అని (ఆజ్ఞాపించి) పంపాము."
    },
    {
      "resource_id": 227,
      "text": "అతను వారితో ఇలా అన్నాడు: \"ఓ నా జాతి ప్రజలారా! నిశ్చయంగా, నేను మీకు స్పష్టంగా హెచ్చరిక చేయటానికి వచ్చిన వాడిని!"
    },
    {
      "resource_id": 227,
      "text": "కావున మీరు అల్లాహ్ నే ఆరాధించండి మరియు ఆయన యందు భయభక్తులు కలిగి ఉండండి మరియు నన్ను అనుసరించండి."
    },
    {
      "resource_id": 227,
      "text": "అలా చేస్తే ఆయన మీ పాపాలను క్షమిస్తాడు. మరియు ఒక నియమిత కాలం వరకు మిమ్మల్ని వదలి పెడ్తాడు. నిశ్చయంగా, అల్లాహ్ నిర్ణయించిన కాలం వచ్చినపుడు, దానిని తప్పించడం సాధ్యం కాదు. ఇది మీరు తెలుసుకుంటే ఎంత బాగుండేది!\""
    },
    {
      "resource_id": 227,
      "text": "అతను ఇలా ప్రార్థించాడు: \"ఓ నా ప్రభూ! నిశ్చయంగా, నేను నా జాతివారిని రేయింబవళ్ళు పిలిచాను;"
    },
    {
      "resource_id": 227,
      "text": "కాని, నా పిలుపు, వారి పలాయనాన్ని మాత్రమే హెచ్చించింది."
    },
    {
      "resource_id": 227,
      "text": "మరియు వాస్తవానికి, నేను వారిని, నీ క్షమాభిక్ష వైపునకు పిలిచినప్పుడల్లా, వారు తమ చెవులలో వ్రేళ్ళు దూర్చుకునేవారు మరియు తమ వస్త్రాలను తమపై కప్పుకునేవారు మరియు వారు మొండి వైఖరి అవలంబిస్తూ దురహంకారంలో మునిగి ఉండేవారు."
    },
    {
      "resource_id": 227,
      "text": "తరువాత వాస్తవానికి, నేను వారిని ఎలుగెత్తి పిలిచాను."
    },
    {
      "resource_id": 227,
      "text": "ఆ తరువాత వాస్తవంగా, నేను వారికి బహిరంగంగా చాటి చెప్పాను మరియు ఏకాంతంలో రహస్యంగా పిలిచాను."
    },
    {
      "resource_id": 227,
      "text": "ఇంకా వారితో ఇలా అన్నాను: 'మీ ప్రభువును క్షమాపణకై వేడుకోండి, నిశ్చయంగా ఆయన ఎంతో క్షమాశీలుడు!"
    },
    {
      "resource_id": 227,
      "text": "ఆయన మీపై ఆకాశం నుండి ధారాళంగా వర్షాన్ని కురిపింపజేస్తాడు."
    },
    {
      "resource_id": 227,
      "text": "మరియు మీకు ధన సంపదలలోను మరియు సంతానంలోను వృద్ధి నొసంగుతాడు మరియు మీ కొరకు తోటలను ఉత్పత్తి చేస్తాడు. మరియు నదులను ప్రవహింపజేస్తాడు.'\""
    },
    {
      "resource_id": 227,
      "text": "మీకేమయింది? మీరు అల్లాహ్ మహత్త్వమును ఎందుకు ఆదరించరు?"
    },
    {
      "resource_id": 227,
      "text": "మరియు వాస్తవానికి ఆయనే మిమ్మల్ని విభిన్న దశలలో సృష్టించాడు."
    },
    {
      "resource_id": 227,
      "text": "ఏమీ? మీరు చూడటం లేదా? అల్లాహ్ ఏడు ఆకాశాలను ఏ విధంగా అంతస్తులలో సృష్టించాడో!"
    },
    {
      "resource_id": 227,
      "text": "మరియు వాటి మధ్య చంద్రుణ్ణి (ప్రతిబింబించే) కాంతిగాను మరియు సూర్యుణ్ణి (వెలిగే) దీపం గాను చేశాడు!"
    },
    {
      "resource_id": 227,
      "text": "మరియు అల్లాహ్ యే మిమ్మల్ని భూమి (మట్టి) నుండి ఉత్పత్తి చేశాడు!"
    },
    {
      "resource_id": 227,
      "text": "తరువాత ఆయన మిమ్మల్ని అందులోకే తీసుకొని పోతాడు మరియు మిమ్మల్ని దాని నుండి (బ్రతికించి) బయటికి తీస్తాడు!"
    },
    {
      "resource_id": 227,
      "text": "మరియు అల్లాహ్ యే మీ కొరకు భూమిని విస్తరింపజేశాడు."
    },
    {
      "resource_id": 227,
      "text": "మీరు దానిపై నున్న విశాలమైన మార్గాలలో నడవటానికి."
    },
    {
      "resource_id": 227,
      "text": "నూహ్ ఇంకా ఇలా విన్నవించుకున్నాడు: \"ఓ నా ప్రభూ! వాస్తవానికి వారు నా మాటను ధిక్కరించారు. మరియు వాడిని అనుసరించారు, ఎవడి సంపద మరియు సంతానం వారికి కేవలం నష్టం తప్ప మరేమీ అధికం చేయదో!"
    },
    { "resource_id": 227, "text": "మరియు వారు పెద్ద కుట్ర పన్నారు." },
    {
      "resource_id": 227,
      "text": "మరియు వారు ఒకరితోనొకరు ఇలా అనుకున్నారు: 'మీరు మీ ఆరాధ్యదైవాలను విడిచి పెట్టకండి. వద్ద్ మరియు సువాఅ; యగూస్, యఊఖ్ మరియు నస్ర్ లను విడిచిపెట్టకండి!'"
    },
    {
      "resource_id": 227,
      "text": "మరియు వాస్తవానికి, వారు చాలా మందిని తప్పు దారిలో పడవేశారు. కావున (ఓ నా ప్రభూ!) : నీవు కూడా ఈ దుర్మార్గులకు కేవలం వారి మార్గభ్రష్టత్వాన్నే హెచ్చించు!''\""
    },
    {
      "resource_id": 227,
      "text": "వారు తమ పాపాల కారణంగా ముంచి వేయబడ్డారు మరియు నరకాగ్నిలోకి త్రోయబడ్డారు, కావున వారు అల్లాహ్ తప్ప తమను కాపాడే వారినెవ్వరినీ పొందలేక పోయారు."
    },
    {
      "resource_id": 227,
      "text": "మరియు నూహ్ ఇలా ప్రార్థించాడు: \"ఓ నా ప్రభూ! సత్యతిరస్కారులలో ఒక్కరిని కూడా భూమి మీద వదలకు."
    },
    {
      "resource_id": 227,
      "text": "ఒకవేళ నీవు వారిని వదలి పెడితే, నిశ్చయంగా వారు నీ దాసులను మార్గభ్రష్టత్వంలో పడవేస్తారు. మరియు వారు పాపులను మరియు కృతఘ్నులను మాత్రమే పుట్టిస్తారు."
    },
    {
      "resource_id": 227,
      "text": "ఓ మా ప్రభూ! నన్ను, నా తల్లిదండ్రులను మరియు విశ్వాసిగా నా ఇంటిలోనికి ప్రవేశించిన వానిని మరియు విశ్వాసులైన పురుషులను మరియు విశ్వాసులైన స్త్రీలను, అందరినీ క్షమించు. మరియు దుర్మార్గులకు వినాశం తప్ప మరేమీ అధికం చేయకు!\""
    }
  ],
  "meta": {
    "translation_name": "Maulana Abder-Rahim ibn Muhammad",
    "author_name": "Maulana Abder-Rahim ibn Muhammad",
    "filters": { "resource_id": 227, "chapter_number": "71" }
  }
}
