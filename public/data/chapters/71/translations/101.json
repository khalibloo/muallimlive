{
  "translations": [
    {
      "resource_id": 101,
      "text": "Дарҳақиқат, Биз Нуҳни: «Қавмингни уларга аламли азоб келиб қолишидан илгари огоҳлантиргин», деб ўз қавмига пайғамбар қилиб юбордик."
    },
    {
      "resource_id": 101,
      "text": "У деди: «Эй қавмим, албатта мен сизларга (юборилган) очиқ огоҳлантиргувчидирман."
    },
    {
      "resource_id": 101,
      "text": "Аллоҳга ибодат қилинглар ва У зотдан қўрқинглар ҳамда менга итоат этинглар."
    },
    {
      "resource_id": 101,
      "text": "(Шунда Аллоҳ) сизларни гуноҳларингиздан мағфират қилур ва сизларни белгиланган муддатгача (яъни, ажалларингиз битгунича тирик) қолдирур. Агар билгувчи бўлсангизлар, Аллоҳнинг (ўлим учун белгилаб қўйган) муддати келган вақтида асло ортга сурилмас."
    },
    {
      "resource_id": 101,
      "text": "(Нуҳнинг бу даъватлари уларга кор қилмагач), у деди: «Парвардигорим, албатта мен қавмимни кеча-ю кундуз (иймон-эътиқодга) даъват этдим."
    },
    {
      "resource_id": 101,
      "text": "(Аммо) менинг даъватим уларга фақат (иймондан) қочишни зиёда қилди, холос."
    },
    {
      "resource_id": 101,
      "text": "Дарвоқеъ, ҳар қачон мен уларни Сенинг мағфиратингга (сабаб бўладиган дин йўлига) даъват қилсам, улар (менинг сўзларимни эшитмаслик учун) бармоқларини қулоқларига тиқиб, (мени кўрмаслик учун юзу кўзларига) кийимларини ўраб-чирмаб олдилар ва (ўз куфрларида) оёқ тираб турдилар ҳамда (менга итоат этишдан бош тортиб) кибр-ҳаво қилдилар. <sup foot_note=145324>1</sup>"
    },
    {
      "resource_id": 101,
      "text": "Сўнгра, мен уларни ошкора (яъни, одамлар тўпланган жойларда баланд овозда) даъват этдим."
    },
    {
      "resource_id": 101,
      "text": "Сўнгра мен уларга (ўз даъватимни) очиқ эълон ҳам қилдим, пинҳона сир қилиб ҳам айтдим."
    },
    {
      "resource_id": 101,
      "text": "Мен дедимки: «Парвардигорингиз (Аллоҳ)дан мағфират сўранглар, албатта У ўта мағфиратли бўлган Зотдир."
    },
    {
      "resource_id": 101,
      "text": "(Шунда) У зот устларингизга осмондан ёмғир қуйдирур."
    },
    {
      "resource_id": 101,
      "text": "Ва сизларга мол-дунё, бола-чақа билан мадад берур ҳамда сизларга боғу бўстонлар (ато) қилур ва сизларга оқар дарёлар (ато) қилур."
    },
    {
      "resource_id": 101,
      "text": "Нега сизлар Аллоҳни улуғлашни (яъни, Унга ибодат қилишни) ўйламайсизлар?!"
    },
    {
      "resource_id": 101,
      "text": "Ҳолбуки, У зот сизларни босқичма-босқич яратди-ку! <sup foot_note=145325>1</sup>"
    },
    {
      "resource_id": 101,
      "text": "Аллоҳ етти осмонни қандай устма-уст қилиб яратганини;"
    },
    {
      "resource_id": 101,
      "text": "Ва ойни улардаги нур-ёруғлик қилиб, қуёшни эса (нур сочгувчи) чироқ қилиб қўйганини кўрмадингларми?!"
    },
    {
      "resource_id": 101,
      "text": "Аллоҳ сизларнинг (отангиз Одамни) Ердан ундириб-ўстирди (яъни, пайдо қилди)."
    },
    {
      "resource_id": 101,
      "text": "Сўнгра (вафот қилганларингизда) У зот сизларни яна (ерга) қайтарур ва (Қиёмат қойим бўлганида) сизларни чиқариб олур!"
    },
    {
      "resource_id": 101,
      "text": "Аллоҳ Ерни сизлар учун ёйиқ-текис қилиб қўйди."
    },
    {
      "resource_id": 101,
      "text": "— Сизлар ундаги кенг йўлларда юришларингиз учун (ёйиқ-текис қилиб қўйди)»."
    },
    {
      "resource_id": 101,
      "text": "Нуҳ айтди: «Парвардигорим, дарҳақиқат, улар менга итоатсизлик қилдилар ҳамда (топган) мол-дунёси ва бола-чақаси ўзига фақат зиённи (яъни, куфр ва туғённи) зиёда қилган кимсаларга (ўзларининг бой-бадавлат бошлиқларига) эргашиб кетдилар»."
    },
    {
      "resource_id": 101,
      "text": "У (бошлиқлари Нуҳга қарши) жуда катта макр-ҳийлалар қилдилар."
    },
    {
      "resource_id": 101,
      "text": "Ва (ўзларига эргашган тубан-пасткаш кимсаларга): «Сизлар ҳаргиз ўз худоларингизни тарк қилманглар! Вадни ҳам, Сувоъни ҳам, Яғусни ҳам, Яъуқни ва Насрни ҳам ҳаргиз тарк қилманглар!», дедилар. <sup foot_note=145326>1</sup>"
    },
    {
      "resource_id": 101,
      "text": "«Дарҳақиқат, улар (яъни, Нуҳ қавмининг бой-бадавлат бошлиқлари) кўп (кишилар)ни йўлдан оздирдилар. (Парвардигорим), бу золим кимсаларга фақат гумроҳликни зиёда қилгин», (деди Нуҳ)."
    },
    {
      "resource_id": 101,
      "text": "Улар ўз хато-гуноҳлари сабабли ғарқ қилиниб, дўзахга киритилдилар. Бас, ўзлари учун Аллоҳдан ўзга ёрдам бергувчиларни топмадилар (яъни, сиғинган бут-санамлари уларни Аллоҳнинг азобидан қутқара олмадилар)."
    },
    {
      "resource_id": 101,
      "text": "Нуҳ айтди: «Парвардигорим, Ер юзида кофирлардан бирон ҳовли-жой эгасини қолдирмагин."
    },
    {
      "resource_id": 101,
      "text": "Чунки Сен агар уларни (Ер юзида) қолдирсанг, улар бандаларингни йўлдан оздирурлар ва улар фақат кўрнамак, нопок (кимсалар)ни туғиб-кўпайтирурлар."
    },
    {
      "resource_id": 101,
      "text": "Парвардигорим, Ўзинг мени, ота-онамни, менинг уйимга мўмин ҳолда кирган кишиларни ва барча мўмину мўминаларни мағфират қилган, золим кимсаларга эса фақат ҳалокатни зиёда қилгин»!"
    }
  ],
  "meta": {
    "translation_name": "Alauddin Mansour",
    "author_name": "Alauddin Mansour",
    "filters": { "resource_id": 101, "chapter_number": "71" }
  }
}
