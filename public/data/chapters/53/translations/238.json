{
  "translations": [
    { "resource_id": 238, "text": "ستاري جو قسم آھي جڏھن لھي." },
    {
      "resource_id": 238,
      "text": "ته اوھان جو (ھي) سنگتي (محمّد) نڪي ڀُلو ۽ نڪي بي راھو ھليو."
    },
    { "resource_id": 238, "text": "۽ نڪي (نفس جي) سَڌ کان ڳالھائيندو آھي." },
    { "resource_id": 238, "text": "ھيُ قرآن رڳو وحي آھي جو موڪليو ويندو آھي." },
    { "resource_id": 238, "text": "اُن کي ڏاڍي سگھ واري سيکاريو آھي." },
    { "resource_id": 238, "text": "جو زور وارو آھي، پوءِ اُھو سِڌو بيٺو." },
    { "resource_id": 238, "text": "۽ اُھو (آسمان جي) مٿاھين ڪناري تي ھو." },
    { "resource_id": 238, "text": "وري ويجھو ٿيو پوءِ ھيٺ لٿو." },
    {
      "resource_id": 238,
      "text": "پوءِ ٻن ڪمانن جيتري وِٿي ھئي يا (اُن کان به) تمام ويجھو ھو."
    },
    {
      "resource_id": 238,
      "text": "پوءِ الله جي ٻانھي ڏانھن پيغام پھچايائين جيڪي پھچايائين."
    },
    {
      "resource_id": 238,
      "text": "جيڪي (پيغمبر جي) دل ڏٺو سو اُن ڪوڙ نه ڄاتو."
    },
    {
      "resource_id": 238,
      "text": "جيڪي (پيغمبر) ڏسندو آھي تنھن ۾ اُن سان جھڳڙو ڇو ڪندا آھيو؟"
    },
    {
      "resource_id": 238,
      "text": "۽ بيشڪ اُنھيءَ (ملائڪ) کي (انھيءَ مھل) ٻيو ڀيرو (سندس اصلي صورت ۾) ڏٺو ھوائين."
    },
    { "resource_id": 238, "text": "سِدۡرَةُ الۡمُنۡتَھىٰ وٽ." },
    { "resource_id": 238, "text": "اُن وٽ رھڻ جو بھشت آھي." },
    {
      "resource_id": 238,
      "text": "جنھن مھل سِدرة کي انھيءَ ٿي ڍڪيو جنھن ڍڪيو ٿي."
    },
    {
      "resource_id": 238,
      "text": "(پيغمبر جي اک) نڪي لڙي ۽ نڪي حد کان لنگھي."
    },
    {
      "resource_id": 238,
      "text": "بيشڪ ڪي وڏيون نشانيون پنھنجي پالڻھار جون ڏٺائين."
    },
    { "resource_id": 238, "text": "لات ۽ عُزّىٰ کي ڏٺو اَٿوَ ڇا؟" },
    { "resource_id": 238, "text": "۽ پوئين ٽين منات کي به؟" },
    { "resource_id": 238, "text": "ڇا اوھان لاءِ پٽ آھن ۽ الله لاءِ ڌيئرون." },
    {
      "resource_id": 238,
      "text": "اِھو ورھاڱو اُنھيءَ مھل بي انصافيءَ وارو آھي."
    },
    {
      "resource_id": 238,
      "text": "اھي (سڀ) رڳا نالا آھن جي اوھان پاڻ ۽ اوھان جي پِين ڏاڏن مُقرّر ڪيا آھن الله اُن (جي ثابتيءَ) جو ڪو دليل نازل نه ڪيو آھي، (ھيُ) رڳو گمان تي ھلندا آھن ۽ جيڪي (سندن) جيءَ سَڌ ڪندا آھن (تنھن تي به)، ۽ بيشڪ سندن پالڻھار کان وٽن ھدايت آئي آھي."
    },
    { "resource_id": 238, "text": "ماڻھو جيڪا سڌ ڪندو آھي سا کيس ملندي ڇا؟" },
    { "resource_id": 238, "text": "پوءِ ھو جَڳ ۽ ھيُ جَڳ الله جو آھي." },
    {
      "resource_id": 238,
      "text": "۽ آسمانن ۾ ڪيترائي ملائڪ آھن جن جي پارت ذري جيترو به نفعو نه ڪندي پر الله جي موڪل ڏيڻ کانپوءِ جنھن لاءِ گھري ۽ راضي ٿئي."
    },
    {
      "resource_id": 238,
      "text": "بيشڪ جيڪي آخرت کي نه مڃيندا آھن سي ملائڪن تي ڌيئرن جا نالا رکندا آھن."
    },
    {
      "resource_id": 238,
      "text": "۽ کين ان (ڳالھ) جي ڪا خبر نه آھي، رُڳو گمان تي ھلندا آھن، ۽ بيشڪ گمان حقيقت جي سڃاڻڻ ۾ ڪجھ به نفعو نه ڏيندو آھي."
    },
    {
      "resource_id": 238,
      "text": "پوءِ (اي پيغمبر) انھيءَ کان منھن موڙ جنھن اسان جي ياد ڪرڻ کان مُنھن ڦيرايو ۽ دنيا جي حياتيءَ کانسواءِ (ٻيو) ڪي نه گھريائين."
    },
    {
      "resource_id": 238,
      "text": "اھا سندن علم جي پڄاڻي آھي، بيشڪ تنھنجو پالڻھار اُنھيءَ کي چڱيءَ طرح ڄاڻندڙ آھي جيڪو سندس واٽ کان ڀُلو ۽ جيڪو سڌي رستي ھليو تنھنکي (به) اُھو چڱي طرح ڄاڻندڙ آھي."
    },
    {
      "resource_id": 238,
      "text": "۽ جيڪي آسمانن ۾ آھي ۽ جيڪي زمين ۾ آھي سو الله جو آھي ته جن بڇڙا ڪم ڪيا تن کي انھن ڪمن جي ڪري نيٺ سزا ڏئي ۽ جن چڱايون ڪيون تن کي ڀلائيءَ جو بدلو ڏئي."
    },
    {
      "resource_id": 238,
      "text": "جيڪي ننڍن گناھن کانسواءِ وڏن گناھن ۽ بي حيائيءَ کان پاڻ کي بچائيندا آھن، بيشڪ تنھنجو پالڻھار (اُنھن لاءِ) وڏي بخشش وارو آھي، اُھو اوھان کي وڌيڪ ڄاڻندڙ آھي جڏھن اوھان کي زمين مان پيدا ڪيائين ۽ جڏھن اوھين پنھنجي مائن جي پيٽن ۾ ٻار ھئؤ، تنھنڪري اوھين پاڻ کي نه ساراھيو، الله انھيءَ کي چڱي طرح ڄاڻندڙ آھي جيڪو پرھيزگار ٿيو."
    },
    {
      "resource_id": 238,
      "text": "(اي پيغمبر) ڇا پوءِ ڏٺو اٿئي انھي کي جيڪو ڦريو."
    },
    { "resource_id": 238, "text": "۽ ٿورو (مال) ڏنائين ۽ سخت دل ٿيو." },
    {
      "resource_id": 238,
      "text": "وٽس ڳجھ جي خبر آھي ڇا جو ڄڻڪ اُھو (سڀ ڪجھ) اکين سان ڏسندو آھي."
    },
    {
      "resource_id": 238,
      "text": "اُنھيءَ جي خبر کيس نه ڏني وئي ڇا جيڪي موسىٰ جي صحيفن ۾ (لکيل) آھي."
    },
    {
      "resource_id": 238,
      "text": "۽ (جيڪي) ابراھيم (جي صحيفن ۾ آھي) جنھن (الله جي حَقن کي) پورو ڪيو."
    },
    {
      "resource_id": 238,
      "text": "(ھيُ حُڪم) ته ڪو بار کڻندڙ ڪنھن ٻئي (جي گناھ) جو بار نه کڻندو."
    },
    {
      "resource_id": 238,
      "text": "۽ ته ماڻھوءَ کي رڳو اُھائي (ڪمائي) ملندي جيڪا ڪيائين."
    },
    { "resource_id": 238, "text": "۽ ته سندس ڪمائي جلد ڏٺي ويندي." },
    {
      "resource_id": 238,
      "text": "وري کيس تمام پورو بدلو (انھي ڪمائي موجب) ڏنو ويندو."
    },
    { "resource_id": 238, "text": "۽ ته تنھنجي پالڻھار ڏانھن موٽڻ آھي." },
    { "resource_id": 238, "text": "۽ ته اُن کلايو ۽ رئاريو." },
    { "resource_id": 238, "text": "۽ ته اُن ماريو ۽ جياريو." },
    {
      "resource_id": 238,
      "text": "۽ ته اُن (الله) نر ۽ مادي جوڙو جوڙو بڻايو."
    },
    {
      "resource_id": 238,
      "text": "منيءَ جي ھڪ ڦڙي مان جڏھن (ڳڀيرڻ ۾) ھاريو وڃي."
    },
    {
      "resource_id": 238,
      "text": "۽ ته اُن تي اُھو ٻيو (ڀيرو) پيدا ڪرڻ لازم آھي."
    },
    { "resource_id": 238, "text": "۽ ته اُن آسودو ڪيو ۽ موڙي ڏنائين." },
    { "resource_id": 238, "text": "۽ ته اُھو ئي شِعۡرىٰ تاري جو پالڻھار آھي." },
    { "resource_id": 238, "text": "۽ ته اُن پھرين عاد کي ناس ڪيو." },
    {
      "resource_id": 238,
      "text": "۽ ثمود کي (به) پوءِ انھن مان (ڪنھين کي) باقي نه ڇڏيائين."
    },
    {
      "resource_id": 238,
      "text": "۽ اُن کان اڳ نُوح جي قوم کي به ھلاڪ ڪيائين، ڇوته اُھي ڏاڍا ظالم ۽ تمام حد کان لنگھيل ھوا."
    },
    { "resource_id": 238, "text": "۽ (شھر) اونڌي ڪيل کي ھيٺ اُڇليائين." },
    { "resource_id": 238, "text": "پوءِ اُن کي ڍڪيو جنھن ڍڪيو." },
    {
      "resource_id": 238,
      "text": "پوءِ اي ماڻھو پنھنجي پالڻھار جي نعمتن مان ڪھڙيءَ ۾ شڪ ٿو ڪرين."
    },
    {
      "resource_id": 238,
      "text": "ھي (پيغمبر) اڳين ڊيڄاريندڙن (جي جنس) مان (ھڪ) ڊيڄاريندڙ آھي."
    },
    { "resource_id": 238, "text": "ويجھي اچڻ واري (قيامت) ويجھي آھي." },
    {
      "resource_id": 238,
      "text": "اُن کي الله کانسواءِ ڪو ظاھر ڪرڻ وارو ڪونھي."
    },
    { "resource_id": 238, "text": "ھن ڳالھ کان تعجب ڪندا آھيو ڇا؟" },
    { "resource_id": 238, "text": "۽ کلندا آھيو ۽ نه رئندا آھيو." },
    { "resource_id": 238, "text": "۽ اوھين راند ڪندڙ آھيو." },
    { "resource_id": 238, "text": "پوءِ الله کي سجدو ڪريو ۽ عبادت ڪريو." }
  ],
  "meta": {
    "translation_name": "Taj Mehmood Amroti",
    "author_name": "Taj Mehmood Amroti",
    "filters": { "resource_id": 238, "chapter_number": "53" }
  }
}
