{
  "translations": [
    { "resource_id": 26, "text": "Při hvězdě padající!" },
    { "resource_id": 26, "text": "Váš druh nebloudí, ani nebyl sveden," },
    { "resource_id": 26, "text": "ani nehovoří z vlastního popudu svého." },
    {
      "resource_id": 26,
      "text": "Je to vnuknutí pouze, jež bylo mu vnuknuto,"
    },
    { "resource_id": 26, "text": "jemuž naučil jej silný mocí," },
    { "resource_id": 26, "text": "silou vládnoucí; a vzpřímeně se tyčil," },
    { "resource_id": 26, "text": "zatímco na nejvyšším obzoru byl." },
    { "resource_id": 26, "text": "Potom se přiblížil a dolů se spustil," },
    {
      "resource_id": 26,
      "text": "až na vzdálenost dvou luků či ještě blíže byl,"
    },
    {
      "resource_id": 26,
      "text": "a vnukl svému služebníkovi to, co mu vnukl."
    },
    { "resource_id": 26, "text": "A srdce jeho mu v tom, co viděl, nelhalo." },
    {
      "resource_id": 26,
      "text": "Chcete snad pochybnost vyslovit o tom, co zřel?"
    },
    {
      "resource_id": 26,
      "text": "A věru jej viděl již u příležitosti sestoupení jiného"
    },
    {
      "resource_id": 26,
      "text": "poblíže lotosového stromu u okraje nejzazšího,"
    },
    { "resource_id": 26, "text": "u něhož je zahrada příbytku věčného." },
    {
      "resource_id": 26,
      "text": "A když přikrylo lotosový strom to, co jej krylo,"
    },
    { "resource_id": 26, "text": "oko se neodvrátilo ani nebloudilo," },
    {
      "resource_id": 26,
      "text": "a věru spatřil on největší ze znamení Pána svého!"
    },
    { "resource_id": 26, "text": "Uvažovali jste o al-Lát a al-´Uzzá" },
    { "resource_id": 26, "text": "a Manát, té třetí, jiné?" },
    { "resource_id": 26, "text": "Vy syny byste měli mít a On pouze dcery?" },
    { "resource_id": 26, "text": "To vskutku rozdělení by bylo nerovné!" },
    {
      "resource_id": 26,
      "text": "Ony nejsou nic než jména, kterými jste je vy a vaši otcové nazvali a o nichž neseslal Bůh žádné zplnomocnění. A oni pouze své dohady a to, k čemu srdce jejich tíhnou, následují, ačkoliv se jim již od Pána jejich dostalo správného vedení."
    },
    { "resource_id": 26, "text": "Což člověk má mít vše, po čem touží?" },
    { "resource_id": 26, "text": "Však Bohu poslední i první život patří." },
    {
      "resource_id": 26,
      "text": "A vůbec nic nepomůže přímluva andělů , ať sebevíc jich je na nebi, leda tehdy, když k tomu Bůh svolí, a pro toho, koho chtít bude a jehož si oblíbí."
    },
    {
      "resource_id": 26,
      "text": "A vskutku ti, kdož nevěří v život budoucí, anděly ženskými jmény nazývají,"
    },
    {
      "resource_id": 26,
      "text": "byť o tom žádné vědění nemají a jen dohady své následují. Však dohady nic proti skutečnosti nezmohou!"
    },
    {
      "resource_id": 26,
      "text": "Odvrať se tedy od těch, kdo zády k Našemu připomenutí se obracejí a pouze k tomuto pozemskému životu tíhnou."
    },
    {
      "resource_id": 26,
      "text": "Takový je rozsah jejich vědění! A Pán tvůj ví dobře o tom, kdo z cesty Jeho zbloudil, a zná nejlépe i toho, kdo po ní kráčí."
    },
    {
      "resource_id": 26,
      "text": "Bohu náleží vše na nebesích a na zemi, aby mohl odměnit ty, kdož špatné páchali, a aby odměnil ty, kdož dobré konali, odměnou nejkrásnější,"
    },
    {
      "resource_id": 26,
      "text": "ty, kdož těžkých hříchů a nepravostí se varovali a jen drobných prohřešků se dopouštěli. A Pán tvůj věru rozsáhlým odpuštěním vládne a znal vás dobře už tehdy, když vytvořil vás ze země a když jste byli zárodky v lůnech matek svých. Nepovažujte tedy sebe za očištěné! A On nejlépe zná ty, kdo jsou bohabojní."
    },
    { "resource_id": 26, "text": "Co soudíš o tom, jenž zády se obrací" },
    { "resource_id": 26, "text": "a málo jen rozdává a lakotí?" },
    {
      "resource_id": 26,
      "text": "Má snad vědomost o nepoznatelném, takže je vidí?"
    },
    {
      "resource_id": 26,
      "text": "Či nebylo mu sděleno, co obsahují svitky Mojžíše"
    },
    { "resource_id": 26, "text": "a Abrahama, jenž byl věrný?" },
    {
      "resource_id": 26,
      "text": "Že totiž žádná duše obtížená břímě jiné duše neponese,"
    },
    {
      "resource_id": 26,
      "text": "že člověku se jen toho, oč usiloval, dostane,"
    },
    { "resource_id": 26, "text": "že výsledek jeho úsilí bude viděn" },
    { "resource_id": 26, "text": "a potom plnou odměnou bude odměněn," },
    { "resource_id": 26, "text": "že u Pána tvého je konečný cíl jen," },
    { "resource_id": 26, "text": "že On rozesmává i rozplakává," },
    { "resource_id": 26, "text": "že On smrt i život dává," },
    { "resource_id": 26, "text": "že On stvořil pohlaví mužské a ženské" },
    { "resource_id": 26, "text": "z kapky semene vystříknuté," },
    { "resource_id": 26, "text": "že Jemu přísluší stvoření druhé," },
    { "resource_id": 26, "text": "že On obohacuje a uspokojuje," },
    { "resource_id": 26, "text": "že On je ten, kdo Siria pánem je," },
    { "resource_id": 26, "text": "že On dávným ´Ádovcům zahynout dal" },
    { "resource_id": 26, "text": "i Thamúdovcům, a žádného nenechal," },
    {
      "resource_id": 26,
      "text": "a před nimi lidu Noemovu, neb to lid velmi nespravedlivý a vzpurný byl,"
    },
    { "resource_id": 26, "text": "a také Vyvrácené město zahubil," },
    { "resource_id": 26, "text": "a pokrylo je to, co je pokrylo." },
    {
      "resource_id": 26,
      "text": "A které z dobrodiní Pána svého chceš popírat?"
    },
    {
      "resource_id": 26,
      "text": "A toto je varování podobné varováním dřívějších."
    },
    { "resource_id": 26, "text": "Přiblížila se blížící" },
    {
      "resource_id": 26,
      "text": "a není kromě Boha nikoho, kdo by ji vyjevil."
    },
    { "resource_id": 26, "text": "Tento příběh vás snad údivem naplnil," },
    { "resource_id": 26, "text": "že místo abyste plakali, se smějete" },
    { "resource_id": 26, "text": "a jen v zábavách dlíte?" },
    { "resource_id": 26, "text": "Před Bohem na zem padejte a Jeho uctívejte!" }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "53" }
  }
}
