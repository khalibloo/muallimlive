{
  "translations": [
    { "resource_id": 38, "text": "Ibt ko bitoon igira a minigaib," },
    {
      "resource_id": 38,
      "text": "Ka da makasilay so (Mohammad a) pd iyo, go da maribat,"
    },
    { "resource_id": 38, "text": "Go di ptharo sa phoon sa kabaya iyan;" },
    {
      "resource_id": 38,
      "text": "Da ko skaniyan inonta na ilaham a iphagilaham on:"
    },
    {
      "resource_id": 38,
      "text": "Inindao rkaniyan (o Jibril a) tanto a mabagr,"
    },
    { "resource_id": 38, "text": "A miyakabagbagr; na mimbatang," },
    {
      "resource_id": 38,
      "text": "A skaniyan na sii ko sindadan o kaylay a maporo."
    },
    {
      "resource_id": 38,
      "text": "Oriyan iyan na miyakarani (so Jibril ko Mohammad), go domiyazg,"
    },
    {
      "resource_id": 38,
      "text": "Na miyabaloy a lagid o dowa poro o bosogan (a pana), odi na lawan on sa kadasg;"
    },
    {
      "resource_id": 38,
      "text": "Na iniilaham Iyan ko oripn o Allah so iniilaham Iyan."
    },
    {
      "resource_id": 38,
      "text": "Da zangka so poso (o Mohammad) ko miyailay niyan."
    },
    {
      "resource_id": 38,
      "text": "Ino niyo pphamawala skaniyan ko miyailay niyan?"
    },
    {
      "resource_id": 38,
      "text": "A sabnsabnar a miyailay niyan so Jibril ko miyakaysa a salakaw,"
    },
    {
      "resource_id": 38,
      "text": "Sii ko Sidratil Montaha (a giyoto so kayo a pmbthowan sa nabk a matatago ko ika pito lapis a langit)"
    },
    {
      "resource_id": 38,
      "text": "Mipagoobay skaniyan o sorga a Jannatol Ma´wa!"
    },
    {
      "resource_id": 38,
      "text": "Gowani a pkhikolob ko Sidrat (El Montaha) so pkhikolob (a pakammsa),"
    },
    {
      "resource_id": 38,
      "text": "Na da mapaling so kaylay (o Mohammad) go da makalpas!"
    },
    {
      "resource_id": 38,
      "text": "Sabnsabnar a miyakaylay, ko manga tanda o Kadnan iyan, a lbi a mala!"
    },
    { "resource_id": 38, "text": "Ay gda iyo ko (barahala) Lat, go so Ozza," },
    {
      "resource_id": 38,
      "text": "Go so Manat, a so ika tlo, a salakaw (ba adn a khagaga iran)?"
    },
    { "resource_id": 38, "text": "Ati rk iyo so mama, na rk Iyan so babay?" },
    {
      "resource_id": 38,
      "text": "Giyoto man na samawto na kambagibagi a kazoramig!"
    },
    {
      "resource_id": 38,
      "text": "Da ko skaniyan inonta na manga ngaran a inipamtho niyo skaniyan, - skano go so manga loks iyo - a da a initoron on o Allah a katantowan. Da a phagonotan iran a rowar ko arangan, go so kabaya o manga ginawa! Na sabnsabnar a miyakaoma kiran a phoon ko Kadnan iran so toroan!"
    },
    {
      "resource_id": 38,
      "text": "Ba khakowa o manosiya so nganin a ongaya iyan?"
    },
    { "resource_id": 38, "text": "Na rk o Allah so khawri, ago so khawna." },
    {
      "resource_id": 38,
      "text": "Na madakl a malaikat ko manga langit, na da a khibgay a gona o pangongogopan iran a mayto bo inonta ko oriyan o kaidin o Allah sii ko taw a kabaya Iyan go masosoat on."
    },
    {
      "resource_id": 38,
      "text": "Mataan! a so di iran paparatiyayaan so akhirat, na sabnar a pmbthowan iran so manga malaikat sa ngaran, a babay."
    },
    {
      "resource_id": 38,
      "text": "A da a rk iran on a katao; da a phagonotan iran a rowar ko arangan; na mataan! a so arangan na di phakanggay a gona ko bnar sa mayto bo."
    },
    {
      "resource_id": 38,
      "text": "Na talikhoding ka so taw a tiyalikhodan iyan so pananadm Ami, go da a kabaya iyan a rowar ko kawyagoyag ko doniya."
    },
    {
      "resource_id": 38,
      "text": "Giyoto man i riyaot iran a katao. Mataan! a so Kadnan ka na Skaniyan i Matao ko taw a sominilay phoon ko lalan Iyan, go Skaniyan i Matao ko taw a komidg ko ontol."
    },
    {
      "resource_id": 38,
      "text": "Na rk o Allah so zisii ko manga langit go so zisii ko lopa: ka an iyan mibalas ko siran a minggolawla sa marata, so pinggolawla iran, go an iyan mibalas ko siran a miphipiyapiya so mapiya."
    },
    {
      "resource_id": 38,
      "text": "Siran na panananggilaan iran so manga ala a dosa, go so manga pakasisingay, inonta so maroni a dosa, - mataan! a so Kadnan ka na mawlad i napi. Skaniyan i lbi a Matao rkano, gowani a adnn kano Niyan a phoon ko lopa, go gowani a skano na manga bodi ko manga tiyan o manga ina iyo. Na di niyo pmbantogann i kasosoti o manga ginawa niyo: Skaniyan i lbi a Matao ko taw a miyananggila."
    },
    { "resource_id": 38, "text": "Ay gda a ka ko skaniyan a tomiyalikhod," },
    { "resource_id": 38, "text": "Go migay sa mayto, na tiphd iyan bo?" },
    {
      "resource_id": 38,
      "text": "Ba zisii rkaniyan so katawi ko migagaib, na skaniyan na pkhaylay niyan?"
    },
    {
      "resource_id": 38,
      "text": "Ba on da mapanothol so zisii ko manga kitab o Mosa,"
    },
    { "resource_id": 38, "text": "Go so Ibrahim a so tomiyarotop:" },
    {
      "resource_id": 38,
      "text": "A di khaawidan o baradosa so dosa o salakaw,"
    },
    {
      "resource_id": 38,
      "text": "Go da a khatangkd ko manosiya inonta so miyanggalbk iyan,"
    },
    { "resource_id": 38, "text": "Go mataan! a so galbk iyan na khaylay dn," },
    {
      "resource_id": 38,
      "text": "Oriyan iyan na khabalasan on sa balas a tarotop;"
    },
    {
      "resource_id": 38,
      "text": "Na mataan! a sii bo ko Kadnan ka so khadansalan;"
    },
    {
      "resource_id": 38,
      "text": "Go mataan! a Skaniyan na Skaniyan so pzabap ko kapakakhala, go so kapakasgad,"
    },
    {
      "resource_id": 38,
      "text": "Go mataan! a Skaniyan na Skaniyan so miyangimatay, go miyangoyag,"
    },
    {
      "resource_id": 38,
      "text": "Go mataan! a Skaniyan i miyadn ko ngganapa: mama, go babay, -"
    },
    { "resource_id": 38, "text": "Phoon sa mani igira a pkhipantos;" },
    {
      "resource_id": 38,
      "text": "Go mataan! a matatangkd Rkaniyan so kaphangadn pharoman (ko alongan a qiyamah);"
    },
    {
      "resource_id": 38,
      "text": "Go mataan! a Skaniyan na Skaniyan i pphamgay sa kakawasaan, go pmbgay sa kamiskin;"
    },
    {
      "resource_id": 38,
      "text": "Go mataan! a Skaniyan na Skaniyan i Kadnan o bitoon a Sha´rah;"
    },
    {
      "resource_id": 38,
      "text": "Go mataan! a Skaniyan i mininasa ko pagtaw a Ad a paganay,"
    },
    {
      "resource_id": 38,
      "text": "Go so pagtaw a Samod, na da a liyamba Iyan (kiran),"
    },
    {
      "resource_id": 38,
      "text": "Go so pagtaw o Noh gowani. Mataan! a siran na miyabaloy siran a siran i lbi a darowaka, go lbi a malawani;"
    },
    { "resource_id": 38, "text": "Go giya ingd a Mo´tafika a piyozang Iyan," },
    {
      "resource_id": 38,
      "text": "Na inikolob Iyan on so inikolob Iyan (a siksa)."
    },
    {
      "resource_id": 38,
      "text": "Na anda ko manga limo o Kadnan ka i zangkaan ka?"
    },
    {
      "resource_id": 38,
      "text": "(So Mohammad) Giyaya na pphamakaiktiyar, a pd ko pphamakaiktiyar a paganay!"
    },
    {
      "resource_id": 38,
      "text": "Miyakarani so pakatatalingomaan (a bangkit):"
    },
    { "resource_id": 38, "text": "Daa salakaw ko Allah a phakapayag on." },
    {
      "resource_id": 38,
      "text": "Antonaa i sabap a giya ungkai a tothol (a Qor´an) na ipphammsa niyo?"
    },
    { "resource_id": 38, "text": "Go gii kano khakala a dikano phaman´gad," },
    { "resource_id": 38, "text": "Go skano na khikattmbang kano?" },
    { "resource_id": 38, "text": "Na sojiod kano ko Allah go zoasoata niyo!" }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "53" }
  }
}
