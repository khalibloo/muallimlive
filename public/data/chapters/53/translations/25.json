{
  "translations": [
    { "resource_id": 25, "text": "Tako Mi zvijezde kad zapada," },
    {
      "resource_id": 25,
      "text": "vaš drug nije s Pravog puta skrenuo i nije zalutao!"
    },
    { "resource_id": 25, "text": "On ne govori po hiru svome." },
    { "resource_id": 25, "text": "To je samo Objava koja mu se obznanjuje." },
    { "resource_id": 25, "text": "Uči ga jedan velikih moći;" },
    { "resource_id": 25, "text": "snažni,  koji se uspravio u liku svome," },
    { "resource_id": 25, "text": "na obzorju najvišem." },
    { "resource_id": 25, "text": "Zatim se približio, pa nadnio" },
    { "resource_id": 25, "text": "blizu koliko dva luka ili bliže" },
    { "resource_id": 25, "text": "i objavio robu Njegovu ono što je objavio." },
    { "resource_id": 25, "text": "Srce nije poreklo ono što je vidio." },
    {
      "resource_id": 25,
      "text": "Pa zašto se prepirete s njim o onom što je vidio?"
    },
    { "resource_id": 25, "text": "On ga je i drugi put vidio." },
    { "resource_id": 25, "text": "Kod Sidretul-Muntehaa," },
    { "resource_id": 25, "text": "gdje je džennetsko utočište." },
    {
      "resource_id": 25,
      "text": "Kad je Sidru prekrilo ono što ju je prekrilo,"
    },
    { "resource_id": 25, "text": "pogled mu nije skrenuo i nije prekoračio." },
    {
      "resource_id": 25,
      "text": "Vidio je najveličanstvenije znakove svoga Gospodara."
    },
    { "resource_id": 25, "text": "Vidjeste li Lata i Uzzaa?!" },
    { "resource_id": 25, "text": "I Menata trećeg, posljednjeg od njih?!" },
    {
      "resource_id": 25,
      "text": "Zar za vas da su sinovi, a za Njega kćeri?!"
    },
    { "resource_id": 25, "text": "To bi tada bila podjela nepravedna." },
    {
      "resource_id": 25,
      "text": "To su samo imena koja ste im vi i preci vaši nadjenuli; Allah o njima nikakav dokaz nije poslao; oni se povode samo za pretpostavkama i onim za čim duše žude, a već im dođe od Gospodara njihova Uputa."
    },
    { "resource_id": 25, "text": "I zar da čovjek sve što poželi dobije?!" },
    { "resource_id": 25, "text": "Pa, Allahu pripada i prvi i drugi svijet." },
    {
      "resource_id": 25,
      "text": "A koliko na nebesima ima meleka čije zauzimanje nikome neće biti od koristi, sve dok Allah to ne dozvoli onome kome On hoće i u korist onoga kojim je zadovoljan."
    },
    {
      "resource_id": 25,
      "text": "Oni koji ne vjeruju u ahiret nazivaju meleke imenima ženskim."
    },
    {
      "resource_id": 25,
      "text": "A o tome ništa ne znaju, slijede samo pretpostavke, a pretpostavka Istini baš nimalo ne koristi."
    },
    {
      "resource_id": 25,
      "text": "Pa, ti se okani onoga ko se od Opomene Naše okrenuo i koji samo život dunjalučki želi."
    },
    {
      "resource_id": 25,
      "text": "To je vrhunac njihova znanja - Gospodar tvoj najbolje zna one koji su skrenuli s Njegova puta i On najbolje zna one koji su na Pravom putu."
    },
    {
      "resource_id": 25,
      "text": "Allahovo je sve što je na nebesima i što je na Zemlji, da bi, prema onome kako su radili, kaznio one koji rade zlo, a najljepšom nagradom nagradio one koji čine dobro,"
    },
    {
      "resource_id": 25,
      "text": "one koji se klone velikih grijeha i razvrata, a one bezazlene On će oprostiti, jer Gospodar tvoj, zaista, neizmjerno prašta, On najbolje zna sve o vama, otkad vas je stvorio od zemlje i od kad ste bili zameci u utrobama majki vaših; zato se ne hvališite-On najbolje zna svakog onoga koji se grijeha kloni."
    },
    { "resource_id": 25, "text": "Šta misliš o onome ko se okrenuo," },
    {
      "resource_id": 25,
      "text": "i malo udijelio, a onda posve prestao udjeljivati."
    },
    {
      "resource_id": 25,
      "text": "Zar on ima znanje o onome što je čulima nedokučivo, pa vidi?!"
    },
    {
      "resource_id": 25,
      "text": "Zar on nije obaviješten o onom što se nalazi u listovima Musaovim"
    },
    {
      "resource_id": 25,
      "text": "i Ibrahimovim - koji je obaveze potpuno ispunjavao"
    },
    {
      "resource_id": 25,
      "text": "da ni jedan grešnik tuđe grijehe neće nositi,"
    },
    { "resource_id": 25, "text": "i da je čovjekovo samo ono što sam uradi," },
    {
      "resource_id": 25,
      "text": "i da će trud njegov sigurno primijećen biti,"
    },
    {
      "resource_id": 25,
      "text": "i da će prema njemu u potpunosti nagrađen ili kažnjen biti."
    },
    { "resource_id": 25, "text": "da će se Gospodaru tvome ponovno vratiti," },
    { "resource_id": 25, "text": "i da On na smijeh i na plač navodi," },
    { "resource_id": 25, "text": "i da On usmrćuje i oživljava," },
    { "resource_id": 25, "text": "i da On par, muško i žensko, stvara," },
    { "resource_id": 25, "text": "od kapi sjemena kad se izbaci," },
    { "resource_id": 25, "text": "i da će ih On ponovno oživiti," },
    { "resource_id": 25, "text": "i da On daje bogatstvo i moć da stječu," },
    { "resource_id": 25, "text": "i da je On Sirijusa Gospodar," },
    { "resource_id": 25, "text": "i da je On drevni narod Ad uništio," },
    { "resource_id": 25, "text": "i Semud, i da nikog nije poštedio," },
    {
      "resource_id": 25,
      "text": "i još prije Nuhov narod, koji je najokrutniji i najobjesniji bio,"
    },
    {
      "resource_id": 25,
      "text": "i prevrnuta naselja On je na zemlju sručio,"
    },
    { "resource_id": 25, "text": "i snašlo ih je ono što ih je snašlo." },
    {
      "resource_id": 25,
      "text": "Pa, u koju blagodat Gospodara svoga ti još sumnjaš?"
    },
    {
      "resource_id": 25,
      "text": "Ovo je upozoritelj iz reda prijašnjih upozoritelja:"
    },
    { "resource_id": 25, "text": "Bliski čas se približava," },
    {
      "resource_id": 25,
      "text": "osim Allaha niko ga ne može otkriti, niti otkloniti!"
    },
    { "resource_id": 25, "text": "Pa zar se ovom govoru iščuđavate," },
    { "resource_id": 25, "text": "i smijete se, a ne plačete," },
    { "resource_id": 25, "text": "gordo dignutih glava?!" },
    {
      "resource_id": 25,
      "text": "Zato, na sedždu Allahu padajte i Njemu ibadet činite."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "53" }
  }
}
