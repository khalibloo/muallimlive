{
  "translations": [
    { "resource_id": 101, "text": "Ботиб кетаётган юлдузга қасамки," },
    {
      "resource_id": 101,
      "text": "Сизларнинг соҳибингиз (яъни, Муҳаммад алайҳис-салоту вас-салом) залолатга ҳам кетгани йўқ, йўлдан ҳам озгани йўқ!"
    },
    {
      "resource_id": 101,
      "text": "Ва у (сизларга келтираётган Қуръонни) ўз ҳавойи-хоҳиши билан сўзламас."
    },
    {
      "resource_id": 101,
      "text": "У (Қуръон) фақат (Аллоҳ томонидан пайғамбарга) ваҳий қилинаётган (туширилаётган) бир ваҳийдир."
    },
    {
      "resource_id": 101,
      "text": "Унга (бу ваҳийни) бир кучга тўлган зот (яъни, Жаброил алайҳиссалом) таълим бермишдир."
    },
    {
      "resource_id": 101,
      "text": "Соҳиби қудрат (яъни, Жаброил алайҳиссалом таълим бермишдир)."
    },
    {
      "resource_id": 101,
      "text": "Бас, у (аввал) юксак уфқда (кўриниб), тик турди."
    },
    { "resource_id": 101, "text": "Сўнгра яқинлашиб, пастлади." },
    {
      "resource_id": 101,
      "text": "Бас, (Муҳаммад алайҳис-салоту вас-саломга) икки камон оралиғида ё (ундан-да) яқинроқ бўлиб;"
    },
    {
      "resource_id": 101,
      "text": "(Аллоҳ) ўз бандаси (Муҳаммад алайҳис-салоту вас-салом)га туширган ваҳийни келтиради."
    },
    {
      "resource_id": 101,
      "text": "(Пайғамбарнинг) кўнгли кўрган нарсасини инкор этмади. (Яъни, Жаброил фариштанинг суратини кўриб, пайғамбарнинг кўнгли ҳам қаноатланди ва унинг Аллоҳ таоло томонидаи фаришта эканлигига иймон келтирди)."
    },
    {
      "resource_id": 101,
      "text": "Энди сизлар, (эй мушриклар, пайғамбар) кўриб турган нарсаси устида у билан тортишурмисизлар?!"
    },
    {
      "resource_id": 101,
      "text": "Қасамки, (Муҳаммад алайҳис-салоту вас-салом Жаброил фариштани ўзининг аслий суратида) иккинчи бор кўрди."
    },
    {
      "resource_id": 101,
      "text": "(Жаннат) четидаги Нилуфар олдида (кўрди). <sup foot_note=145270>1</sup>"
    },
    {
      "resource_id": 101,
      "text": "Жаннати маъво ҳам ўша (Нилуфар)нинг олдидадир."
    },
    {
      "resource_id": 101,
      "text": "Ўшанда Нилуфарни ўраган нарса (яъни, Аллоҳ таолонинг файзи илоҳийси) ўраб олган эди."
    },
    {
      "resource_id": 101,
      "text": "(Пайғамбарнинг) кўзи (ўнгу сўлга) оғгани ҳам йўқ, ўз ҳаддидан ошгани ҳам йўқ."
    },
    {
      "resource_id": 101,
      "text": "Дарҳақиқат, у (ўша соатда) Парвардигорининг буюк оятларини (яъни, У зотнинг қудрати илоҳийсига далолат қиладиган жуда кўп аломатларни) кўрди."
    },
    {
      "resource_id": 101,
      "text": "(Эй мушриклар, ўзларингизча сиғинаётган санамларингиз) — «Лот», «Уззо» ҳақида ҳеч ўйлаб кўрдингларми?!"
    },
    {
      "resource_id": 101,
      "text": "Ва яна учинчилари бўлмиш тубан «Манот» ҳақидачи?!"
    },
    {
      "resource_id": 101,
      "text": "(Сизлар ўша бут-санамларни ва фаришталарни «Аллоҳнинг қизлари», дейсизлар, демак) эркак (жинси) сизларники-ю, аёл (жинси) У зотникими?!"
    },
    { "resource_id": 101, "text": "У ҳолда бу адолатсиз тақсим-ку?!" },
    {
      "resource_id": 101,
      "text": "У (ном)лар фақат сизлар ўзларингиз ва ота-боболарингиз қўйиб олган номлардир. Аллоҳ улар(га ибодат қилиш) ҳақида бирон ҳужжат туширган эмас. У (мушрик)ларга (Пайғамбар алайҳис-салоту вас-салом воситаларида) Парвардигор томонидан ҳидоят (Қуръон) келиб турган ҳолда улар фақат гумонга ва ҳавойи нафсларигагина эргашадилар-а!"
    },
    {
      "resource_id": 101,
      "text": "Ёки инсон учун ўзи орзу қилган нарса бўлаверарми?! (Ҳаргиз бўлмас!) <sup foot_note=145271>1</sup>"
    },
    {
      "resource_id": 101,
      "text": "Зеро, Охират ҳам, дунё ҳам ёлғиз Аллоҳникидир!"
    },
    {
      "resource_id": 101,
      "text": "Осмонларда қанчадан-қанча фаришталар бўлиб, ўшаларнинг шафоатлари ҳам бирон фойда бермас, магар Аллоҳ Ўзи хоҳлаган рози бўлган кишилар учун (шафоатга) изн берганидан кейингина (у шафоатнинг фойдаси тегур)."
    },
    {
      "resource_id": 101,
      "text": "Дарвоқеъ, Охиратга иймон келтирмайдиган кимсалар фаришталарни аёллар номи билан атайдилар."
    },
    {
      "resource_id": 101,
      "text": "Ҳолбуки, улар учун бу ҳақда (яъни, фаришталарнинг қайси жинсдан эканлиги ҳақида) бирон билим-ҳужжат йўқдир. Улар фақат гумон-тахминга эргашурлар, холос. Аниқки, гумон ҳақиқатдан бирон нарсанинг ўрнига ўтмас!"
    },
    {
      "resource_id": 101,
      "text": "Бас, (эй Муҳаммад алайҳис-салоту вас-салом), сиз Бизнинг эслатмамиздан орқа ўгириб кетган ва фақат ҳаёти дунёнигина истаган кимсалардан юз ўгиринг!"
    },
    {
      "resource_id": 101,
      "text": "Уларнинг «илм»дан етган жойлари мана шу (ҳаёти дунё матоларинигина исташ)дир. Албатта Парвардигорингизнинг Ўзи Унинг йўлидан озган кимсаларни жуда яхши билгувчидир ва У ҳидоят топган зотларни ҳам жуда яхши билгувчидир."
    },
    {
      "resource_id": 101,
      "text": "Осмонлардаги ва Ердаги бор нарсалар ёлғиз Аллоҳникидир. У зотнинг Ўзи ёмонлик-гуноҳ қилиб ўтган кимсаларни қилган амаллари билан жазолагай ва чиройли амал қилган зотларни гўзал (савоб-жаннат) билан мукофотлагай!"
    },
    {
      "resource_id": 101,
      "text": "Улар (яъни, жаннатга сазовор бўлганлар) кичик хатолардан бошқа катта гуноҳлардан ва бузуқликлардан йироқ бўладиган зотлардир. Албатта Парвардигорингиз мағфирати кенг Зотдир. У сизларни (яъни, оталарингиз Одамни) Ердан — тупроқдан пайдо қилган пайтиданоқ ва сизлар оналарингизнинг қорнида ҳомила бўлган пайтингизданоқ жуда яхши билгувчидир. Бас, сизлар ўзларингизни покламай қўя қолинглар! У тақводор бўлган кишиларни жуда яхши билгувчидир."
    },
    {
      "resource_id": 101,
      "text": "(Эй Муҳаммад алайҳис-салоту вас-салом, иймондан) юз ўгириб кетган"
    },
    {
      "resource_id": 101,
      "text": "ва озгина (мол) бериб, (кейин шарт қилинган молни беришни) тўхтатган кимсани кўрдингизми? <sup foot_note=145272>1</sup>"
    },
    {
      "resource_id": 101,
      "text": "Унинг ҳузурида ғайб илми бормидики, у (келажакда бошқа биров ўзининг гуноҳини зиммасига олишини) билиб олса?!"
    },
    {
      "resource_id": 101,
      "text": "Ёки унга Мусонинг саҳифаларидаги сўзлар хабари берилмаганмиди?!"
    },
    {
      "resource_id": 101,
      "text": "Ва (аҳдига) вафодор зот бўлган Иброҳимнинг саҳифаларидаги сўзлар (хабари берилмаганмиди?!)"
    },
    {
      "resource_id": 101,
      "text": "Ҳеч бир кўтаргувчи (яъни, гуноҳкор жон) ўзга жоннинг юкини (яъни, гуноҳини) кўтармас!"
    },
    {
      "resource_id": 101,
      "text": "Инсон учун фақат ўзи қилган ҳаракатигина бўлур (яъни, ўзгаларнинг қилган яхши амалларидан унга бирон фойда етмас)."
    },
    {
      "resource_id": 101,
      "text": "Унинг қилган саъй-ҳаракати эса яқинда (Қиёмат Кунида) кўринур."
    },
    {
      "resource_id": 101,
      "text": "Сўнгра у (ўша саъй-ҳаракати учун) тўла-тўкис жазо-мукофот олур."
    },
    {
      "resource_id": 101,
      "text": "Албатта охирги чегара ёлғиз Парвардигорингиз олдига (бормоқлик)дир."
    },
    {
      "resource_id": 101,
      "text": "Албатта кулдирган ҳам, йиғлатган ҳам Унинг Ўзидир."
    },
    {
      "resource_id": 101,
      "text": "Албатта ўлдирган ҳам, тирилтирган ҳам Унинг Ўзидир."
    },
    {
      "resource_id": 101,
      "text": "Ва албатта У зот эркак-аёл жуфтларни яратгандир."
    },
    {
      "resource_id": 101,
      "text": "(Уларни) отилиб чиқадиган нутфадан (яратгандир)."
    },
    {
      "resource_id": 101,
      "text": "Албатта (барча халойиқни ўлганидан сўнг) иккинчи бор пайдо қилиш ҳам ёлғиз Унинг зиммасидадир."
    },
    {
      "resource_id": 101,
      "text": "Албатта бой қилган ҳам, бадавлат қилган ҳам Унинг Ўзидир."
    },
    {
      "resource_id": 101,
      "text": "Албатта Шеъро (юлдузи)нинг Парвардигори ҳам Унинг Ўзидир. <sup foot_note=145273>1</sup>"
    },
    {
      "resource_id": 101,
      "text": "Албатта У зот аввалги Од (қабиласи)ни ҳалок қилди;"
    },
    {
      "resource_id": 101,
      "text": "Ва Самуд (қабиласи)ни ҳам (ҳалок қилди), бас (улардан бирон кишини тирик) қолдирмади."
    },
    {
      "resource_id": 101,
      "text": "Яна У зот илгари Нуҳ қавмини ҳам (ҳалок қилгандир). Чунки уларнинг ўзлари жуда золим ва туғёнга тушган кимсалар эдилар."
    },
    {
      "resource_id": 101,
      "text": "Яна У зот зеру-забар бўлган қишлоқни (яъни, Лут пайғамбар қавмини) ҳам қулатиб,"
    },
    {
      "resource_id": 101,
      "text": "уни ўраган нарса (яъни, осмонда ёғилган тошлар) билан ўраб кўмиб ташлади."
    },
    {
      "resource_id": 101,
      "text": "Бас, (эй инсон) Парвардигорингнинг қайси неъматлари ҳақида шак-шубҳа қилурсан?!"
    },
    {
      "resource_id": 101,
      "text": "Бу (яъни, Муҳаммад алайҳис-салоту вас-салом ҳам) аввалги огоҳлантиргувчилар (пайғамбарлар жумласи)дан бир огоҳлантиргувчидир."
    },
    { "resource_id": 101, "text": "Яқин бўлгувчи (Қиёмат) яқин қолди." },
    {
      "resource_id": 101,
      "text": "Унинг учун Аллоҳдан ўзга бирон очгувчи (қачон бўлишини билдиргувчи) йўқдир."
    },
    {
      "resource_id": 101,
      "text": "(Эй мушриклар), ҳали сизлар мана шу Сўздан (Қуръондан) ажабланурсизларми?!"
    },
    {
      "resource_id": 101,
      "text": "(Ундаги оятларнинг беназир ва бемисл ўгит-насиҳатларидан таъсирланиб) йиғламасдан, кулурсизларми?"
    },
    {
      "resource_id": 101,
      "text": "Ғофил бўлган ҳолларингизда (йиғламасдан, кулурсизларми?!)"
    },
    {
      "resource_id": 101,
      "text": "Бас, сизлар ёлғиз Аллоҳга сажда ва ибодат қилинглар! <sup foot_note=145274>1</sup>"
    }
  ],
  "meta": {
    "translation_name": "Alauddin Mansour",
    "author_name": "Alauddin Mansour",
    "filters": { "resource_id": 101, "chapter_number": "53" }
  }
}
