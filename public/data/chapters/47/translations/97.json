{
  "translations": [
    {
      "resource_id": 97,
      "text": "جن لوگوں نے کفر کیا<sup foot_note=\"187262\">1</sup> اور اللہ کے راستے سے روکا،<sup foot_note=\"187263\">2</sup>اللہ نے ان کے اعمال کو رائیگاں کردیا۔<sup foot_note=\"187264\">3</sup>"
    },
    {
      "resource_id": 97,
      "text": "اور جو لوگ ایما ن لائے  اور جنہوں نے نیک عمل کیے اور اس چیز کو مان لیا جو محمد ؐ  پر نازل ہوئی ہے۔۔۔۔اور<sup foot_note=\"187265\">1</sup> ہے وہ سراسر حق ان کے رب کی طرف سے۔۔۔۔اللہ نے  ان کی  برائیاں ان سے دور کر دیں <sup foot_note=\"187266\">2</sup>اور ان کا حال درست کر دیا۔<sup foot_note=\"187267\">3</sup>"
    },
    {
      "resource_id": 97,
      "text": "یہ اس لیے کہ کفر کرنے والوں نے باطل کی پیروی کی اور ایمان لانے والوں نے اس حق کی پیروی کی جو ان کے رب کی طرف سے آیا ہے۔ اس طرح اللہ لوگوں کو ان کی ٹھیک ٹھیک حیثیت بتائے دیتا ہے۔<sup foot_note=\"187268\">1</sup>"
    },
    {
      "resource_id": 97,
      "text": "پس جب ان کافروں سے تمہاری مُڈ بھیڑ ہو تو پہلا کام گردنیں مارنا ہے، یہاں تک کہ جب تم ان کو اچھی طرح کچل دو تب قیدیوں کو مضبوط باندھو، اس کے بعد(تمہیں اختیار ہے) احسان کر ویا فدیے کا معاملہ کر لو، تا آنکہ لڑائی اپنے ہتھیار ڈال دے۔<sup foot_note=\"187273\">1</sup> یہ ہے تمہارے کرنے کا کام۔ اللہ چاہتا تو خود ہی ان سے نمٹ لیتا، مگر(یہ طریقہ اس نے اس لیے اختیار کیا ہے)تا کہ تم لوگوں کو ایک دوسرے کے ذریعہ سے آزمائے۔ <sup foot_note=\"187274\">2</sup>اور جو لوگ اللہ راہ میں مارے جائیں گے  اللہ ان کےاعمال کو ہر گز ضائع نہ کرے گا۔ <sup foot_note=\"187275\">3</sup>"
    },
    {
      "resource_id": 97,
      "text": "وہ ان کی رہنمائی فرمائے گا، ان کا حال درست کر دے گا"
    },
    {
      "resource_id": 97,
      "text": "اور ان کو اُس جنت میں داخل کرے گا جس سے وہ ان کو واقف کرا چکا ہے۔<sup foot_note=\"187276\">1</sup>"
    },
    {
      "resource_id": 97,
      "text": "اے لوگوں جو ایمان لائے ہو، اگر تم اللہ کی مدد کرو گے تو وہ تمہاری مدد کرے گا<sup foot_note=\"187277\">1</sup> اور تمہارے قدم مضبوط جما دے گا"
    },
    {
      "resource_id": 97,
      "text": "رہے وہ لوگ جنہوں نے کفر کیا ہے، تو ان کے لیے ہلاکت ہے<sup foot_note=\"187278\">1</sup> اور اللہ نے ان کے اعمال کو بھٹکا دیا ہے"
    },
    {
      "resource_id": 97,
      "text": "کیونکہ انہوں نے اس چیز کو نا پسند کیا جسے اللہ نے نازل کیا ہے،<sup foot_note=\"187279\">1</sup> لہٰذا  اللہ نے ان  کے اعمال ضائع کر دیے"
    },
    {
      "resource_id": 97,
      "text": "کیا وہ زمین میں چلے پھرے نہ تھےکہ ان لوگوں کا انجام دیکھتے جو ان سے پہلے گزر چکے ہیں؟ اللہ نے ان کا سب کچھ ان پر الٹ دیا، اور ایسے ہی نتائج ان کافروں کے لیے مقدر ہیں۔<sup foot_note=\"187280\">1</sup>"
    },
    {
      "resource_id": 97,
      "text": "یہ اس لیے کہ ایمان لانے والوں کا حامی و ناصر اللہ ہے اور کافروں کا حامی و ناصر  کوئی نہیں۔ <sup foot_note=\"187281\">1</sup>"
    },
    {
      "resource_id": 97,
      "text": "ایما ن لانے والوں  اور نیک عمل کرنے والوں کو اللہ ان جنتوں میں داخل کرے گا جن کے نیچے نہریں بہتی ہیں، اور کفر کرنے والے بس دنیا کی چند روزہ زندگی کے مزے لوٹ  رہے ہیں، جانوروں کی طرح کھا پی رہے ہیں،<sup foot_note=\"187282\">1</sup> اور ان کا آخری ٹھکانہ جہنم ہے"
    },
    {
      "resource_id": 97,
      "text": "اے نبی ؐ ، کتنی ہی بستیاں ایسی  گزر چکی ہیں جو تمہاری اس بستی سے بہت زیادہ زور آور تھیں جس نے تمہیں نکال دیا ہے۔ انہیں ہم نے اس طرح ہلاک کر دیا کہ کوئی ان کا بچانے والا نہ تھا۔<sup foot_note=\"187283\">1</sup>"
    },
    {
      "resource_id": 97,
      "text": "بھلا کہیں ایسا ہو سکتا ہے کہ جو اپنے رب کی طرف سے ایک صاف و صریح ہدایت پر ہو، وہ ان لوگوں کی طرح ہو جا ئے جن کے لیے ان کا برا عمل خوشنما  بنا دیا گیا ہے اور وہ اپنی خواہشات کے پیروبن گئے ہیں؟<sup foot_note=\"187284\">1</sup>"
    },
    {
      "resource_id": 97,
      "text": "پرہیز گاروں کے لیے جس جنت کا وعدہ کیا گیا ہے اس کی شان تو یہ ہے کہ اس میں نہریں بہ رہی ہوں گی  نِتھرے  ہوئے پانی کی ،<sup foot_note=\"187285\">1</sup> نہریں بہ رہی ہوں گی ایسے دودھ کی جس کے مزے میں ذرا فرق نہ آیا ہوگا،<sup foot_note=\"187286\">2</sup> نہریں بہہ رہی ہوں گی ایسی شراب کی جو پینے  والوں کے لیے لذیز ہو  گی ،<sup foot_note=\"187287\">3</sup> نہریں بہ رہی ہوں گی صاف شفاف شہد کی۔<sup foot_note=\"187288\">4</sup> اس میں ان کے لیے ہر طرح کے پھل ہوں گے اور ان کے رب کی طرف سے بخشش۔<sup foot_note=\"187289\">5</sup> (کیا وہ شخص جس کے حصہ میں یہ جنت آنے والی ہے)ان لوگوں کی طرح ہو سکتا ہے جو جہنم میں ہمیشہ  رہیں گے اور جنہیں ایسا گرم پانی پلایا جائے گا  جو ان کی  آنتیں تک  کاٹ دے گا؟"
    },
    {
      "resource_id": 97,
      "text": "ان میں سے  کچھ لوگ ایسے ہیں جو کان  لگا کر تمہاری بات سنتے ہیں اور پھر جب تمہارے پاس سے نکلتے ہیں تو ان لوگوں سے جنہیں علم کی نعمت بخشی گئی ہے پوچھتے ہیں کہ ابھی ابھی انہوں نے کیا کہا تھا ؟<sup foot_note=\"187290\">1</sup> یہ وہ لوگ ہیں جن کے دلوں پر اللہ نے ٹھپّہ لگا دیا  ہے اور یہ اپنی خواہشات کے پیرو بنے ہوئے ہیں۔<sup foot_note=\"187291\">2</sup>"
    },
    {
      "resource_id": 97,
      "text": "رہے وہ لوگ جنہوں نے ہدایت پائی ہے، اللہ ان کو اور زیادہ ہدایت دیتا ہے<sup foot_note=\"187292\">1</sup> اور انہیں ان کے حصے  کا تقوٰی  عطا فرماتا ہے۔<sup foot_note=\"187293\">2</sup>"
    },
    {
      "resource_id": 97,
      "text": "اب کیا یہ لوگ بس قیامت ہی کے منتظر ہیں کہ وہ اچانک ان پر آجائے؟<sup foot_note=\"187269\">1</sup> اس کی علامات تو آچکی ہیں۔<sup foot_note=\"187270\">2</sup> جب وہ خود آجائے گی تو ان کے لیے نصیحت قبول کرنے کا کونسا موقع باقی رہ جائے گا؟"
    },
    {
      "resource_id": 97,
      "text": "پس اے نبیؐ، خوب جان لو کہ اللہ کےسوا کوئی عبادت کا مستحق نہیں ہے، اور معافی مانگو اپنے قصور کے لیے بھی اور مومن مردوں اور عورتوں کے لیے بھی۔<sup foot_note=\"187271\">1</sup> اللہ تمہاری سرگرمیوں کو بھی جانتا ہے اور تمہارے ٹھکانے سے بھی واقف ہے"
    },
    {
      "resource_id": 97,
      "text": "جو لوگ ایمان لائے ہیں وہ کہہ رہے  تھے  کہ کوئی سورت کیوں نہیں نازل کی جاتی(جس میں جنگ کو حکم دیا جائے)۔ مگر جب ایک محکم سورت نازل کر دی گئی جس میں جنگ کا ذکر تھا تو تم نے دیکھا کہ جن کے دلوں میں بیماری تھی وہ تمہاری  طرف اس طرح دیکھ  رہے ہیں جیسے کسی پر موت چھاگئ ہو۔<sup foot_note=\"187294\">1</sup> افسوس ان کے حال پر"
    },
    {
      "resource_id": 97,
      "text": "(اُن کی زبان پر ہے) اطاعت کا اقرار اور اچھی اچھی باتیں مگر جب قطعی حکم دے دیا گیا اُس وقت وہ اللہ سے اپنے عہد میں سچے نکلتے تو انہی کے لئے اچھا تھا"
    },
    {
      "resource_id": 97,
      "text": "اب کیا تم لوگوں  سے اس کے سوا کچھ اور توقع کی جا سکتی ہے کہ اگر تم الٹے منہ پھر گئے<sup foot_note=\"187295\">1</sup> تو زمین میں پھر فساد بر پا کرو  گے  اور آپس میں ایک دوسرے کے گلے کاٹو گے؟<sup foot_note=\"187296\">2</sup>"
    },
    {
      "resource_id": 97,
      "text": "یہ لوگ ہیں جن پر اللہ نے لعنت کی اور ان کو اندھا اور بہرا بنا دیا"
    },
    {
      "resource_id": 97,
      "text": "کیا ان لوگوں نے قرآن پر غور نہیں کیا، یا دلوں پر ان کے قفل چڑھے  ہوئے ہیں؟<sup foot_note=\"187297\">1</sup>"
    },
    {
      "resource_id": 97,
      "text": "حقیقت یہ ہے کہ جو لوگ ہدایت واضح ہو جانے کے بعد اُس سے پھر گئے اُن کے لیے شیطان نے اِس روش کو سہل بنا دیا ہے اور جھوٹی توقعات کا سلسلہ اُن کے لیے دراز کر رکھا ہے"
    },
    {
      "resource_id": 97,
      "text": "اسی لیے انہوں نے اللہ کے ناز ل کردہ دین کو ناپسند کرنے والوں سے کہہ دیا کہ بعض معاملات میں ہم تمہاری مانیں گے۔<sup foot_note=\"187298\">1</sup> اللہ ان کی یہ خفیہ باتیں خوب جانتا ہے"
    },
    {
      "resource_id": 97,
      "text": "پھر اس وقت کیا حال ہو گا جب فرشتے ان کی روحیں قبض کریں گے اور ان کےمنہ اور پیٹھوں پر مارتے ہوئے انھیں لے جائیں گے؟<sup foot_note=\"187299\">1</sup>"
    },
    {
      "resource_id": 97,
      "text": "یہ اسی لیے تو ہو گا کہ انہوں نے اس طریقے کی پیروی  کی جو اللہ کو ناراض کرنے والا ہے اور کی رضا کا راستہ اختیار  کرنا  پسند نہ کیا۔ اسی بنا  پر اس نے ان کے سب اعمال ضائع کر دیے۔<sup foot_note=\"187300\">1</sup>"
    },
    {
      "resource_id": 97,
      "text": "کیا وہ لوگ جن کے دلوں میں بیماری ہے یہ سمجھے بیٹھے ہیں کہ اللہ ان کے دلوں کے کھوٹ ظاہر نہیں کرے گا؟"
    },
    {
      "resource_id": 97,
      "text": "ہم چاہیں تو انہیں تم کو آنکھوں سے دکھا دیں اور اُن کے چہروں سے تم ان کو پہچان لو مگر ان کے انداز کلام سے تو تم ان کو جان ہی لو گے اللہ تم سب کے اعمال سے خوب واقف ہے"
    },
    {
      "resource_id": 97,
      "text": "ہم ضرور تم لوگوں کو آزمائش میں ڈالیں گے تاکہ تمہارے حالات کی جانچ کریں اور دیکھ لیں کہ تم میں مجاہد اور ثابت قدم کون ہیں"
    },
    {
      "resource_id": 97,
      "text": "جن لوگوں نے کفر کیا اور اللہ کی راہ سے روکا اور رسول سے جھگڑا کیا جبکہ ان پر راہ راست واضح ہو چکی تھی، درحقیقت وہ اللہ کا کوئی نقصان بھی نہیں کر سکتے ، بلکہ اللہ ہی ان کا سب کیا کرایا غارت کر دے گا۔<sup foot_note=\"187301\">1</sup>"
    },
    {
      "resource_id": 97,
      "text": "اے لوگو جو ایمان لائے ہو، تم اللہ کی اطاعت کرو اوررسول کی اطاعت کرو اور اپنے اعمال کو بر باد نہ کر لو۔<sup foot_note=\"187302\">1</sup>"
    },
    {
      "resource_id": 97,
      "text": "کفر کرنے والوں اور راہ خدا سے روکنے والوں اور مرتے دم تک کفر پر جمے رہنے والوں کو تو اللہ ہرگز معاف نہ کرے گا"
    },
    {
      "resource_id": 97,
      "text": "پس تم بودے نہ بنو اور صلح کی درخواست نہ کرو۔<sup foot_note=\"187303\">1</sup> تم ہی غالب رہنے والے ہو۔ اللہ تمہارے ساتھ ہے اور تمہارے اعمال کو وہ ہر گز ضائع نہ کریگا"
    },
    {
      "resource_id": 97,
      "text": "یہ دنیا کی زندگی  تو ایک کھیل اور تماشا ہے۔<sup foot_note=\"187304\">1</sup> اگر تم ایمان رکھو اور تقوٰی کی روش پر چلتے رہو تو اللہ تمہارے اجر تم کو دے گا اور وہ تمہارے مال تم سے نہ مانگے گا۔<sup foot_note=\"187305\">2</sup>"
    },
    {
      "resource_id": 97,
      "text": "اگر کہیں وہ تمہارے مال تم سے مانگ لے اور سب کے سب تم سے طلب کر لے تو تم بخل کرو گے اور وہ تمہارے کھوٹ اُبھار لائے گا۔<sup foot_note=\"187272\">1</sup>"
    },
    {
      "resource_id": 97,
      "text": "دیکھو، تم لوگوں کو دعوت دی جا رہی ہے کہ اللہ کی راہ میں مال خرچ کرو اِس پر تم میں سے کچھ لوگ ہیں جو بخل کر رہے ہیں، حالانکہ جو بخل کرتا ہے وہ در حقیقت اپنے آپ ہی سے بخل کر رہا ہے اللہ تو غنی ہے، تم ہی اس کے محتاج ہو اگر تم منہ موڑو گے تو اللہ تمہاری جگہ کسی اور قوم کو لے آئے گا اور وہ تم جیسے نہ ہوں گے"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "47" }
  }
}
