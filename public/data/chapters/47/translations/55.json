{
  "translations": [
    {
      "resource_id": 55,
      "text": "Kufr keltirgan va Allohning yo`lidan to`sganlarning amallarini U zot botil qildi.<sup foot_note=\"171281\">1</sup>"
    },
    {
      "resource_id": 55,
      "text": "Iymon keltirgan, solih amallarni qilgan va Muhammadga nozil qilingan narsa(Qur'on)ga — holbuki u (Qur'on) Robbilaridan kelgan haqdir — iymon keltirganlarning ayblarini berkitar va ahvollarini yaxshilar."
    },
    {
      "resource_id": 55,
      "text": "Undoq bo`lishiga, albatta, kufr keltirganlarning botilga ergashganlari va iymon keltirganlarning Robbilaridan bo`lgan haqqa ergashganliklari sababdir. Alloh kishilarga o`zlarining misollarini shunday keltirar."
    },
    {
      "resource_id": 55,
      "text": "Qachonki kufr keltirganlar bilan to`qnashsangiz, bas, bo`yinlarga urmoq kerak. Vaqtiki, ularni tor-mor qilsangiz, bas, mahkam bog`lang. So`ngra yoki minnat, yoki tovon olishdir. Hattoki, urush o`z anjomlarini qo`yguncha. Ana shunday. Alloh xohlasa, ulardan O`zi g`olib kelardi, lekin ba'zilaringizni ba'zilaringiz ila sinash uchun (qildi). Alloh yo`lida qatl qilinganlarning amallarini U zot hech zoye qilmas."
    },
    {
      "resource_id": 55,
      "text": "Albatta, ularni hidoyat qilar va ahvollarini yaxshilar."
    },
    {
      "resource_id": 55,
      "text": "Hamda O`zi ularga ta'riflab bergan jannatga kiritar.<sup foot_note=\"171282\">1</sup>"
    },
    {
      "resource_id": 55,
      "text": "Ey, iymon keltirganlar, agar Allohga yordam bersangiz, sizga ham yordam berur va qadamlaringizni sobit qilur."
    },
    {
      "resource_id": 55,
      "text": "Va kufr keltirganlarga baxtsizlik va amallarini zoye qilish bo`lur."
    },
    {
      "resource_id": 55,
      "text": "Bu, ularning Alloh nozil qilgan narsani xush ko`rmaganlari sababidandir. Bas, U zot amallarini botil qildi."
    },
    {
      "resource_id": 55,
      "text": "Yer yuzida yurib, o`zlaridan avvalgilarning oqibati qandoq bo`lganiga nazar solmaydilarmi? Alloh ularni vayron qildi-ku! Kofirlarga shunga o`xshash bo`lur."
    },
    {
      "resource_id": 55,
      "text": "Shundoq bo`lishi, albatta, Alloh iymon keltirganlarga do`st ekanligidan va albatta, kofirlarga do`st yo`qligidandir."
    },
    {
      "resource_id": 55,
      "text": "Albatta, Alloh iymon keltirganlar va yaxshi amal qilganlarni tagidan anhorlar oqib turgan jannatlarga kiritur. Kufr keltirganlar huzur qilurlar va xuddi chorva hayvonlari yegandek yerlar va do`zax ularning joyidir.<sup foot_note=\"171283\">1</sup>"
    },
    {
      "resource_id": 55,
      "text": "Ko`pgina shaharlar seni chiqargan shaharingdan ko`ra quvvatliroq edi, ularni halok qildik. Bas, ularga nusrat beruvchi yo`qdir.<sup foot_note=\"171284\">1</sup>"
    },
    {
      "resource_id": 55,
      "text": "O`z Robbisidan aniq hujjatga ega bo`lgan shaxs yomon amali o`ziga ziynatli ko`ringan va havoyi nafsiga ergashganlarga o`xshashi mumkinmi?!"
    },
    {
      "resource_id": 55,
      "text": "Taqvodorlarga va'da qilingan jannatning misoli (shuki): ichida aynimagan suvli anhorlari, ta'mi o`zgarmagan sutli anhorlari, ichuvchilarga lazzatbaxsh xamr(sharob)li anhorlari, musaffo asalli anhorlari bor. Ular uchun unda barcha mevalar va o`z Robbilaridan mag`firat bor. (O`shalar) otashda mangu qoluvchi va o`ta qaynoq suv ila sug`orilib, ichaklari titilib ketgan kimsaga o`xsharmi?"
    },
    {
      "resource_id": 55,
      "text": "Va ulardan senga quloq osadiganlari bor. Huzuringdan chiqqanlarida esa, ilm berilganlarga: «Hali nima dedi?» – derlar. Ana o`shalar qalblariga Alloh tamg`a bosganlar va havoyi nafslariga ergashganlardir."
    },
    {
      "resource_id": 55,
      "text": "Hidoyat topganlarning hidoyatini U zot ziyoda qildi va ularga taqvolarini berdi."
    },
    {
      "resource_id": 55,
      "text": "Ular soat(qiyomat)ning birdan kelishidan boshqa narsaga intizor bo`lishayotgani yo`q. Darvoqe, alomatlari kelib ham qoldi. U kelib qolsa, ular qayerdan eslatma olurlar?!<sup foot_note=\"171285\">1</sup>"
    },
    {
      "resource_id": 55,
      "text": "Bas, bilgin: Allohdan o`zga ibodatga sazovor zot yo`q, o`zingning, mo`minlarning va mo`minalarning gunohlari mag`firat qilinishini so`ra. Alloh sizlarning kezar joylaringizni ham, borar joylaringizni ham bilur.<sup foot_note=\"170505\">1</sup>"
    },
    {
      "resource_id": 55,
      "text": "Va iymon keltirganlar: «Biron sura nozil qilinsa edi», derlar. Vaqtiki, muhkam sura nozil qilinib, unda urush zikr qilinsa, qalblarida kasali borlarning senga xuddi jon berayotganning qarashidek qarayotganini ko`rasan."
    },
    {
      "resource_id": 55,
      "text": "Ularga toat va yaxshi so`z yaxshiroqdir, bas, ish jiddiylashganda, Allohga sodiq qolsalar, o`zlariga yaxshi bo`lur edi.<sup foot_note=\"171286\">1</sup>"
    },
    {
      "resource_id": 55,
      "text": "Ehtimol, (iymondan) yuz o`girsangiz, yer yuzida fasod qilib, qardoshlik rishtalarini uzarsiz?!<sup foot_note=\"171287\">1</sup>"
    },
    {
      "resource_id": 55,
      "text": "Ana o`shalarni Alloh la'natladi, ularni kar qildi va ko`zlarini ko`r qildi."
    },
    {
      "resource_id": 55,
      "text": "Qur'onni tadabbur ila o`ylab ko`rmaydilarmi? Yoki qalblarda qulflar bormi?<sup foot_note=\"171288\">1</sup>"
    },
    {
      "resource_id": 55,
      "text": "Albatta, hidoyat ravshan bo`lgandan so`ng ortlariga qaytganlarga shayton ziynatlab ko`rsatadi va ularni o`sha yo`lladi.<sup foot_note=\"171289\">1</sup>"
    },
    {
      "resource_id": 55,
      "text": "Undoq bo`lishligi, albatta, ularning Alloh nozil qilgan narsani xush ko`rmaganlarga: «Sizlarga ba'zi ishlarda itoat qilurmiz», deyishlari sababidandir. Va holbuki, Alloh sir-asrorlarini bilib turibdi.<sup foot_note=\"170506\">1</sup>"
    },
    {
      "resource_id": 55,
      "text": "Farishtalar yuzlariga va ortlariga urib jonlarini olayotganlarida qandoq bo`larkin?!"
    },
    {
      "resource_id": 55,
      "text": "Bunday bo`lishi, albatta, ularning Allohni g`azablantirgan narsaga ergashganlari va Uning roziligini xush ko`rmaganliklari sababidandir. Bas, U zot amallarini habata qildi."
    },
    {
      "resource_id": 55,
      "text": "Qalblarida kasal borlar, Alloh ularning qattiq hasadlarini oshkor qilmas, deb hisoblaydilarmi?!<sup foot_note=\"171290\">1</sup>"
    },
    {
      "resource_id": 55,
      "text": "Agar xohlasak, Biz ularni senga ko`rsatamiz, ta'kidki, sen ularni siymolaridan taniysan, albatta, sen ularni gap ohanglaridan taniysan. Alloh amallaringizni bilib turur.<sup foot_note=\"171291\">1</sup>"
    },
    {
      "resource_id": 55,
      "text": "Va ta'kidki, Biz sizlarni sinarmiz, toki, sizlardan mujohidlarni, sabrlilarni bilsak va xabarlaringizni imtihon etsak.<sup foot_note=\"171292\">1</sup>"
    },
    {
      "resource_id": 55,
      "text": "Albatta, kufr keltirganlar va Allohning yo`lidan to`sganlar hamda hidoyat aniq bo`lgandan so`ng Payg`ambarga qarshi chiqqanlar Allohga hech zarar keltira olmaslar. Va ularning amallarini habata qilur.<sup foot_note=\"171293\">1</sup>"
    },
    {
      "resource_id": 55,
      "text": "Ey, iymon keltirganlar, Allohga itoat eting, Rasulga bo`yinsuning va amallaringizni botil qilmangiz."
    },
    {
      "resource_id": 55,
      "text": "Albatta, kufr keltirganlar va Allohning yo`lidan to`sgan, so`ngra kofir hollarida o`lganlarni Alloh hech-hech mag`firat qilmas."
    },
    {
      "resource_id": 55,
      "text": "Bas, bo`sh kelmanglar va o`zingiz ustun bo`lib turib, yarashga chaqirmanglar. Alloh siz bilan va amallaringizni hech-hech kamaytirmas.<sup foot_note=\"171294\">1</sup>"
    },
    {
      "resource_id": 55,
      "text": "Albatta, bu dunyo hayoti o`yin va ko`ngil xushidir va gar iymon keltirsangiz va taqvo qilsangiz, U zot ajrlaringizni berur va molu dunyolaringizni so`ramas."
    },
    {
      "resource_id": 55,
      "text": "Agar sizdan ularni so`rasa, qiynasa, baxillik qilasizlar va Alloh kek-hiqdlaringizni chiqarur."
    },
    {
      "resource_id": 55,
      "text": "Hoy, sizlar. Anavilar. Allohning yo`lida nafaqa qilishga chaqirilsangiz, bas, ba'zilaringiz baxillik qilursizlar. Va kim baxillik qilsa, albatta, o`ziga baxillik qilur. Va, holbuki, Alloh boy, sizlar kambag`alsizlar. Va agar siz yuz o`girib ketsangiz, sizdan boshqa qavmni o`rningizga keltirur, ular esa sizlarga o`xshagan bo`lmaslar.<sup foot_note=\"170507\">1</sup>"
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "47" }
  }
}
