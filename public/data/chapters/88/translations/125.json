{
  "translations": [
    {
      "resource_id": 125,
      "text": "Ṣebí ọ̀rọ̀ nípa ohun tó máa bo ẹ̀dá mọ́lẹ̀ ti dé ọ̀dọ̀ rẹ?"
    },
    {
      "resource_id": 125,
      "text": "Àwọn ojú kan yóò wálẹ̀ (ní ti ìyẹpẹrẹ) ní ọjọ́ yẹn."
    },
    { "resource_id": 125, "text": "Wọ́n ṣe iṣẹ́ àṣekúdórógbó (ni nílé ayé)." },
    {
      "resource_id": 125,
      "text": "Wọ́n sì máa wọ inú Iná tó gbóná janjan (ní ọ̀run)."
    },
    {
      "resource_id": 125,
      "text": "Wọ́n sì máa fún (wọn) ní omi ìṣẹ́lẹ̀rú gbígbóná mu."
    },
    {
      "resource_id": 125,
      "text": "Kò sí oúnjẹ kan fún wọn àyàfi igi ẹlẹ́gùn-ún gbígbẹ."
    },
    {
      "resource_id": 125,
      "text": "Kò níí mú wọn sanra. Kò sì níí rọ̀ wọ́n lọ́rọ̀ nínú ebi."
    },
    {
      "resource_id": 125,
      "text": "Àwọn ojú kan yó sì kún fún ìgbádùn ní ọjọ́ yẹn"
    },
    { "resource_id": 125, "text": "nítorí pé (ó) yọ́nú sí (ẹ̀san) iṣẹ́ rẹ̀." },
    { "resource_id": 125, "text": "(Ó máa) wà nínú Ọgbà Ìdẹ̀ra gíga." },
    { "resource_id": 125, "text": "Wọn kò níí gbọ́ ìsọkúsọ nínú rẹ̀." },
    { "resource_id": 125, "text": "Omi ìṣẹ́lẹ̀rú tó ń ṣàn wà nínú rẹ̀." },
    { "resource_id": 125, "text": "Àwọn ibùsùn tí wọ́n gbé sókè wà nínú rẹ̀," },
    {
      "resource_id": 125,
      "text": "àti àwọn ife ìmumi tí wọ́n gbé kalẹ̀ (sí àrọ́wọ́tó wọn),"
    },
    { "resource_id": 125, "text": "àti àwọn ìrọ̀rí tí wọ́n tò sí ẹ̀gbẹ́ ara wọn," },
    { "resource_id": 125, "text": "àti àwọn ìtẹ́ àtẹ́ẹ̀ká." },
    {
      "resource_id": 125,
      "text": "Nítorí náà, ṣé wọn kò wòye sí ràkúnmí, bí A ti ṣẹ̀dá rẹ̀ ni;"
    },
    { "resource_id": 125, "text": "àti sánmọ̀, bí A ti ṣe gbé e sókè;" },
    {
      "resource_id": 125,
      "text": "àti àpáta, bí A ti ṣe gbé e nàró (sínú ilẹ̀);"
    },
    { "resource_id": 125, "text": "àti ilẹ̀, bí A ti ṣe tẹ́ ẹ sílẹ̀ pẹrẹsẹ?" },
    {
      "resource_id": 125,
      "text": "Nítorí náà, ṣèrántí. Ìwọ kúkú ni olùṣèràntí."
    },
    { "resource_id": 125, "text": "Ìwọ kì í ṣe ajẹni-nípá lórí wọn" },
    {
      "resource_id": 125,
      "text": "àfi ẹni tí ó bá pẹ̀yìndà (sí òdodo), tí ó sì ṣàì gbàgbọ́."
    },
    { "resource_id": 125, "text": "Allāhu sì máa jẹ ẹ́ níyà tó tóbi jùlọ." },
    { "resource_id": 125, "text": "Dájúdájú ọ̀dọ̀ Wa ni àbọ̀ wọn wà." },
    {
      "resource_id": 125,
      "text": "Lẹ́yìn náà, dájúdájú Àwa l’A máa ṣe ìṣírò-iṣẹ́ wọn."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "88" }
  }
}
