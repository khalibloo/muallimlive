{
  "translations": [
    {
      "resource_id": 39,
      "text": "Sudahkah sampai kepadamu (wahai Muhammad) perihal hari kiamat yang huru-haranya meliputi?"
    },
    {
      "resource_id": 39,
      "text": "Muka (orang-orang yang kafir) pada hari itu tunduk kerana merasa hina,"
    },
    {
      "resource_id": 39,
      "text": "Mereka menjalankan kerja yang berat lagi berpenat lelah,"
    },
    {
      "resource_id": 39,
      "text": "Mereka tetap menderita bakaran neraka yang amat panas (membakar), -"
    },
    {
      "resource_id": 39,
      "text": "Mereka diberi minum dari matair yang menggelegak panasnya."
    },
    {
      "resource_id": 39,
      "text": "Tiada makanan bagi mereka (di situ) selain dari pokok-pokok yang berduri,"
    },
    {
      "resource_id": 39,
      "text": "Yang tidak menggemokkan, dan tidak pula dapat menghilangkan sedikit kelaparan pun."
    },
    {
      "resource_id": 39,
      "text": "(Sebaliknya) muka (orang-orang yang beriman) pada hari itu berseri-seri,"
    },
    {
      "resource_id": 39,
      "text": "Berpuas hati dengan balasan amal usahanya (yang baik yang telah dikerjakannya di dunia), -"
    },
    {
      "resource_id": 39,
      "text": "(Mereka tinggal menetap) di dalam Syurga tinggi (tempat kedudukannya darjatnya),"
    },
    {
      "resource_id": 39,
      "text": "Mereka tidak mendengar di situ sebarang perkataan yang sia-sia,"
    },
    {
      "resource_id": 39,
      "text": "Di dalam Syurga itu ada matair yang mengalir,"
    },
    {
      "resource_id": 39,
      "text": "Di situ juga ada pelamin-pelamin (berhias) yang tinggi (tempatnya),"
    },
    {
      "resource_id": 39,
      "text": "Dan piala-piala minuman yang disediakan (untuk mereka),"
    },
    {
      "resource_id": 39,
      "text": "Dan bantal-bantal yang teratur (untuk mereka berbaring atau bersandar),"
    },
    { "resource_id": 39, "text": "Serta hamparan-hamparan yang terbentang." },
    {
      "resource_id": 39,
      "text": "(Mengapa mereka yang kafir masih mengingkari akhirat) tidakkah mereka memperhatikan keadaan unta bagaimana ia diciptakan?"
    },
    {
      "resource_id": 39,
      "text": "Dan keadaan langit bagaimana ia ditinggikan binaannya.?"
    },
    {
      "resource_id": 39,
      "text": "Dan keadaan gunung-ganang bagaimana ia ditegakkan?"
    },
    { "resource_id": 39, "text": "Dan keadaan bumi bagaimana ia dihamparkan?" },
    {
      "resource_id": 39,
      "text": "Oleh itu berikanlah sahaja peringatan (wahai Muhammad, kepada manusia, dan janganlah berdukacita kiranya ada yang menolaknya), kerana sesungguhnya engkau hanyalah seorang Rasul pemberi ingatan;"
    },
    {
      "resource_id": 39,
      "text": "Bukanlah engkau seorang yang berkuasa memaksa mereka (menerima ajaran Islam yang engkau sampaikan itu)."
    },
    {
      "resource_id": 39,
      "text": "Akan tetapi sesiapa yang berpaling (dari kebenaran) serta ia kufur ingkar, -"
    },
    {
      "resource_id": 39,
      "text": "Maka Allah akan menyeksanya dengan azab seksa yang sebesar-besarnya."
    },
    {
      "resource_id": 39,
      "text": "Sesungguhnya kepada Kamilah kembalinya mereka,"
    },
    {
      "resource_id": 39,
      "text": "Selain dari itu, sesungguhnya tanggungan Kamilah soal menghitung amal mereka."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "88" }
  }
}
