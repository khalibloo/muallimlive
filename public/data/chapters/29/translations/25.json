{
  "translations": [
    { "resource_id": 25, "text": "Elif-lam-mim." },
    {
      "resource_id": 25,
      "text": "Zar misle ljudi da će ako govore: \"Mi vjerujemo!\" biti ostavljeni a da iskušavani neće biti?!"
    },
    {
      "resource_id": 25,
      "text": "A mi smo iskušavali i one prije njih, pa će Allah, sigurno, znati one koji govore istinu i one koji lažu."
    },
    {
      "resource_id": 25,
      "text": "Zar misle oni koji zla djela rade daće Nama umaći?! Loše li je ono što prosuđuju!"
    },
    {
      "resource_id": 25,
      "text": "A ko se nada susretu s Allahom, pa od Allaha određeno vrijeme će doći, a On je Svečujući i Sveznajući!"
    },
    {
      "resource_id": 25,
      "text": "A onaj ko se bori - bori se samo za sebe, doista, Allah je neovisan od svih svjetova."
    },
    {
      "resource_id": 25,
      "text": "Preći ćemo, doista, preko loših postupaka onih koji vjeruju i dobra djela čine i prema onom boljem što su radili sigurno ćemo ih nagraditi."
    },
    {
      "resource_id": 25,
      "text": "I Mi smo svakog čovjeka zadužili da čini dobro roditeljima svojim. Ali, ako se oni oko tebe budu trudili kako bi Meni bilo šta pridružio, o čemu ti nemaš znanja, onda im se ne pokoravaj. Meni ćete se vratiti, pa ću vas Ja o onome što ste radili obavijestiti."
    },
    {
      "resource_id": 25,
      "text": "One koji vjeruju i dobra djela čine sigurno ćemo među one koji su dobri uvrstiti."
    },
    {
      "resource_id": 25,
      "text": "Ima ljudi koji govore: \"Vjerujemo u Allaha!\", a kad neki od njih radi Allaha bude na muke stavljen, on drži da je iskušenje od ljudi isto kao i Allahova kazna. A ako pobjeda dođe od Gospodara tvoga, sigurno će oni reći: \"Bili smo uz vas!\" A zar Allah ne zna najbolje ono što je u grudima svačijim?"
    },
    {
      "resource_id": 25,
      "text": "Allah će sigurno znati one koji vjeruju i sigurno će znati one koji su dvolični."
    },
    {
      "resource_id": 25,
      "text": "Oni koji ne vjeruju govore onima koji vjeruju: \"Slijedite naš put, a mi ćemo nositi grijehe vaše!\", a ne bi ponijeli nijedan grijeh njihov. Oni su, zaista, lažljivci."
    },
    {
      "resource_id": 25,
      "text": "A sigurno će vlastite terete i terete onih koje su u zabludu odveli nositi, i sigurno će za ono što su izmišljali na Kijametskom danu odgovarati."
    },
    {
      "resource_id": 25,
      "text": "Mi  smo Nuha narodu njegovu poslali i on je među njima ostao hiljadu, manje pedeset, godina, pa ih je potom zadesio potop, a bili su zulumćari."
    },
    {
      "resource_id": 25,
      "text": "I Mi smo njega i one što su bili u lađi - spasili, i znakom je svjetovima učinili."
    },
    {
      "resource_id": 25,
      "text": "A sjeti se i Ibrahima, kad je rekao narodu svome: \"Allahu ibadet činite i Njega se bojte, to vam je bolje, ako znate!\""
    },
    {
      "resource_id": 25,
      "text": "Vi, mimo Allaha, kumire obožavate i laži smišljate. Oni koje vi, mimo Allaha, obožavate ne mogu vas nikakvom opskrbom opskrbiti; vi opskrbu od Allaha tražite i Njemu ibadet činite i Njemu zahvalni budite! Njemu ćete se vratiti."
    },
    {
      "resource_id": 25,
      "text": "A ako vi poričete, pa već su narodi prije vas poricali; a poslanik je jedino dužan da jasno obznani. \""
    },
    {
      "resource_id": 25,
      "text": "Zar oni ne vide kako Allah započinje stvaranje?! On će to opet učiniti; Allahu je to, zaista, lahko."
    },
    {
      "resource_id": 25,
      "text": "Reci: \"Putujte po Zemlji pa da vidite kako je On započeo stvaranje! Potom će Allah stvaranje ponoviti. Allah, zaista, nad svime ima moć.\""
    },
    {
      "resource_id": 25,
      "text": "On patnji podvrgava onoga koga On hoće i milost ukazuje onome kome On hoće, Njemu ćete biti vraćeni."
    },
    {
      "resource_id": 25,
      "text": "A vi nećete umaći ni na Zemlji ni na nebu, i nemate, mimo Allaha, ni pomagača ni zaštitnika."
    },
    {
      "resource_id": 25,
      "text": "A oni koji ne vjeruju u Allahove ajete i znakove i u susret s Njim - to su oni koji su izgubili nadu u Moju milost i to su oni kojima pripada patnja bolna."
    },
    {
      "resource_id": 25,
      "text": "Odgovor naroda njegova bijaše samo to što rekoše: \"Ubijte ga ili ga spalite!\", ali, Allah ga je iz vatre izbavio. U tome su, zaista, znakovi za narod koji vjeruje."
    },
    {
      "resource_id": 25,
      "text": "\"Vi ste\", reče on, \"mimo Allaha kumire prihvatili da biste u životu dunjalučkom međusobne prijateljske odnose održavali, a poslije, na Kijametskom danu, jedni drugih ćete se odricati i jedni druge ćete proklinjati, Vatra će vaše boravište biti, i vi nikakvih pomagača nećete imati.\""
    },
    {
      "resource_id": 25,
      "text": "I Lut mu jedini povjerova! A Ibrahim reče: \"Ja se, uistinu, selim Gospodaru svome. On je, baš, Silni i Mudri.\""
    },
    {
      "resource_id": 25,
      "text": "I Mi smo mu Ishaka i Jakuba podarili i među potomcima njegovim vjerovjesništvo i Knjigu dali; njemu smo na dunjaluku njegovu nagradu dali, a na Ahiretu će, doista, jedan od dobrih biti."
    },
    {
      "resource_id": 25,
      "text": "I sjeti se Luta. Kada narodu svome reče: \"Vi činite takav razvrat kakav prije vas niko od svih svjetova nije činio:"
    },
    {
      "resource_id": 25,
      "text": "s muškarcima općite, po drumovima presrećete i na sastajalištima svojim ono što je odvratno činite.\" A odgovor naroda njegova bijaše samo to što rekoše: \"Učini da nas Allahova kazna stigne ako si od onih koji istinu govore!\""
    },
    {
      "resource_id": 25,
      "text": "\"Gospodaru moj\", reče on, \"pomozi mi protiv naroda koji nered čini!\""
    },
    {
      "resource_id": 25,
      "text": "I kad izaslanici Naši Ibrahimu radosnu vijest donesoše, rekoše: \"Mi ćemo uništiti stanovnike onoga naselja! Njegovi stanovnici zaista su zulumćari! \""
    },
    {
      "resource_id": 25,
      "text": "\"U njemu je Lut'', reče Ibrahim. \"Mi dobro znamo ko je u njemu\", rekoše oni, \"mi ćemo njega i porodicu njegovu spasiti, osim žene njegove. Ona će ostati s onima koji će kaznu iskusiti.\""
    },
    {
      "resource_id": 25,
      "text": "I kad izaslanici Naši dođoše Lutu, on se zbog njih sneveseli i uznemiri. \"Ne boj se i ne brini se\", rekoše oni, \"mi ćemo tebe i porodicu spasiti, osim žene tvoje, ona će ostati s onima koji će kaznu iskusiti."
    },
    {
      "resource_id": 25,
      "text": "A na stanovnike ovog grada spustit ćemo strašnu kaznu s neba zbog toga što su buntovni bili."
    },
    {
      "resource_id": 25,
      "text": "I od njega smo ostavili jasan znak ljudima koji razumiju.\""
    },
    {
      "resource_id": 25,
      "text": "A u Medjen poslasmo brata njihova Šuajba: \"O narode moj\", govorio je on, \"Allahu ibadet činite, i Posljednjem danu se nadajte, i ne činite zlo po Zemlji nered praveći!\""
    },
    {
      "resource_id": 25,
      "text": "Ali mu oni ne povjerovaše, pa ih zadesi strašan potres i oni u svojoj domovini osvanuše mrtvi, nepomični."
    },
    {
      "resource_id": 25,
      "text": "A i Ada i Semuda - ostaci domova njihovih vidljivi su vam - a šejtan im je lijepim postupke njihove predočio, pa ih, od Pravog puta odvratio, a oni su razumni bili."
    },
    {
      "resource_id": 25,
      "text": "I Karuna i faraona i Hamana: Musa im je jasne dokaze donio, ali su se oni na Zemlji oholili i nisu mogli umaći,"
    },
    {
      "resource_id": 25,
      "text": "i sve smo prema grijesima njihovim kaznili: na neke vjetar pun pijeska poslali, a neke strašnim glasom uništili, neke u zemlju utjerali, a neke potopili. Allah im nije zulum učinio, sami su sebi zulum nanijeli"
    },
    {
      "resource_id": 25,
      "text": "Oni koji, mimo Allaha, zaštitnike uzimaju slični su pauku koji sebi isplete kuću, a najslabija kuća, zasigurno, je paukova kuća, kad bi samo znali."
    },
    {
      "resource_id": 25,
      "text": "Allah, zaista, zna sve ono što oni mimo Njega zazivaju, a On je Silni i Mudri."
    },
    {
      "resource_id": 25,
      "text": "To su primjeri koje Mi ljudima navodimo, ali ih samo učeni razumiju."
    },
    {
      "resource_id": 25,
      "text": "Allah je nebesa i Zemlju s Istinom stvorio; u tome je, zaista, znak za vjernike."
    },
    {
      "resource_id": 25,
      "text": "Kazuj Knjigu koja ti se objavljuje i obavljaj namaz - namaz, zaista, odvraća od razvrata i od svega što je ružno; a Allahov spomen na vas veći je od vašeg spomena na Njega! A Allah zna šta činite!"
    },
    {
      "resource_id": 25,
      "text": "I sa sljedbenicima Knjige raspravljajte samo na najljepši način - osim onih među njima koji su zulum učinili - i recite: \"Mi vjerujemo u ono što se objavljuje nama i u ono što je objavljeno vama, a naš Bog i vaš Bog - jedan je i Njemu smo mi predani!\""
    },
    {
      "resource_id": 25,
      "text": "Tako isto i tebi objavljujemo Knjigu, a neki od onih kojima smo već dali Knjigu-i u nju vjeruju, a i među ovima ima onih koji u nju vjeruju, a ajete i dokaze Naše samo nevjernici negiraju."
    },
    {
      "resource_id": 25,
      "text": "Ti prije nje nijednu knjigu nisi čitao, a nisi je ni desnom rukom svojom pisao, inače, posumnjali bi oni što laži govore."
    },
    {
      "resource_id": 25,
      "text": "Međutim, on - Kur'an je sačinjen od ajeta jasnih; u grudima su onih kojima je znanje dato, a Naše ajete samo zulumćari negiraju,"
    },
    {
      "resource_id": 25,
      "text": "i govore: \"Zašto mu od Gospodara njegova nisu neki znaci poslani?\" Reci: \"Znaci su jedino u Allaha, a ja sam samo upozoritelj jasni.\""
    },
    {
      "resource_id": 25,
      "text": "A zar im nije dosta to što Mi tebi objavljujemo Knjigu koja im se kazuje: u njoj je, doista, milost i pouka ljudima koji vjeruju."
    },
    {
      "resource_id": 25,
      "text": "Reci: \"Allah je dovoljan svjedok meni i vama; On zna sve što je na nebesima i na Zemlji. A oni koji u laž vjeruju, a u Allaha ne vjeruju, oni su baš gubitnici.\""
    },
    {
      "resource_id": 25,
      "text": "Oni traže od tebe da ih što prije stigne kazna. A da nije određenog roka, kazna bi im došla, a doći će im, sigurno, iznenada, a oni je neće predosjetiti."
    },
    {
      "resource_id": 25,
      "text": "Oni traže od tebe da ih što prije stigne kazna, a Džehennem će sigurno sve nevjernike skoliti"
    },
    {
      "resource_id": 25,
      "text": "na Dan kad ih patnja i odozgo i odozdo obuzme, a On rekne: \"Iskusite ono što ste radili!\""
    },
    {
      "resource_id": 25,
      "text": "O robovi Moji koji vjerujete, Moja je Zemlja prostrana, zato samo Meni ibadet činite!"
    },
    {
      "resource_id": 25,
      "text": "Svaka duša smrt će okusiti, a onda ćete Nama biti vraćeni."
    },
    {
      "resource_id": 25,
      "text": "I One koji budu vjerovali i dobra djela činili smjestit ćemo u džennetske odaje, ispod njih rijeke teku, u njima će vječno boraviti. Divna li će biti nagrada onima koji su se trudili,"
    },
    {
      "resource_id": 25,
      "text": "onima koji su strpljivi bili i u Gospodara Svoga se uzdali!"
    },
    {
      "resource_id": 25,
      "text": "A koliko ima živih bića koja ne mogu skupljati opskrbu sebi, Allah ih opskrbljuje, a i vas! On je Svečujući i Svevideći."
    },
    {
      "resource_id": 25,
      "text": "A da ih upitaš: \"Ko je nebesa i Zemlju stvorio i ko je Sunce i Mjesec potčinio?\", sigurno bi rekli: \"Allah!\", pa kuda se onda odmeću!?"
    },
    {
      "resource_id": 25,
      "text": "Allah u izobilju daje opskrbu onome kome hoće od robova Svojih, a i uskraćuje kome hoće: Allah, zaista, zna sve."
    },
    {
      "resource_id": 25,
      "text": "A ako ih upitaš: \"Ko s neba spušta vodu i njom mrtvu Zemlju oživljava?\", sigurno će reći: \"Allah!\", a ti reci: \"Hvala Allahu!\", ali većina njih ne razumije."
    },
    {
      "resource_id": 25,
      "text": "Ovaj život dunjalučki nije ništa drugo do zabava i igra, a samo Dom ahiretski - to je život pravi, kad bi oni samo znali!"
    },
    {
      "resource_id": 25,
      "text": "Kad se u lađe ukrcaju, Allaha mole, iskreno Mu se predajući, a kada ih On do kopna dovede, odjednom druge Njemu ravnim smatraju"
    },
    {
      "resource_id": 25,
      "text": "da bi poricali ono što im Mi dajemo, i da bi uživali. A znat će oni!"
    },
    {
      "resource_id": 25,
      "text": "Zar ne vide da smo Harem sigurnim učinili, dok se ljude oko njih otima i pljačka?! Zar u laž vjeruju, a Allahove blagodati poriču?!"
    },
    {
      "resource_id": 25,
      "text": "Ima li onda većeg zulumćara od onoga koji o Allahu izmišlja laži ili poriče Istinu koja mu dolazi?!  Zar nevjernicima nije boravište u Džehennemu?!"
    },
    {
      "resource_id": 25,
      "text": "One koji se budu radi Nas borili, Mi ćemo, sigurno, putevima Našim uputiti, a Allah je, zaista, s onima koji dobra djela čine!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "29" }
  }
}
