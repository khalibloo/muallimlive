{
  "translations": [
    { "resource_id": 112, "text": "Elif Lâm Mîm." },
    {
      "resource_id": 112,
      "text": "İnsanlar “İman ettik” demekle, bir imtihana tabi tutulmadan bırakılacaklarını mı sanıyorlar?"
    },
    {
      "resource_id": 112,
      "text": "Biz, onlardan öncekilerini de imtihan ettik. Allah, elbette doğru olanları bilir. Ve elbette yalancıları da bilir."
    },
    {
      "resource_id": 112,
      "text": "Yoksa kötülük yapanlar bizden kaçabileceklerini mi/kurtulacaklarını mı sanıyorlar? Ne kötü hüküm veriyorlar."
    },
    {
      "resource_id": 112,
      "text": "Kim Allah’a kavuşmayı umarsa, şüphesiz Allah’ın belirlediği süre gelecektir. O herşeyi işitendir, bilendir."
    },
    {
      "resource_id": 112,
      "text": "Kim, cihat ederse ancak kendisi için cihat eder. Şüphesiz Allah, alemlerden müstağnidir."
    },
    {
      "resource_id": 112,
      "text": "İman edip salih ameller işleyenlerin kötülüklerini elbette örteceğiz ve onları yapmakta oldukları amellerin en güzeli ile ödüllendireceğiz."
    },
    {
      "resource_id": 112,
      "text": "İnsana, anne ve babasına iyi davranmasını emrettik. Eğer (anne-baban) seni, hakkında hiç bir bilgin olmayan şeyi bana şirk koşman için zorlarlarsa, o zaman onlara itaat etme! Dönüşünüz banadır. İşte o zaman size yapmış olduğunuz amelleri haber vereceğim."
    },
    {
      "resource_id": 112,
      "text": "İman edenleri ve salih ameller işleyenleri elbette salih kimselerin arasına katacağız."
    },
    {
      "resource_id": 112,
      "text": "İnsanlardan “Allah’a iman ettik” deyip, O’nun uğrunda bir eza gördükleri zaman, insanların eziyetini Allah’ın azabıyla bir tutanlar vardır. Rabbinden bir yardım gelecek olursa, hemen “Biz sizinle beraberdik” derler. Allah, herkesin kalbinde ne olduğunu en iyi bilen değil mi?"
    },
    {
      "resource_id": 112,
      "text": "Allah, elbette iman edenleri biliyor ve elbette münafıkları da biliyor."
    },
    {
      "resource_id": 112,
      "text": "Kâfirler, müminlere derler ki: Bizim yolumuza uyun, sizin günahınızı da biz taşıyalım. Onların günahlarından hiçbir şey taşıyacak değillerdir. Onlar, yalancıdırlar."
    },
    {
      "resource_id": 112,
      "text": "Onlar, kendi yüklerini ve kendi yükleriyle beraber başka yükleri de taşırlar. Kıyamet günü de uydurduklarından sorguya çekilirler."
    },
    {
      "resource_id": 112,
      "text": "Nuh’u kavmine göndermiştik. Onların arasında bin seneden elli sene eksik yaşadı. Sonunda, zalimlik ederlerken onları yakaladık."
    },
    {
      "resource_id": 112,
      "text": "Nuh’u ve gemide bulunanları kurtardık; bunu insanlığa bir ayet/ibret kıldık."
    },
    {
      "resource_id": 112,
      "text": "Hani İbrahim de kavmine şöyle demişti: Allah’a ibadet edin ve O’ndan sakının! Eğer bilirseniz bu sizin için daha hayırlıdır."
    },
    {
      "resource_id": 112,
      "text": "Siz, Allah’ın dışında putlara ibadet ediyorsunuz ve yalan uydurup duruyorsunuz. Allah’tan başka ibadet ettikleriniz sizler için bir rızka malik değiller, rızkı Allah katında arayın. O’na ibadet edin ve O’na şükredin. O’na döndürüleceksiniz."
    },
    {
      "resource_id": 112,
      "text": "Eğer yalanlarsanız, sizden önceki toplumlar da yalanlamışlardı. Peygamberin görevi apaçık tebliğden başka bir şey değildir."
    },
    {
      "resource_id": 112,
      "text": "Onlar Allah'ın ilk olarak nasıl (yoktan) yarattığını, sonra da onu tekrardan (ölümden sonra bir daha) yarattığını görmüyorlar mı? Bu, Allah için çok kolaydır."
    },
    {
      "resource_id": 112,
      "text": "De ki: Yeryüzünde gezin ve ilk olarak (Allah'ın) nasıl yarattığına bir bakın. Sonra Allah, (ebedi olan) son yaratmayı da var edecektir. Kuşkusuz, Allah’ın her şeye gücü yeter."
    },
    {
      "resource_id": 112,
      "text": "O dilediğine azap eder, dilediğine rahmet eder. O’na döndürüleceksiniz."
    },
    {
      "resource_id": 112,
      "text": "Siz ne yeryüzünde, ne de gökte (Allah'ı) aciz bırakamazsınız. Sizin Allah’tan başka veliniz de, yardımcınız da yoktur."
    },
    {
      "resource_id": 112,
      "text": "Allah’ın ayetlerini ve O’nunla buluşmaya küfredenler, onlar benim rahmetimden ümitlerini kesmiş olanlardır. İşte bunlar için çok acı bir azap vardır."
    },
    {
      "resource_id": 112,
      "text": "İbrahim’in kavminin cevabı: \"Onu öldürün veya onu ateşte yakın!\" demekten başka birşey olmadı. Allah ise onu ateşten kurtardı. İşte bunda iman eden bir toplum için ayetler vardır."
    },
    {
      "resource_id": 112,
      "text": "ibrahim şöyle demişti: Siz, sırf aranızdaki dünya hayatına has sevgi uğruna Allah'ı bırakıp birtakım putlar edindiniz Sonra kıyamet günü birbirinizi inkar edecek ve birbirinize lanet edeceksiniz. Barınağınız ateştir. Sizin için hiç bir yardımcı da yoktur."
    },
    {
      "resource_id": 112,
      "text": "Lut da İbrahim’e iman etmişti. Ben, Rabbime hicret ediyorum. Çünkü O, güçlüdür, Hakim'dir, demişti."
    },
    {
      "resource_id": 112,
      "text": "İbrahim’e, İshak ve Yakub’u bağışladık; soyuna peygamberlik ve kitap verdik. O’na dünyada mükâfatını verdik. O, ahirete de salihlerdendir."
    },
    {
      "resource_id": 112,
      "text": "Lut, kavmine şöyle demişti: Siz, alemler içinde hiçbirinin sizden önce yapmadığı bir fuhşu işliyorsunuz."
    },
    {
      "resource_id": 112,
      "text": "Siz erkeklere yanaşıyor, yol kesiyor ve toplandığınız yerlerde kötü şeyler yapıyorsunuz, öyle mi? Kavminin cevabı ise: Eğer doğru söyleyenlerden isen, haydi bize Allah’ın azabını getir, demekten başka birşey değildi."
    },
    {
      "resource_id": 112,
      "text": "Lut: Rabbim, fesatçı kavme karşı bana yardım et! dedi."
    },
    {
      "resource_id": 112,
      "text": "Elçilerimiz, müjde ile İbrahim’e geldikleri zaman: Biz, şu beldeyi helak edeceğiz. Çünkü oranın halkı zalimdir, dediler."
    },
    {
      "resource_id": 112,
      "text": "İbrahim:Fakat orada Lut var, dedi. Biz, orada kimin olduğunu daha iyi biliyoruz. Onu ve ailesini kurtaracağız, karısı hariç. O geride kalanlardandır"
    },
    {
      "resource_id": 112,
      "text": "Elçilerimiz Lut’a geldiklerinde, onlar sebebiyle endişelenmiş ve içi daralmıştı. Korkma ve üzülme! dediler. Biz, seni ve aileni kurtaracağız. Geride kalanlardan olan karın hariç."
    },
    {
      "resource_id": 112,
      "text": "Biz, bu belde halkına, yoldan saptıkları için gökten bir azap indirecek olanlarız."
    },
    {
      "resource_id": 112,
      "text": "Akleden bir toplum için, oradan bir apaçık ayet/işaret bıraktık."
    },
    {
      "resource_id": 112,
      "text": "Medyen’e de kardeşleri Şuayb’i gönderdik: Ey kavmim, dedi. Yalnızca Allah’a ibadet edin ve ahiret gününü arzulayın. Yeryüzünde bozgunculuk yapıp kargaşa çıkarmayın!"
    },
    {
      "resource_id": 112,
      "text": "Ama onu yalanladılar, bunun üzerine onları korkunç bir sarsıntı yakaladı ve oldukları yerde diz üstü çöküp kaldılar."
    },
    {
      "resource_id": 112,
      "text": "Ad ve Semud kavimlerini (helak ettik). Onların meskenlerinden bu apaçık size belli olmuştur. Şeytan, onlara yaptıklarını güzel göstermiş ve onları (hak) yoldan alı koymuştur. Oysa onlar basiret sahibi kimselerdi."
    },
    {
      "resource_id": 112,
      "text": "Karun'u, Firavun’u ve Haman’ı (helak etti.) Musa, onlara apaçık delillerle gelmişti. Fakat yeryüzünde büyüklendiler. Onlar kaçıp kurtulamazlar. Onlardan her birini günahı sebebiyle yakaladık."
    },
    {
      "resource_id": 112,
      "text": "Onlardan kiminin üzerine taş savuran kasırga gönderdik. Kimini bir çığlık yakaladı. Kimini de yerin dibine geçirdik, kimini de suda boğduk. Allah, onlara zulmetmiyordu, fakat onlar kendilerine zulmediyorlardı."
    },
    {
      "resource_id": 112,
      "text": "Allah’tan başka veliler edinenlerin durumu kendine bir ev yapan örümceğe benzer. Evlerin en çürüğü örümceğin evidir. Keşke bilselerdi"
    },
    {
      "resource_id": 112,
      "text": "Allah, kendi dışında hangi şeye dua/ibadet etmekte olduklarını şüphesiz bilmektedir. O çok güçlüdür, Hakim'dir."
    },
    {
      "resource_id": 112,
      "text": "İşte, insanlar için verdiğimiz örnekler, ama onları alimlerden başkası anlamaz."
    },
    {
      "resource_id": 112,
      "text": "Allah, gökleri ve yeri hak /adaletle yarattı. İman edenler için bunda bir ayet/işaret vardır."
    },
    {
      "resource_id": 112,
      "text": "Sana vahyolunan kitabı oku! Namazı ikame et. Çünkü namaz, fuhşiyattan ve kötülükten alıkor. Allah’ı (namazda ve dışında) zikretmek (ibadetlerin) en büyüğüdür. Elbette Allah, yaptıklarınızı bilir."
    },
    {
      "resource_id": 112,
      "text": "Kitap ehli ile en güzel şekilde mücadele et. Ancak onlardan zalim olanlar hariç. Onlara şöyle deyin:Bize indirilene de, size indirilene de iman ettik. Bizim ilahımız da sizin ilahınız da birdir. Biz ona teslim olanlarız."
    },
    {
      "resource_id": 112,
      "text": "İşte sana böyle bir kitap indirdik. Kendilerine kitap verilenler ona iman ederler. Bunlardan (Araplar'dan) da ona iman edenler vardır. Ayetlerimizi ancak kâfirler inatla inkar ederler."
    },
    {
      "resource_id": 112,
      "text": "Daha önce sen, hiç bir kitap okumuş değildin. Onu sağ elinle de yazmıyordun. Öyle olsaydı, batılcılar şüphe ederlerdi."
    },
    {
      "resource_id": 112,
      "text": "Hayır! O, bilgi verilen kimselerin gönüllerinde olan apaçık belgelerdir. Ayetlerimizi zalimlerden başkası inatla inkar etmezler."
    },
    {
      "resource_id": 112,
      "text": "O’na, Rabbi katındanayetler/mucizeler indirmeli değil miydi? dediler. De ki: Ayetler/ Mucizeler sadece Allah’ın katındandır. Ben, yalnızca apaçık bir uyarıcıyım!"
    },
    {
      "resource_id": 112,
      "text": "Kendilerine okunmakta olan Kitab'ı sana indirmiş olmamız, onlara yeterli değil mi? Çünkü onda iman eden bir toplum için rahmet ve öğüt vardır."
    },
    {
      "resource_id": 112,
      "text": "De ki: Benimle sizin aranızda şahit olarak Allah yeter. O, göklerde ve yerde olanı bilir. Batıla iman edenler ve Allah’a küfredenler ise, işte onlar, hüsrana uğrayacak olanlardır."
    },
    {
      "resource_id": 112,
      "text": "Senden acele azap istiyorlar. Eğer belirlenmiş bir süre olmasaydı elbette onlara hemen azap geliverirdi. Azap onlara haberleri olmadıkları bir sırada ansızın gelecektir."
    },
    {
      "resource_id": 112,
      "text": "Senden azabın acele gelmesini istiyorlar. Oysa, Cehennem kâfirleri çepeçevre kuşatacaktır."
    },
    {
      "resource_id": 112,
      "text": "Azap onları üstlerinden ve ayaklarının altından bürüdüğü gün, (Allah) yaptığınız amellerin (cezasını) tadın, der."
    },
    {
      "resource_id": 112,
      "text": "Ey iman eden kullarım! Benim arzım geniştir. Öyleyse yalnız bana ibadet edin."
    },
    {
      "resource_id": 112,
      "text": "Her nefis ölümü tadacaktır. Sonra da bize döndürüleceksiniz."
    },
    {
      "resource_id": 112,
      "text": "İman edenleri ve salih amellerde bulunanları altlarından ırmaklar akan cennetin yüksek konaklara yerleştireceğiz. Orada ebedi kalacaklar. (Böyle iyi) Amellerde bulunanların mükâfatı ne güzel."
    },
    {
      "resource_id": 112,
      "text": "Onlar, sabredenler ve yalnızca Rab’lerine tevekkül edenlerdir."
    },
    {
      "resource_id": 112,
      "text": "Nice canlılar var ki, rızıkını kendi yüklenmemiştir. Onlara rızık veren Allah'tır, sizi de. O, her şeyi işitendir, bilendir."
    },
    {
      "resource_id": 112,
      "text": "Eğer onlara: Gökleri ve yeri kim yarattı? Güneşe ve Ay'a kim boyun eğdirdi? diye sorsan, elbette: Allah! derler. De ki: O halde (iman etmekten) nasıl çevrilip döndürülüyorlar?"
    },
    {
      "resource_id": 112,
      "text": "Allah kullarından dilediğinin rızkını genişletir, dilediğininkini de daraltır. Allah’ın her şeyi bilendir."
    },
    {
      "resource_id": 112,
      "text": "Onlara: Gökten su indirip, onunla ölmüş/kurumuş olan yeryüzüne hayat veren kimdir? diye sorsan, “Allah!” derler. De ki: Hamd Allah’adır. Oysa, onların çoğu akletmezler."
    },
    {
      "resource_id": 112,
      "text": "Bu dünya hayatı, bir eğlence ve bir oyundan başka bir şey değildir. Ahiret yurdu ise, gerçek hayat odur. Bilmiş olsalardı…"
    },
    {
      "resource_id": 112,
      "text": "Gemiye bindikleri zaman, dini/duayı kendisine has kılarak Allah’a dua ederler. Onları kurtarıp karaya çıkardığı zaman hemen şirk koşarlar."
    },
    {
      "resource_id": 112,
      "text": "Kendilerine verdiklerimize nankörlük edip, dünyada geçinip gitsinler bakalım, yakında öğrenecekler."
    },
    {
      "resource_id": 112,
      "text": "Çevrelerinde insanlar kapılıp kaçırılırken, bizim (Mekke'yi) güvenilir, harem kıldığımızı görmüyorlar mı? Hâlâ, batıla ima edip, Allah’ın nimetlerine nankörlük mü edecekler?"
    },
    {
      "resource_id": 112,
      "text": "Allah hakkında yalan uydurandan veya hak geldiğinde onu yalanlayandan daha zalim kim olabilir? Kâfirler için Cehennem'de konaklayacak yer mi yok!"
    },
    {
      "resource_id": 112,
      "text": "Bizim uğrumuzda cihad edenler (var ya), biz mutlaka onları yollarımıza hidayet ederiz. Şüphesiz Allah, iyi kimselerle beraberdir."
    }
  ],
  "meta": {
    "translation_name": "Shaban Britch",
    "author_name": "Shaban Britch",
    "filters": { "resource_id": 112, "chapter_number": "29" }
  }
}
