{
  "translations": [
    { "resource_id": 86, "text": "ސއުޑު ފަޅަފަޅައިގެންދާ ހިނދެވެ." },
    { "resource_id": 86, "text": "އަދި ތަރިތައް ވެރި، ބުރައިގެންދާ ހިނދެވެ." },
    {
      "resource_id": 86,
      "text": "އަދި ކަނޑުތައް ހުޅުވި، އެއްކަނޑު އަނެއްކަނޑާ ގުޅޭހިނދެވެ."
    },
    {
      "resource_id": 86,
      "text": "އަދި ކަށްވަޅުތައް އެފުށްމިފުށަށްޖެހި، ކަށްތައް ނެރެލައްވާހިނދެވެ."
    },
    {
      "resource_id": 86,
      "text": "(އެހިނދު) ކޮންމެ نفس އަކަށް، އެ نفس އެއް އިސްކުޅަހާ ކަމަކާއި، ފަސްކުޅަހާ ކަމެއް އެނގޭނެތެވެ."
    },
    {
      "resource_id": 86,
      "text": "އޭ އިންސާނާއެވެ! ތިބާގެ ވެރި، ދީލަތިވަންތަ ރަސްކަލާނގެއާމެދު ތިބާ ހެއްލުންތެރިކުޅައީ ކޮންއެއްޗެއް ހެއްޔެވެ؟"
    },
    {
      "resource_id": 86,
      "text": "އެކަލާނގެއީ، ތިބާ ހައްދަވައި، އަދި ތިބާގެ ގުނަންތައް ފުރިހަމަކުރައްވައި، އިސްކޮޅާ ރޫފަ ގުޅޭގޮތަށް ތިބާ ލެއްވި ރަސްކަލާނގެއެވެ."
    },
    {
      "resource_id": 86,
      "text": "އެކަލާނގެ އިރާދަކުރެއްވި ކޮންމެ ސިފަޔަކަށް، އެކަލާނގެ، ތިބާ، تركيب ކުރެއްވިއެވެ."
    },
    {
      "resource_id": 86,
      "text": "ހަމަހިލާ އެހެންނަކުން ނުވާނެއެވެ. އަދި ކިއެއްތަ! (قيامة ދުވަހުން) ޖަޒާ ދެއްވާނޭކަން ތިޔަބައިމީހުން ދޮގުކުރަމުއެވެ."
    },
    {
      "resource_id": 86,
      "text": "އަދި ހަމަކަށަވަރުން، ތިޔަބައިމީހުންގެ މައްޗަށް ރައްކާތެރިވެ ބަލަހައްޓަވާ ملائكة ންވެއެވެ."
    },
    {
      "resource_id": 86,
      "text": "(އެއީ) މާތްވެގެންވާ، ލިޔުއްވާ ملائكة ންނެވެ."
    },
    {
      "resource_id": 86,
      "text": "ތިޔަބައިމީހުން ކުރާ ކަންތައް އެ ملائكة ން ދެނެވަޑައިގެންވެތެވެ."
    },
    {
      "resource_id": 86,
      "text": "ހަމަކަށަވަރުން، ހެޔޮލަފާ މީހުންވަނީ، نعمة ގެ ސުވަރުގޭގައިކަން ކަށަވަރެވެ."
    },
    {
      "resource_id": 86,
      "text": "އަދި ހަމަކަށަވަރުން، كافر ންވަނީ، ނަރަކައިގައިކަން ކަށަވަރެވެ."
    },
    {
      "resource_id": 86,
      "text": "قيامة ދުވަހު އެއުރެން އެ ނަރަކަޔަށް ވަންނާނެތެވެ."
    },
    {
      "resource_id": 86,
      "text": "އެއުރެން އެ ނަރަކައިން ނުކުންނާނޭ ބަޔަކު ކަމުގައެއް ނުވެއެވެ."
    },
    {
      "resource_id": 86,
      "text": "قيامة ދުވަހަކީ، ކޮންދުވަހެއްކަން ކަލޭގެފާނަށް އަންގައިދިނީ ކޮންއެއްޗެއްތޯއެވެ؟"
    },
    {
      "resource_id": 86,
      "text": "ދެންވެސް قيامة ދުވަހަކީ، ކޮންދުވަހެއްކަން ކަލޭގެފާނަށް އަންގައިދިނީ ކޮންއެއްޗެއްތޯއެވެ؟"
    },
    {
      "resource_id": 86,
      "text": "(އެއީ) އެއްވެސް نفس އެއް، އަނެއް نفس އަކަށް އެއްވެސްކަމެއް ކޮށްދިނުން މިލްކުވެގެންނުވާ ދުވަހެވެ. އަދި އެދުވަހުން، أمر ވެރިކަން މިލްކުވެގެންވަނީ (ހަމައެކަނި) اللَّه އަށެވެ."
    }
  ],
  "meta": {
    "translation_name": "Divehi",
    "author_name": "Divehi",
    "filters": { "resource_id": 86, "chapter_number": "82" }
  }
}
