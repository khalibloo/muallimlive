{
  "translations": [
    { "resource_id": 88, "text": "Kur qielli të çahet" },
    { "resource_id": 88, "text": "dhe yjet të derdhen;" },
    { "resource_id": 88, "text": "kur detet të përzihen" },
    { "resource_id": 88, "text": "dhe varret të rrotullohen," },
    {
      "resource_id": 88,
      "text": "atëherë çdokush do të mësojë për veprat që ka bërë dhe që ka lënë pa bërë."
    },
    {
      "resource_id": 88,
      "text": "O njeri, ç’të mashtroi ty që nuk i besove Zotit tënd bujar,"
    },
    {
      "resource_id": 88,
      "text": "i Cili të krijoi ty, të dha përmasa të rregullta dhe të harmonizoi"
    },
    {
      "resource_id": 88,
      "text": "dhe, që të ka mbrujtur në çfarëdo forme që ka dashur?!"
    },
    {
      "resource_id": 88,
      "text": "Por jo! Ju e quani të gënjeshtërt Gjykimin (pas ringjalljes),"
    },
    {
      "resource_id": 88,
      "text": "ndonëse mbi ju ka rojtarë (që ju vëzhgojnë),"
    },
    { "resource_id": 88, "text": "shënues të nderuar," },
    { "resource_id": 88, "text": "që dinë gjithçka që bëni." },
    { "resource_id": 88, "text": "Vërtet, punëdrejtët do të jenë në Xhenet," },
    {
      "resource_id": 88,
      "text": "kurse fajtorët, me siguri, do të jenë në Zjarrin flakërues,"
    },
    {
      "resource_id": 88,
      "text": "në të cilin do të digjen në Ditën e Gjykimit,"
    },
    { "resource_id": 88, "text": "pa mundur t’i shmangen atij." },
    {
      "resource_id": 88,
      "text": "E kush do të ta shpjegojë ty se ç’është Dita e Gjykimit?"
    },
    {
      "resource_id": 88,
      "text": "Edhe njëherë: Kush do të ta shpjegojë ty se ç’është Dita e Gjykimit?"
    },
    {
      "resource_id": 88,
      "text": "Ajo është Dita, kur askush nuk do të ketë fuqi për të bërë gjë për ndonjë tjetër dhe, kur pushteti do të jetë vetëm i Allahut."
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "82" }
  }
}
