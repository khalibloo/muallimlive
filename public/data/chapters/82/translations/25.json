{
  "translations": [
    { "resource_id": 25, "text": "Kada se nebo rascijepi," },
    { "resource_id": 25, "text": "i kada zvijezde popadaju raštrkane," },
    {
      "resource_id": 25,
      "text": "i kada mora budu prokuhljala pa se preliju,"
    },
    { "resource_id": 25, "text": "i kada kaburovi budu prevrnuti." },
    {
      "resource_id": 25,
      "text": "svako će saznati šta je pripremio, a šta propustio."
    },
    {
      "resource_id": 25,
      "text": "O čovječe, šta te je obmanulo u vezi s tvojim Gospodarom Plemenitim?"
    },
    {
      "resource_id": 25,
      "text": "Koji te je stvorio, pa učinio da si skladan i da si uspravan,"
    },
    { "resource_id": 25, "text": "i kakav je htio lik ti dao." },
    { "resource_id": 25, "text": "Naprotiv! Vi još i Sud poričete," },
    { "resource_id": 25, "text": "a nad vama bdiju čuvari," },
    { "resource_id": 25, "text": "plemeniti pisari" },
    { "resource_id": 25, "text": "koji znaju ono što radite." },
    { "resource_id": 25, "text": "Čestiti će sigurno biti u užitku," },
    { "resource_id": 25, "text": "a razvratnici sigurno u Oganj." },
    { "resource_id": 25, "text": "Na Sudnjem danu u njemu će gorjeti" },
    { "resource_id": 25, "text": "i više iz njega izbivati neće." },
    { "resource_id": 25, "text": "A šta ti znaš šta je Sudnji dan?!" },
    { "resource_id": 25, "text": "I još jednom: šta znaš šta je Sudnji dan?!" },
    {
      "resource_id": 25,
      "text": "Dan kada niko nikome neće moći nimalo pomoći, Dana tog vlast će jedino Allah imati."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "82" }
  }
}
