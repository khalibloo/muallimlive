{
  "translations": [
    { "resource_id": 214, "text": "Elif Lām Mīm." },
    {
      "resource_id": 214,
      "text": "Knjigu objavljuje, u to nema sumnje, Gospodar svjetova…"
    },
    {
      "resource_id": 214,
      "text": "a oni govore: “On je izmišlja!” Ne, ona je istina od Gospodara tvog da opominješ narod kojem prije tebe nije došao niko da ga opominje, da bi išao Pravim putem."
    },
    {
      "resource_id": 214,
      "text": "Allah je nebesa i Zemlju i ono što je između njih u šest vremenskih razdoblja (dana) stvorio, a onda se iznad Arša uzvisio. Vi, osim Njega, ni zaštitnika ni posrednika nemate, pa zašto se ne urazumite?"
    },
    {
      "resource_id": 214,
      "text": "On upravlja svima, od neba do Zemlje, a onda se sve to Njemu vraća u danu koji, prema vašem računanju vremena, hiljadu godina traje."
    },
    {
      "resource_id": 214,
      "text": "To je Onaj Koji zna i nevidljivi i vidljivi svijet, Silni i Milostivi…"
    },
    {
      "resource_id": 214,
      "text": "Koji sve savršeno stvara, Koji je prvog čovjeka stvorio od ilovače…"
    },
    {
      "resource_id": 214,
      "text": "a potomstvo njegovo stvara od kapi hude tekućine…"
    },
    {
      "resource_id": 214,
      "text": "zatim mu savršeno udove uobliči i život mu udahne – i On vam i sluh i vid i pamet daje – a kako vi malo zahvaljujete!"
    },
    {
      "resource_id": 214,
      "text": "Oni govore: “Zar ćemo, kad nestanemo pod zemljom, ponovo stvoreni biti?” Oni ne vjeruju da će pred Gospodara svog izići."
    },
    {
      "resource_id": 214,
      "text": "Reci: “Melek smrti, koji vam je za to određen, duše će vam uzeti, a poslije ćete se Gospodaru svom vratiti.”"
    },
    {
      "resource_id": 214,
      "text": "A da ti je vidjeti griješnike kako će, oborenih glava pred Gospodarom svojim, reći: “Gospodaru naš, vidjeli smo i čuli smo, pa nas povrati da dobra djela činimo, mi doista čvrsto vjerujemo!”"
    },
    {
      "resource_id": 214,
      "text": "A kad bismo htjeli, svakog čovjeka bismo na Pravi put uputili, ali Ja sam već istinu rekao: “Napunit ću, zaista, džehennem džinima i ljudima zajedno!”"
    },
    {
      "resource_id": 214,
      "text": "Pa trpite zato što ste zaboravljali da ćete ovaj Dan doživjeti – i Mi ćemo vas zaboraviti – i vječnu patnju trpite zbog onog što ste radili."
    },
    {
      "resource_id": 214,
      "text": "U Naše riječi vjeruju samo oni koji, kad se njima opomenu, licem na tlo padaju i koji Gospodara svog veličaju i hvale i koji se ne ohole."
    },
    {
      "resource_id": 214,
      "text": "Bokovi se njihovi postelja lišavaju i oni se Gospodaru svom iz straha i želje klanjaju, a dio onog što im Mi dajemo udjeljuju."
    },
    {
      "resource_id": 214,
      "text": "I niko ne zna kakve ih, kao nagrada za ono što su činili, skrivene radosti čekaju."
    },
    {
      "resource_id": 214,
      "text": "Zar da vjerniku bude isto kao griješniku? Ne, njima neće biti isto…"
    },
    {
      "resource_id": 214,
      "text": "one koji su vjerovali i dobra djela činili čekaju džennetske bašče u kojima će boraviti, kao nagrada za ono što su radili…"
    },
    {
      "resource_id": 214,
      "text": "a one koji nisu vjerovali čeka vatra u kojoj će prebivati – kad god pokušaju iz nje izići, bit će u nju vraćeni i bit će im rečeno: “Trpite kaznu u vatri koju ste poricali.”"
    },
    {
      "resource_id": 214,
      "text": "I Mi ćemo učiniti da blažu kaznu iskuse, prije one najveće, ne bi li se pokajali."
    },
    {
      "resource_id": 214,
      "text": "A ima li nepravednijeg od onog koji, opomenut riječima Gospodara svog, njima leđa okrene? Mi ćemo se, zaista, osvetiti zlikovcima!"
    },
    {
      "resource_id": 214,
      "text": "Musau smo Mi Knjigu dali – ne sumnjaj nimalo u susret s njime; i putokazom je sinovima Israilovim učinili."
    },
    {
      "resource_id": 214,
      "text": "Između njih smo Mi vođe određivali i oni su, odazivajući se zapovijedi Našoj, na Pravi put upućivali, jer su strpljivi bili i u dokaze Naše čvrsto vjerovali."
    },
    {
      "resource_id": 214,
      "text": "Gospodar tvoj će među njima na Sudnjem danu presuditi u onom oko čega su se razilazili."
    },
    {
      "resource_id": 214,
      "text": "Zar ovima nije jasno koliko smo Mi prije njih naroda uništili, po čijim oni nastambama hodaju? To su zaista dokazi, pa zašto neće da čuju?"
    },
    {
      "resource_id": 214,
      "text": "Kako oni ne vide da Mi gonimo kišu u ogoljelu zemlju i činimo da, uz pomoć njenu, niče rastinje kojim se hrani stoka njihova, a i oni sami – pa zašto neće da vide!?"
    },
    {
      "resource_id": 214,
      "text": "I oni govore: “Kad će već jednom ta presuda, ako istinu govorite?”"
    },
    {
      "resource_id": 214,
      "text": "Reci: “Na Sudnjem danu, kad nevjernicima neće nikako koristiti to što će tad vjerovati i kad im se nimalo vremena neće dati.”"
    },
    {
      "resource_id": 214,
      "text": "Zato se ti okreni od njih i čekaj, i oni doista čekaju!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "32" }
  }
}
