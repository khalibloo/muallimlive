{
  "translations": [
    { "resource_id": 124, "text": "Elif. Lâm. Mîm." },
    {
      "resource_id": 124,
      "text": "Bu Kitab'ın, âlemlerin Rabbi tarafından indirilmiş olduğunda asla şüphe yoktur."
    },
    {
      "resource_id": 124,
      "text": "Yoksa «Onu, (Muhammed) uydurdu mu?» diyorlar. Hayır! (Ey Peygamber!) O, senden önce kendilerine bir uyarıcı gelmemiş olan bir kavmi uyarman için Rabbinden gelen haktır. Belki onlarda doğru yolu bulurlar."
    },
    {
      "resource_id": 124,
      "text": "Gökleri, yeri ve bunların arasındakileri altı günde (devirde) yaratan, sonra arşa istivâ eden Allah'tır. O'ndan başka ne bir dost ne de bir şefaatçiniz vardır. Artık düşünüp öğüt almaz mısınız?"
    },
    {
      "resource_id": 124,
      "text": "Allah, gökten yere kadar her işi düzenleyip yönetir. Sonra (bütün bu işler) sizin sayageldiklerinize göre bin yıl tutan bir günde O'nun nezdine çıkar."
    },
    {
      "resource_id": 124,
      "text": "İşte, görülmeyeni de görüleni de bilen, mutlak galip ve merhamet sahibi O'dur."
    },
    {
      "resource_id": 124,
      "text": "O (Allah) ki, yarattığı her şeyi güzel yapman ve insanı yaratışına çamurdan başlayandır."
    },
    {
      "resource_id": 124,
      "text": "Sonra onun zürriyetini, dayanıksız bir suyun özünden üretmiştir."
    },
    {
      "resource_id": 124,
      "text": "Sonra onu tamamlayıp şekillendirmiş, ona kendi ruhundan üflemiştir. Ve sizin için kulaklar, gözler, kalpler yaratmıştır. Ne kadar az şükrediyorsunuz!"
    },
    {
      "resource_id": 124,
      "text": "«Toprağın içinde kaybolduğumuz zaman, gerçekten (o vakit) biz mi yeniden yaratılacağız?» derler. Doğrusu onlar Rablerine kavuşmayı inkâr etmektedirler."
    },
    {
      "resource_id": 124,
      "text": "De ki: Size vekil kılınan (bu konuda görevlendirilen) ölüm meleği canınızı alacak, sonra Rabbinize döndürüleceksiniz."
    },
    {
      "resource_id": 124,
      "text": "O günahkârların, Rableri huzurunda başlarını öne eğecekleri, «Rabbimiz! Gördük duyduk, şimdi bizi (dünyaya) geri gönder de, iyi işler yapalım, artık kesin olarak inandık» diyecekleri zamanı bir görsen!"
    },
    {
      "resource_id": 124,
      "text": "Biz dilesek, elbette herkese hidayetini verirdik. Fakat, «cehennemi hem cinlerden hem insanlardan bir kısmıyla dolduracağım» diye benden kesin söz çıkmıştır."
    },
    {
      "resource_id": 124,
      "text": "(O gün onlara şöyle diyeceğiz:) Bu güne kavuşmayı unutmanızın cezasını şimdi tadın bakalım! Doğrusu biz de sizi unuttuk; yaptıklarınızdan ötürü ebedî azabı tadın!"
    },
    {
      "resource_id": 124,
      "text": "Bizim âyetlerimize ancak o kimseler inanırlar ki, bunlarla kendilerine öğüt verildiğinde, büyüklük taslamadan secdeye kapanırlar ve Rablerini hamd ile tesbih ederler."
    },
    {
      "resource_id": 124,
      "text": "Korkuyla ve umutla Rablerine yalvarmak üzere (ibadet ettikleri için), vücutları yataklardan uzak kalır ve kendilerine verdiğimiz rızıktan Allah yolunda harcarlar."
    },
    {
      "resource_id": 124,
      "text": "Yaptıklarına karşılık olarak, onlar için ne mutluluklar saklandığını hiç kimse bilemez."
    },
    {
      "resource_id": 124,
      "text": "Öyle ya, mümin olan, yoldan çıkmış kimse gibi midir? Bunlar elbette bir olamazlar."
    },
    {
      "resource_id": 124,
      "text": "İman edip de, salih ameller işleyenlere gelince, onlar için yaptıklarına karşılık olarak varıp kalacakları cennet konakları vardır."
    },
    {
      "resource_id": 124,
      "text": "Yoldan çıkanlar ise, onların varacakları yer ateştir. Oradan her çıkmak istediklerinde geri çevrilirler ve kendilerine: «Yalanlayıp durduğunuz cehennem azabını tadın!» denir."
    },
    {
      "resource_id": 124,
      "text": "En büyük azaptan önce, onlara mutlaka en yakın azaptan tattıracağız; olur ki (imana) dönerler."
    },
    {
      "resource_id": 124,
      "text": "Kendisine Rabbinin âyetleri hatırlatıldıktan sonra onlardan yüz çevirenden daha zalim kim olabilir! Muhakkak ki biz, günahkârlara, lâyık oldukları cezayı veririz."
    },
    {
      "resource_id": 124,
      "text": "Andolsun biz Musa'ya Kitap verdik, (Rasûlüm!) sen ona (Musa'ya) kavuşacağından şüphe etme ve onu İsrailoğullarına hidayet rehberi kıldık."
    },
    {
      "resource_id": 124,
      "text": "Sabrettikleri ve âyetlerimize kesinlikle inandıkları zaman, onların içinden, buyruğumuzla doğru yola ileten rehberler tayin etmiştik."
    },
    {
      "resource_id": 124,
      "text": "Muhakkak ki Rabbin, ihtilâf etmekte oldukları şeyler hakkında kıyamet günü onların aralarında hükmedecektir."
    },
    {
      "resource_id": 124,
      "text": "Halen yurtlarında gezip dolaştıkları kendilerinden önceki nice nesilleri helâk edişimiz onları doğru yola sevketmedi mi? Bunlarda elbette ibretler vardır. Hâlâ kulak vermezler mi?"
    },
    {
      "resource_id": 124,
      "text": "Kupkuru yerlere suyu ulaştırdığımızı, onunla gerek hayvanlarının gerekse kendilerinin yiyegeldikleri ekini çıkarmakta olduğumuzu da görmediler mi? Hâlâ da göremeyecekler mi?"
    },
    {
      "resource_id": 124,
      "text": "Eğer doğru söylüyorsanız, bu fetih (ve hüküm) günü hani ne zaman? derler."
    },
    {
      "resource_id": 124,
      "text": "De ki: Fetih (ve hüküm) gününde inkârcılara (o gün ettikleri) imanları fayda vermeyecek ve kendilerine mühlet de tanınmayacaktır!"
    },
    {
      "resource_id": 124,
      "text": "Artık sen onları bırak ve bekle. Zaten onlar da beklemektedirler."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "32" }
  }
}
