{
  "translations": [
    { "resource_id": 26, "text": "Alif lám mím!" },
    {
      "resource_id": 26,
      "text": "Seslání Písma tohoto - o němž pochyby není - od Pána lidstva veškerého pochází;"
    },
    {
      "resource_id": 26,
      "text": "oni však říkají: \"Sám si to vymyslil!\" Ó nikoliv, to pravda je od Pána tvého pocházející, abys varoval lid, k němuž nepřišel před tebou varovatel žádný - snad půjdou po správné cestě."
    },
    {
      "resource_id": 26,
      "text": "Bůh je ten, jenž nebesa a zemi i vše, co je mezi nimi, v šesti dnech stvořil a pak na trůnu Svém se usadil. A nemáte kromě Něho ochránce ani přímluvce žádného. Což se nevzpamatujete?"
    },
    {
      "resource_id": 26,
      "text": "On rozkaz z nebe na zem usměrňuje a ten pak k Němu vystoupí v den, jehož délka - podle počítání vašeho - tisíc let činí."
    },
    {
      "resource_id": 26,
      "text": "A tak tomu je - On zná nepoznatelné i všeobecně známé a On mocný je i slitovný;"
    },
    {
      "resource_id": 26,
      "text": "ten, jenž udělal překrásně každou věc jím stvořenou a člověka nejdříve z hlíny stvořil,"
    },
    {
      "resource_id": 26,
      "text": "pak potomstvo jeho z kapky vody nicotné učinil"
    },
    {
      "resource_id": 26,
      "text": "a potom jej vyrovnal a část ducha Svého v něj vdechl;a sluch, zrak i srdce všem vám dal - a přece jak málo jste vděční!"
    },
    {
      "resource_id": 26,
      "text": "A říkají: \"A až zabloudíme kdesi v zemi, což vskutku budeme novým stvořením vzkříšeni?\" A přece jen v setkání s Pánem svým nevěří!"
    },
    {
      "resource_id": 26,
      "text": "Rci: \"Anděl smrti, jenž vás na starosti má, vás povolá a potom budete k Pánu svému navráceni!\""
    },
    {
      "resource_id": 26,
      "text": "Kdybys viděl, jak provinilci klopíce hlavy před Pánem svým volat budou: \"Pane náš, viděli jsme a slyšeli jsme; vrať nás na zem a my zbožné skutky konat budeme, neboť nyní jsme o pravdě přesvědčeni.\""
    },
    {
      "resource_id": 26,
      "text": "Kdybychom chtěli, dali bychom duši každé vedení správné, leč nechť uskuteční se slovo Mé: \"Věru naplním peklo lidmi spolu s džiny!\""
    },
    {
      "resource_id": 26,
      "text": "Ochutnejte trestu za to, že jste zapomněli na setkání s tímto svým dnem; My také jsme na vás zapomněli, okuste tedy za skutky své trest nesmrtelný!"
    },
    {
      "resource_id": 26,
      "text": "Ve znamení Naše pak věří jedině ti, kdož při zmínce o nich na zem padají klaníce se a chválu Pána svého slaví, aniž jsou domýšliví."
    },
    {
      "resource_id": 26,
      "text": "Boky jejich se lůžkům vyhýbají, neboť oni Pána svého z bázně i z touhy vzývají, a z toho, co jsme jim uštědřili, rozdávají."
    },
    {
      "resource_id": 26,
      "text": "Žádná duše neví, co z radostí skryto je pro ně odměnou za skutky jejich."
    },
    {
      "resource_id": 26,
      "text": "Cožpak je věřící roven tomu, kdo je hanebník? Ne, ti rovni si nebudou."
    },
    {
      "resource_id": 26,
      "text": "Pro ty, kdož uvěřili a zbožné skutky konali, pro ty jsou určeny zahrady útulku jako příbytek za to, co činili,"
    },
    {
      "resource_id": 26,
      "text": "však těm, kdož nepravosti páchali, těm oheň bude útočištěm. A kdykoliv budou chtít z něho odejít, budou v něj navráceni a řečeno jim bude: \"Ochutnejte trest ohnivý, jejž za vylhaný jste měli!\""
    },
    {
      "resource_id": 26,
      "text": "A dáme jim okusit trestu bližšího kromě trestu většího - snad se z bludu svého navrátí."
    },
    {
      "resource_id": 26,
      "text": "Kdo je nespravedlivější než ten, jenž - když připomínána jsou mu znamení Pána jeho - od nich se odvrátí? My věru se provinilým pomstíme."
    },
    {
      "resource_id": 26,
      "text": "Věru jsme již dali Mojžíšovi Písmo - a nebuď na pochybách, že se s Nim setkáš - a stanovili jsme je pro dítka Izraele jako vedení"
    },
    {
      "resource_id": 26,
      "text": "a z nich pak učinili jsme vedoucí, aby podle rozkazu Našeho vedli za to, že byli neochvějní a o znameních Našich přesvědčeni."
    },
    {
      "resource_id": 26,
      "text": "Pán tvůj vskutku pak rozsoudí mezi nimi v den zmrtvýchvstání to, o čem se v mínění rozcházejí."
    },
    {
      "resource_id": 26,
      "text": "Což nebylo jim ukázáno, kolik před nimi jsme již zahubili pokolení, okolo jichž příbytků tak často procházejí? A věru jsou v tom znamení - což sluchu tomu nepopřejí?"
    },
    {
      "resource_id": 26,
      "text": "Což nepozorují, jak ženeme vodu na zem vyprahlou, takže z ní obilí vzrůstá, jímž živí se jak oni, tak i jejich stáda? Což jasně to nezří?"
    },
    {
      "resource_id": 26,
      "text": "A vyptávají se: \"Kdy tedy přijde ono rozhodnutí, jste-li pravdomluvní?\""
    },
    {
      "resource_id": 26,
      "text": "Odpověz: \"V den rozhodnutí nebude nic platna víra těm, kdož nevěřící byli, a nebude jim dán odklad žádný!\""
    },
    {
      "resource_id": 26,
      "text": "Odvrať se tedy od nich a vyčkávej! Však také oni čekají."
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "32" }
  }
}
