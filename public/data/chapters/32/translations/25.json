{
  "translations": [
    { "resource_id": 25, "text": "Elif-lam-mim." },
    {
      "resource_id": 25,
      "text": "Objavljivanje Knjige, u koju nema sumnje, od Gospodara je svjetova."
    },
    {
      "resource_id": 25,
      "text": "Međutim, oni govore: \"On je izmišlja!\" Naprotiv, ona je Istina od Gospodara tvoga da upozoravaš narod kojem prije tebe nije došao nikakav upozoritelj, da bi se oni naputili."
    },
    {
      "resource_id": 25,
      "text": "Allah je nebesa i Zemlju i ono što je između njih u šest dana stvorio, a zatim se nad Aršom uzvisio; vi, osim Njega, ni zaštitnika ni zauzimatelja nemate, pa zašto se ne prisjećate i pouku ne uzmete?!"
    },
    {
      "resource_id": 25,
      "text": "On uređuje i sprovodi odredbu Svoju, od neba do Zemlje, a onda se to k Njemu penje u Danu koji hiljadu godina traje, prema vašem računanju vremena."
    },
    {
      "resource_id": 25,
      "text": "To je Onaj Koji zna i ono što je čulima nedokučivo, a i ono što je pojavno, Silni i Milostivi."
    },
    {
      "resource_id": 25,
      "text": "Koji je sve što je stvorio skladnim učinio, a stvaranje čovjeka od gline je započeo,"
    },
    {
      "resource_id": 25,
      "text": "a onda je učinio da potomstvo njegovo od uzorka, beznačajne tekućine nastaje,"
    },
    {
      "resource_id": 25,
      "text": "zatim ga skladno uobličuje i u njega Svoga duha udahnjuje,  i On vam je sluh i vid i razum dao, a kako vi malo zahvaljujete!"
    },
    {
      "resource_id": 25,
      "text": "Oni govore: \"Zar ćemo, kad nestanemo pod zemljom, ponovo stvoreni biti\" Štaviše, oni susret s Gospodarom svojim poriču."
    },
    {
      "resource_id": 25,
      "text": "Reci: \"Melek smrti, koji je za vas zadužen, duše će vam uzeti, a poslije ćete Gospodaru svome vraćeni biti.\""
    },
    {
      "resource_id": 25,
      "text": "A da ti je vidjeti kako će prestupnici, oborenih glava, pred Gospodarom svojim biti: \"Gospodaru naš, vidjeli smo i čuli smo, pa nas vrati da dobra djela činimo; mi doista, čvrsto vjerujemo?\""
    },
    {
      "resource_id": 25,
      "text": "A kad bismo htjeli, svakom čovjeku bismo Uputu dali, ali obistinile su se Moje riječi: \"Napunit ću, zaista, Džehennem džinima i ljudima zajedno!\""
    },
    {
      "resource_id": 25,
      "text": "Pa iskusite patnju zato što ste zaboravljali da ćete ovaj Dan doživjeti - i Mi ćemo vas zaboraviti - i vječnu patnju iskusite zbog onoga što ste radili."
    },
    {
      "resource_id": 25,
      "text": "U Naše riječi vjeruju samo oni koji, kad njima budu opomenuti, licem na tlo padaju, i koji Gospodara svoga veličaju i hvale i koji se ne ohole."
    },
    {
      "resource_id": 25,
      "text": "Podižu se bokovi njihovi iz postelja i mole svoga Gospodara iz straha i želje, a dio onog što im Mi dajemo udjeljuju."
    },
    {
      "resource_id": 25,
      "text": "I niko ne zna šta je za njih skriveno, a što će oči njihove obradovati, kao nagrada za ono što su činili."
    },
    {
      "resource_id": 25,
      "text": "Zar da isti budu vjernik i onaj ko je buntovan?! Ne, oni nisu jednaki!"
    },
    {
      "resource_id": 25,
      "text": "One koji su vjerovali i dobra djela činili - čekaju džennetske bašče u kojima će boraviti, kao nagrada za ono što su radili."
    },
    {
      "resource_id": 25,
      "text": "A one koji su bili buntovni - čeka Vatra, u kojoj će prebivati; kad god pokušaju da iz nje iziđu, bit će u nju vraćeni i bit će im rečeno: \"Iskusite kaznu u Vatri koju ste poricali!\""
    },
    {
      "resource_id": 25,
      "text": "A mi ćemo, doista, dati da iskuse patnju manju prije patnje velike, ne bi li se oni povratili."
    },
    {
      "resource_id": 25,
      "text": "Ima li većega zulumćara od onoga koji je opomenut ajetima i znacima svoga Gospodara, pa se potom okreće od njih?! Mi ćemo, zaista, kazniti prestupnike!"
    },
    {
      "resource_id": 25,
      "text": "Musau smo Mi Knjigu dali - pa ne sumnjaj nimalo u susret s njim - i uputom je sinovima Israilovim učinili."
    },
    {
      "resource_id": 25,
      "text": "Između njih Mi smo vođe određivali i oni su, odazivajući se zapovijedi Našoj, na Pravi put upućivali, jer su strpljivi bili i u ajete i znakove Naše čvrsto vjerovali."
    },
    {
      "resource_id": 25,
      "text": "Zaista će Gospodar tvoj - baš On - među njima na Kijametskom danu presuditi o onome u čemu su se razilazili."
    },
    {
      "resource_id": 25,
      "text": "Zar im nije jasno koliko smo Mi prije njih naroda uništili, po čijim oni nastambama hodaju?! U tome su, zaista, znakovi, pa zašto ne čuju?!"
    },
    {
      "resource_id": 25,
      "text": "Kako oni ne vide da Mi tjeramo kišu u ogoljelu zemlju, i činimo da, uz pomoć njenu, niče rastinje kojim se hrani stoka njihova, a i oni sami - pa zašto ne vide?!"
    },
    {
      "resource_id": 25,
      "text": "I oni govore: \"Kad će već jednom ta pobjeda, ako istinu govorite?\""
    },
    {
      "resource_id": 25,
      "text": "Reci: \"Na Dan pobjede nevjernicima neće nikako koristiti to što će tada vjerovati i nimalo im se vremena neće dati.\""
    },
    {
      "resource_id": 25,
      "text": "A ti se okreni od njih i čekaj, i oni, doista, čekaju!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "32" }
  }
}
