{
  "translations": [
    {
      "resource_id": 782,
      "text": "Alif, Lam, Mim.<sup foot_note=201796>1</sup>"
    },
    {
      "resource_id": 782,
      "text": "Acestea sunt versetele Cărţii celei pline de înţelepciune."
    },
    {
      "resource_id": 782,
      "text": "[În ele sunt] călăuzire şi îndurare pentru cei care fac bine,"
    },
    {
      "resource_id": 782,
      "text": "Care împlinesc Rugăciunea [As‑Salat], achită Dania [Az‑Zakat] şi care cred în Viaţa de Apoi."
    },
    {
      "resource_id": 782,
      "text": "Aceştia au bună călăuzire de la Domnul lor şi aceştia vor fi cei care vor izbândi.<sup foot_note=201797>1</sup>"
    },
    {
      "resource_id": 782,
      "text": "Dar printre oameni sunt şi [unii]<sup foot_note=201798>1</sup> care cumpără<sup foot_note=201799>2</sup> poveştile deşarte pentru a rătăci cu ele de la calea lui Allah,<sup foot_note=201800>3</sup> f ără d e ş tiinţă, ş i p entru a o l ua î n d erâdere<sup foot_note=201801>4</sup>. Aceia vor avea parte de osândă înjositoare."
    },
    {
      "resource_id": 782,
      "text": "Iar atunci când i se recită lui versetele Noastre, el se întoarce de la ele semeţ, de parcă nici nu le‑ar auzi, ca şi când ar avea în urechile sale o greutate<sup foot_note=201802>1</sup>. Vesteşte‑i lui un chin dureros!"
    },
    {
      "resource_id": 782,
      "text": "Aceia, însă, care cred şi săvârşesc fapte bune vor avea parte de grădinile fericirii,"
    },
    {
      "resource_id": 782,
      "text": "Şi veşnic vor rămâne în ele. Făgăduinţa lui Allah este adevărată, iar El este Puternic [şi] Înţelept [Al‑’Aziz, Al‑Hakim]."
    },
    {
      "resource_id": 782,
      "text": "El a creat cerurile fără stâlpi pe care voi să‑i puteţi vedea şi a aruncat [înfigând] în pământ munţi trainici, pentru ca el să nu se clatine cu voi şi a risipit pe el tot felul de vietăţi. Şi am coborât Noi din cer ploaia şi am făcut să crească pe el perechi de plante folositoare de tot felul."
    },
    {
      "resource_id": 782,
      "text": "„Aceasta<sup foot_note=201803>1</sup> este înfăptuirea lui Allah! Arătaţi‑mi mie ce au creat aceia pe care [i‑aţi luat] în locul Lui!<sup foot_note=201804>2</sup>” Însă cei nelegiuiţi sunt în rătăcire învederată."
    },
    {
      "resource_id": 782,
      "text": "Noi i‑am dat lui Luqman înţelepciunea, [zicând]: „Adu‑I mulţumiri lui Allah<sup foot_note=201805>1</sup>, căci cel care aduce mulţumire nu aduce mulţumire decât pentru sine<sup foot_note=201806>2</sup>, pe când cel care este nemulţumitor [să ştie că] Allah cu adevărat nu are nevoie de nimic<sup foot_note=201807>3</sup> şi El este Vrednic de Laudă [Hamid]."
    },
    {
      "resource_id": 782,
      "text": "Şi i‑a zis Luqman fiului său, sfătuindu‑l pe el: „O, fiule! Nu‑I face lui Allah asociat, căci facerea de părtaşi este fărădelege mare!”"
    },
    {
      "resource_id": 782,
      "text": "Noi l‑am povăţuit pe om [să facă bine] părinţilor săi, mama lui l‑a purtat, [suportând pentru el] slăbiciune după slăbiciune, iar înţărcarea lui a fost după doi ani, [aşadar]: „Adu mulţumire Mie şi părinţilor tăi, căci la Mine este întoarcerea!"
    },
    {
      "resource_id": 782,
      "text": "Dar dacă se străduiesc pentru ca tu să‑Mi faci ca asociat altceva, despre care tu nu ai cunoştinţă<sup foot_note=201808>1</sup>, atunci nu te supune lor! Rămâi împreună cu ei în această lume, cu dreptate, dar urmează calea acelora care se întorc către Mine<sup foot_note=201809>2</sup>, căci apoi la Mine este întoarcerea şi Eu vă voi vesti ceea ce aţi făcut!”"
    },
    {
      "resource_id": 782,
      "text": "„O, fiul Meu! De ar fi [ceva]<sup foot_note=201810>1</sup> de greutatea numai a unui bob de muştar<sup foot_note=201811>2</sup> şi s‑ar afla ascuns într‑o stâncă, în ceruri sau în pământ<sup foot_note=201812>3</sup>, Allah îl va scoate la iveală<sup foot_note=201813>4</sup>, iar Allah este Binevoitor [şi] Bineştiutor [Latif, Khabir]!"
    },
    {
      "resource_id": 782,
      "text": "O, fiul Meu! Împlineşte Rugăciunea [As‑Salat], porunceşte fapta bună, opreşte de la ceea ce este urât şi rabdă ceea ce vine asupra ta<sup foot_note=201814>1</sup>, căci aceasta este dintre lucrurile hotărâte [de Allah]!"
    },
    {
      "resource_id": 782,
      "text": "Nu te întoarce de la oameni şi nu păşi pe pământ cu semeţie, căci Allah nu‑l iubeşte pe cel trufaş şi mândru!"
    },
    {
      "resource_id": 782,
      "text": "Fii cumpătat în mersul tău şi scoboară glasul tău, căci cel mai urât dintre toate este glasul măgarului!”"
    },
    {
      "resource_id": 782,
      "text": "Oare nu vedeţi voi că Allah v‑a supus vouă câte sunt în ceruri şi câte sunt pe pământ şi v‑a copleşit pe voi cu binefacerile Sale – atât cele văzute cât şi cele ascunse? Şi sunt unii dintre oameni care discută despre Allah<sup foot_note=201815>1</sup>! fără de ştiinţă<sup foot_note=201816>2</sup>, fără călăuzire şi fără carte care să‑i lumineze<sup foot_note=201817>3</sup>!"
    },
    {
      "resource_id": 782,
      "text": "Şi când li se zice lor<sup foot_note=201818>1</sup>: „Urmaţi ceea ce a trimis Allah!”, atunci zic ei: „Ba noi urmăm cele cu care i‑am găsit pe părinţii noştri!”<sup foot_note=201819>2</sup> Chiar dacă‑i cheamă Şeitan la pedeapsa văpăii?!"
    },
    {
      "resource_id": 782,
      "text": "Acela care supune faţa sa lui Allah şi este binefăcător, acela s‑a prins de toarta cea mai trainică. La Allah se află sfârşitul [tuturor] lucrurilor<sup foot_note=201820>1</sup>."
    },
    {
      "resource_id": 782,
      "text": "Iar acela care nu crede, să nu te întristeze necredinţa lui! La Noi este întoarcerea lor şi [atunci] Noi le vom vesti ceea ce au făcut ei. Allah este Bineştiutor al celor ascunse în piepturi."
    },
    {
      "resource_id": 782,
      "text": "Le dăm lor bucuria numai pentru puţin [timp], apoi îi vom sili pe ei la chin aspru<sup foot_note=201821>1</sup>."
    },
    {
      "resource_id": 782,
      "text": "Însă dacă îi întrebi: „Cine a creat cerurile şi pământul?”, ei vor răspunde: „Allah!” Spune: „Slavă lui Allah!” Dar cei mai mulţi dintre ei nu ştiu."
    },
    {
      "resource_id": 782,
      "text": "Ale lui Allah sunt cele din ceruri şi de pre pământ. Allah este Deajuns pentru Sine<sup foot_note=201822>1</sup> [şi] Vrednic de Laudă [Al‑Ghaniyy, Al‑Hamid]!"
    },
    {
      "resource_id": 782,
      "text": "Şi de s‑ar schimba în calemuri<sup foot_note=201823>1</sup> toţi copacii de pe pământ şi de s‑ar vărsa în mare şapte<sup foot_note=201824>2</sup> mări [de cerneală], cuvintele lui Allah<sup foot_note=201825>3</sup> tot nu s‑ar termina. Allah este Puternic [şi] Înţelept [‘Aziz, Hakim]."
    },
    {
      "resource_id": 782,
      "text": "Crearea voastră şi învierea voastră nu sunt [pentru Allah] decât [la fel de uşoare] ca pentru un singur suflet! Allah este Cel care Aude Totul [şi] Cel care Vede [Samih, Basir]!"
    },
    {
      "resource_id": 782,
      "text": "Oare nu vezi că Allah face să intre noaptea în zi şi face să intre ziua în noapte<sup foot_note=201826>1</sup> şi că El a supus Soarele şi Luna, fiecare alergând până la un termen hotărât<sup foot_note=201827>2</sup>, şi că Allah este Bineştiutor a ceea ce faceţi voi?"
    },
    {
      "resource_id": 782,
      "text": "Aceasta<sup foot_note=201828>1</sup> pentru că Allah este Adevărul, iar ceea ce cheamă ei în locul Lui sunt vorbe deşarte şi pentru că Allah este Cel Înalt [şi] Cel Mare [Al‑’Aliyy, Al‑Kabir]."
    },
    {
      "resource_id": 782,
      "text": "Oare nu vezi că din harul lui Allah corăbiile plutesc pe mare, spre a vă arăta vouă din semnele Sale? Şi întru aceasta sunt semne pentru oricine este răbdător şi mulţumitor."
    },
    {
      "resource_id": 782,
      "text": "Şi dacă‑i învăluie pe ei valurile, asemenea umbrelor<sup foot_note=201829>1</sup>, atunci Îl cheamă ei numai pe Allah, cu credinţă faţă de religia Lui, iar după ce‑i izbăveşte pe ei, [aducându‑i] pe uscat, atunci unii dintre ei sunt şovăitori şi nimeni nu tăgăduieşte semnele Noastre, afară numai de cel viclean şi de cel nemulţumitor."
    },
    {
      "resource_id": 782,
      "text": "O, voi oameni, fiţi cu frică faţă de Domnul vostru şi temeţi‑vă de o Zi în care nici un părinte nu‑i va putea fi fiului său de ajutor şi nici un fiu nu‑i va fi de ajutor părintelui său! Făgăduinţa lui Allah este Adevăr. Şi să nu vă înşele pe voi viaţa lumească şi să nu vă înşele pe voi cel amăgitor în privinţa lui Allah!<sup foot_note=201830>1</sup>"
    },
    {
      "resource_id": 782,
      "text": "Numai la Allah se află cunoaşterea Ceasului<sup foot_note=201831>1</sup>. El face să coboare ploaia îmbelşugată şi El ştie ce se află în pântece<sup foot_note=201832>2</sup>. Nici un suflet nu ştie ce va dobândi mâine<sup foot_note=201833>3</sup> şi nici un suflet nu ştie în care [loc de pe] pământ va muri. Allah este Atoateştiutor [şi] Bineştiutor [‘Alim, Khabir]."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "31" }
  }
}
