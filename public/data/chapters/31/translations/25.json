{
  "translations": [
    { "resource_id": 25, "text": "Elif-lam-mim." },
    { "resource_id": 25, "text": "Ovo su ajeti Knjige usavršene," },
    { "resource_id": 25, "text": "upute i milosti onima koji dobro čine," },
    {
      "resource_id": 25,
      "text": "onima koji namaz obavljaju i zekat daju i koji u ahiret čvrsto vjeruju;"
    },
    {
      "resource_id": 25,
      "text": "takvi su u Uputi Gospodara svoga i oni će uspjeti."
    },
    {
      "resource_id": 25,
      "text": "Ima ljudi koji kupuju zaludan govor, da bi, bez znanja, s Allahova puta odvodili i da bi ga za ismijavanje uzimali. Njima ponižavajuća patnja pripada."
    },
    {
      "resource_id": 25,
      "text": "Kad se nekom od njih ajeti Naši kazuju, on oholo glavu okreće, kao da ih nije ni čuo, kao da su gluhe uši njegove - zato mu navijesti patnju bolnu."
    },
    {
      "resource_id": 25,
      "text": "Onima koji vjeruju i dobra djela čine, doista, pripadaju bašče uživanja,"
    },
    {
      "resource_id": 25,
      "text": "u njima će vječno boraviti - obećanje je Allahovo istinito, a On je Silni i Mudri."
    },
    {
      "resource_id": 25,
      "text": "Stvorio je nebesa koja vi vidite bez stupova, a po Zemlji planine nepomične postavio da se zajedno s vama ne potresa, i po njoj životinje svih vrsta razasuo. Mi s neba vodu spuštamo i činimo da po njoj izniču razne vrste plemenite."
    },
    {
      "resource_id": 25,
      "text": "To je Allahovo stvaranje, a pokažite Mi šta su drugi, mimo Njega, stvorili! Naprotiv, zulumćari su u očitaj zabludi!"
    },
    {
      "resource_id": 25,
      "text": "A Mi smo Lukmanu mudrost darovali: \"Budi zahvalan Allahu! Ko je zahvalan, čini to u svoju korist, a ko je nezahvalan - pa, Allah je, zaista, neovisan i hvaljen.\""
    },
    {
      "resource_id": 25,
      "text": "Kad Lukman reče sinu svome, savjetujući ga: \"O sinko moj, nemoj Allahu u obožavanju nikoga pridruživati; širk je, zbilja, zulum veliki.\""
    },
    {
      "resource_id": 25,
      "text": "Mi smo zapovjedili čovjeku da bude poslušan roditeljima svojim. Majka ga nosi, iz slabosti u slabost, i doji ga u toku dvije godine. Budi zahvalan Meni i roditeljima svojim, kod Mene je krajnje odredište."
    },
    {
      "resource_id": 25,
      "text": "A ako budu nastojali da te nagovore da Meni u obožavanju pridružuješ ono o čemu ništa ne znaš, ti ih ne slušaj i prema njima se, na dunjaluku, velikodušno ponašaj. I slijedi Put onoga koji se iskreno Meni obraća; Meni ćete se poslije vratiti i Ja ću vas o onome što ste radili obavijestiti."
    },
    {
      "resource_id": 25,
      "text": "O sinko moj, dobro i zlo, teško koliko zrno gorušice, bilo u stijeni ili na nebesima ili u zemlji, Allah će na vidjelo iznijeti. Doista, Allah zna ono što je najsitnije i On je Onaj Koji sve u potpunosti zna."
    },
    {
      "resource_id": 25,
      "text": "O sinko moj, obavljaj namaz i traži da se čine dobra djela, a odvraćaj od hrđavih i strpljivo podnosi ono što te zadesi - to, doista, u istinske postupke spada."
    },
    {
      "resource_id": 25,
      "text": "I, iz oholosti, ne okreći od ljudi lice svoje i ne idi Zemljom nadmeno. Zaista Allah ne voli ni gordog ni hvalisavog."
    },
    {
      "resource_id": 25,
      "text": "U hodu budi odmjeren, a u govoru ne budi grlat; zbilja, najneprijatniji glas jeste glas magarca!"
    },
    {
      "resource_id": 25,
      "text": "Kako ne vidite da vam je Allah potčinio sve što postoji na nebesima i na Zemlji i da vas darežljivo obasipa blagodatima Svojim, i vidljivim i nevidljivim?! A ima ljudi koji raspravljaju o Allahu bez ikakva znanja, bez ikakve upute i bez knjige svjetilje."
    },
    {
      "resource_id": 25,
      "text": "A kad im se govori: \"Slijedite ono što vam Allah objavljuje!\", odgovaraju: \"Ne, mi slijedimo ono što smo zapamtili od predaka naših.\" Zar i onda kad ih šejtan poziva na patnju u Ognju?!"
    },
    {
      "resource_id": 25,
      "text": "Onaj ko se sasvim preda Allahu, a uz to još i dobro čini, uhvatio se za najčvršću vezu. Allahu se na kraju sve vraća."
    },
    {
      "resource_id": 25,
      "text": "A onaj koji ne vjeruje, pa, neka te ne zabrinjava nevjerovanje njegovo. Nama će se svi vratiti i Mi ćemo ih o onome šta su radili obavijestiti; Allah, uistinu, dobro zna sve što u grudima je."
    },
    {
      "resource_id": 25,
      "text": "Mi im dajemo da kratko uživaju, a onda ćemo ih natjerati u patnju žestoku."
    },
    {
      "resource_id": 25,
      "text": "A da ih upitaš: \"Ko je stvorio nebesa i Zemlju?\", sigurno bi rekli: \"Allah!\", a ti reci: \"Hvaljen nekaje Allah!\", samo što većina njih ne zna."
    },
    {
      "resource_id": 25,
      "text": "Allahovo je sve na nebesima i na Zemlji! Allah je, uistinu, Neovisni i Hvaljeni."
    },
    {
      "resource_id": 25,
      "text": "Da su sva stabla na Zemlji pisaljke, a more, uz pomoć još sedam mora, tinta, ne bi se ispisale Allahove riječi; Allah je, uistinu, silan i mudar."
    },
    {
      "resource_id": 25,
      "text": "I Stvoriti sve vas i sve vas oživiti, isto je kao stvoriti i oživiti jednoga čovjeka; Allah je, zaista, Onaj Koji sve čuje i Onaj Koji sve vidi."
    },
    {
      "resource_id": 25,
      "text": "Zar ne vidiš da Allah uvodi noć u dan i dan u noć, i da je potčinio Sunce i Mjesec - svako se kreće do roka određenog - i da Allah dobro zna ono što radite?!"
    },
    {
      "resource_id": 25,
      "text": "To je zato što je Allah- Istina, a oni kojima oni, pored Njega, dove upućuju - neistina, i što je Allah Uzvišeni i Veliki."
    },
    {
      "resource_id": 25,
      "text": "Zar ne vidiš da lađe Allahovom blagodati morem plove da bi vam pokazao neke znake Svoje?! U tome su, zaista, znaci za svakog ko strpljiv i zahvalan je."
    },
    {
      "resource_id": 25,
      "text": "A kad ih talas, kao oblak, prekrije, mole se Allahu, iskreno Mu vjeru ispovijedajući; a čim ih On do kopna dovede, među njima osrednjih bude. A ajete i znakove Naše samo izdajnik, nezahvalnik poriče."
    },
    {
      "resource_id": 25,
      "text": "O ljudi, bojte se Gospodara svoga i strahujte od Dana kad roditelj djetetu svome neće moći nimalo pomoći, niti će dijete moći svome roditelju imalo pomoći! Allahovo prijeteće obećanje je istinito, pa neka vas nikako život dunjalučki ne zavara i neka vas obmanitelj u vezi s Allahom ne pokoleba."
    },
    {
      "resource_id": 25,
      "text": "Samo Allah zna kad će Čas kijameta nastupiti, samo On spušta kišu i samo On zna šta je u matericama, a čovjek ne zna šta će sutra zaraditi i ne zna niko u kojoj će zemlji umrijeti; Allah je, uistinu, Onaj Koji sve, i u potpunosti, zna."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "31" }
  }
}
