{
  "translations": [
    { "resource_id": 113, "text": "Әлиф. Ләм. Мим." },
    { "resource_id": 113, "text": "Бұл - хикметті Кітаптың аяттары," },
    {
      "resource_id": 113,
      "text": "жақсылықты ықыласпен істеушілер үшін жолбасшы  / тура жолды ұстануға басшылыц / әрі мейірім."
    },
    {
      "resource_id": 113,
      "text": "Олар - сондай, намазды  / барлық шарттарын сақтап, беріле /  толық орындайды, зекетті береді және соңғы, мәңгілік өмірге  / ақиретке /  айқын сенеді."
    },
    {
      "resource_id": 113,
      "text": "Міне, солар - өздерінің Раббысынан болған тура жолдағылар әрі солар мұратына жететіндер."
    },
    {
      "resource_id": 113,
      "text": "Адамдардың ішінде, ешқандай білімі болмаса да  / адамдарды /  Аллаһтың жолынан адастыру үшін пайдасыз бос әңгімелерді сатып алатын бар әрі ол оны  / Аллаһтың жолын /  келекеге айналдырады. Міне, соларға қорлаушы азап болады."
    },
    {
      "resource_id": 113,
      "text": "Қашан оған Біздің аяттарымыз оқылса, ол оны естімегендей, құлағында кереңдік бар секілді, өзін жоғары санап, менменси теріс бұрылады.  / Ей, Мұхаммед! /  Оны күйзелтуші азаппен «сүйіншіле»."
    },
    {
      "resource_id": 113,
      "text": "Ақиқатында иманға келген және ізгі амал істегендерге Наъим бақтары бар."
    },
    {
      "resource_id": 113,
      "text": "Олар, Аллаһтың хақ уәдесі бойынша онда мәңгі қалады. Ол -бәрінен Үстем, аса Дана."
    },
    {
      "resource_id": 113,
      "text": "Ол аспандарды тіреусіз жаратты, оны  / тіреуді / егер болғанда көретін едіңдер және жерге мызғымай тұрғандарды  / тауларды /  тастады, сендермен бірге шайқалмауы үшін және онда әрбір жаны барды таратты. Әрі Біз аспаннан су түсіріп, онда  / жерде /  барлық көркем түрлерді өсірдік."
    },
    {
      "resource_id": 113,
      "text": "Міне, бұл - Аллаһтың жаратқаны. Ал, Одан өзгелердің не жаратқанын Маған көрсетіңдерші? Иә, солай, әділетсіздер анық адасуда."
    },
    {
      "resource_id": 113,
      "text": "Біз Лұқманға даналық беріп: «Шүкір ет  / Раббыңның берген игіліктеріне алғыс білдір / . Кім шүкір етсе  / Раббысының берген игіліктеріне алғыс білдірсе / , білдірген алғысы  / шүкірлігі /  өз пайдасына болады. Ал кім күпірлік етсе  / берілген игіліктерді мойындамаса / , әлбетте Аллаһ -  Бай, мұқтажсыз, аса Мақтаулы», -дедік."
    },
    {
      "resource_id": 113,
      "text": "Міне, кезінде Лұқман ұлына насихат етіп: «Әй, ұлым  / кішкентайым / \\ Аллаһқа серік қоспа. Өйткені серік қосу - өте үлкен әділетсіздік», -  деп айтқан еді."
    },
    {
      "resource_id": 113,
      "text": "Біз адам баласына ата-анасын өсиет етіп тапсырдық. Анасы жүкті болып, оны әлсіздік үстіне әлсіздікпен көтерді. Әрі  / сәбиді омыраудан /  екі жылда ажыратады. Маған және ата-анаңа шүкір ет  / алғыс, ризалық білдір / . Қайтуларың Маған  / Мағанқайтасыңдар / ."
    },
    {
      "resource_id": 113,
      "text": "Ал, егер ол екеуі өзінде білімі болмаған нәрсені Маған серік етіп қосуың үшін ұмтылып, әрекет етсе, онда оларға бағынба. Бірақ, бұл дүниеде оларды құпталғанға сай қарап, күт, әрі Маған бойсұнып, жүгінгендердің жолымен жүр. Кейін сендер Маған қайтасындар. Сонда сендерге не істеп өткендеріңнің хабарын беремін."
    },
    {
      "resource_id": 113,
      "text": "«Әй, балам! Егер қыша дәнінің салмағындай бір нәрсе болып, ол бір жартастың ішінде, не аспандарда, не жерде болса да, Аллаһ оны келтіреді. Ақиқатында, Аллаһ барлық нәрсені толық Білуші, бәрінен Хабардар."
    },
    {
      "resource_id": 113,
      "text": "Әй, балам, намазды  / барлық шарттарын сақтап, беріле, толық /  орында, құпталғанға бұйыр әрі тыйым салынғаннан қайтар және басыңа түскенге сабыр ет. Ақиқатында, бұлар - қайрат-жігер танытатын істерден."
    },
    {
      "resource_id": 113,
      "text": "Адамдардан бетіңді  / менменси /  қисайтып бұрма әрі жер бетінде кердеңдеп жүрме. Ақиқатында, Аллаһ әрбір өркөкіректі әрі мақтаншақты жақсы көрмейді."
    },
    {
      "resource_id": 113,
      "text": "Әрі жүрісіңде орташа, бірқалыпты бол және дауысыңды бәсеңдет. Өйткені дауыстардың ең жағымсызы - есектің дауысы."
    },
    {
      "resource_id": 113,
      "text": "Аспандар мен жердегі нәрселерді Аллаһтың сендер үшін бағынышты еткенін, әрі сендерді ап-айқын және жасырын  / көрінбейтін /  игіліктеріне бөлегенін көрмедіңдер ме? Адамдардың арасында өзінде не білімі, не тура жолға бастаушысы, не жарық беруші кітабы болмаса да Аллаһ жайында айтысатындары бар."
    },
    {
      "resource_id": 113,
      "text": "Әрі қашан оларға:«Аллаһтыңтүсіргеніне еріңдер», -  делінсе, олар: «Жоқ.Біз аталарымызды ненің үстінде  / қандай құлшылықта /  тапсақ, соған ереміз», - дейді. Егер де шайтан оларды Саъир (Тозақтың бір аты. Мағнасы - жалынды от) азабына шақырса да ма?"
    },
    {
      "resource_id": 113,
      "text": "Кім ықыласпен жақсылық істеуші бол­ған күйінде жүзін  / дінін, амалын /  Аллаһқа бойсұндырса, сол ең сенімді тұтқадан ұстаған j болады. Істердің нәтижесі - Аллаһта."
    },
    {
      "resource_id": 113,
      "text": "Ал, кім күпірлік етсе  / иманға келмесе / , оның күпірлігі  / қарсылығы /  сені қайғыртпасын. Олардың қайтар жері -  Біздің алдымыз. Сонда Оларға не істегендерінің хабарын береміз. Ақиқатында, Аллаһ көкіректердегі нәрсені толық Білуші."
    },
    {
      "resource_id": 113,
      "text": "Біз олардың  / бұл дүниеден /  аз ғана пайдалануына мүмкіндік беріп, кейін оларды ауыр азапқа мәжбүр етіп саламыз."
    },
    {
      "resource_id": 113,
      "text": "/ Ей, Мұхаммед! /  Егер олардан аспандарды және жерді кім жаратты?» - деп сұрасаң, олар міндетті түрде: «Аллаһ», -  дейді. Айт: «Барлық мақтау Аллаһқа!» -деп. Бірақ олардың көбі білмейді."
    },
    {
      "resource_id": 113,
      "text": "Аспандардағы және жердегілердің барлығы Аллаһтікі. Ақиқатында Аллаһ өте Бай, Мұқтажсыз,  аса Мақтаулы."
    },
    {
      "resource_id": 113,
      "text": "Егер де жердегі барлық ағаштар қаламға айналып, ал теңіз  / сия болып /  және оған артынан жеті теңіз қосылса да Аллаһтың сөздері таусылмайды. Ақиқатында Аллаһ бәрінен Үстем , аса Дана ."
    },
    {
      "resource_id": 113,
      "text": "Сендерді жарату және қайта тірілту -  бір жанды  / жаратып, тірілту /  секілді ғана. Ақиқатында Аллаһ бәрін Естуші  / Самиъ / , бәрін Көруші  / Басир / ."
    },
    {
      "resource_id": 113,
      "text": "Аллаһтың түнді күндізге кіргізіп, ал күндізді түнге кіргізетінін көрмедің бе? Әрі күн мен айды  / құлдарының пайдасы үшін / бағынышты еткенін, - / олардың /  әрқайсысы белгіленген мерзімге дейін қозғалады, - сондай-ақ Аллаһ сендердің не істейтіндеріңнен Хабардар екенін ?"
    },
    {
      "resource_id": 113,
      "text": "Бұл солай. Ақиқатында, Аллаһ - әл-Хақ  / күмәнсіз Ақиқат / , ал олардың Одан өзге шақыратындары  / табынып жалбарынатындары /  жалған әрі шын мәнінде, Аллаһ - аса Жоғары, өте Үлкен."
    },
    {
      "resource_id": 113,
      "text": "/ Ей, Мұхаммед! /  Сен кемелердің Аллаһтың игілігімен, Оның кейбір белгілерін сендерге көрсетуі үшін теңізде жүзетінін көрмедің бе? Ақиқатында, мұндаәрбірәрдайым сабыр, көп шүкір етушілер  / Раббысының бергендерінеалғыс білдірушілер /  үшін белгілер бар."
    },
    {
      "resource_id": 113,
      "text": "Қашан оларды таулардай толқындар орап алса, дінін  / құлшылықтарын /  шын ықыласпен  / серік қосу, риядан тазартып /  тек Оған арнаған күйде Аллаһқа дұға етеді  / Одан тілеп, жалбарынады / .Ал қашан оларды құрлыққа  / шығарып / құтқарған соң, олардың кейбірі  / шүкірліктерін /  кемітеді. Біздің белгілерімізді әрбір опасыз, игілігімізге алғыс білдірмеуші  / шүкіршілік етпеуші /  ғана теріске шығарады."
    },
    {
      "resource_id": 113,
      "text": "Ей, адамдар! Өздеріңнің Раббыңнан  / Оның жазасынан /  қорқып, сақтаныңдар  / тақуалық етіңдер /  әрі ешбір әке баласы үшін өтем бере алмайтын және ешбір бала әкесі үшін өтем бере алмайтын Күннен қорқындар. Күдіксіз, Аллаһтың уәдесі ақиқат. Сондықтан осы өмір сендерді алдамасын  / дүние қызықтарына алданып қалмаңдар / , әрі алдаушы  / шайтан /  сендерді Аллаһқа қатысты алдап қоймасын."
    },
    {
      "resource_id": 113,
      "text": "Ақиқатында Сағаттың  / Қайта тірілу күнінің /  білімі Аллаһта, Ол жаңбырды жаудырады және жатырлардағыны біледі. Ешбір жан ертең не табатынын білмейді әрі ешбір жан қай жерде өлетінін білмейді. Ақиқатында Аллаһ бәрін Білуші, бәрінен Хабардар."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "31" }
  }
}
