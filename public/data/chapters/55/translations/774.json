{
  "translations": [
    { "resource_id": 774, "text": "Nyirimpuhwe (Allah)," },
    { "resource_id": 774, "text": "Yigishije (umuntu) Qur’an," },
    { "resource_id": 774, "text": "Yaremye umuntu," },
    {
      "resource_id": 774,
      "text": "Amwigisha gusobanura (mu buryo bwumvikana)."
    },
    {
      "resource_id": 774,
      "text": "Izuba n’ukwezi bigendera ku mubare (no kuri gahunda ya Allah)."
    },
    {
      "resource_id": 774,
      "text": "N’ibyatsi birandaranda ndetse n’ibiti, byose birubama (bikicisha bugufi imbere ya Allah)."
    },
    {
      "resource_id": 774,
      "text": "N’ikirere yagihanitse hejuru cyane (y’isi) ndetse ashyiraho n’ibipimo (bya buri kintu)"
    },
    {
      "resource_id": 774,
      "text": "Kugira ngo mutarengera mu bipimo (byagenwe)."
    },
    {
      "resource_id": 774,
      "text": "Bityo, mujye mutanga ibipimo byuzuye kandi ntimukibishe iminzani."
    },
    { "resource_id": 774, "text": "N’isi (Allah) yayishyiriyeho ibiremwa." },
    {
      "resource_id": 774,
      "text": "Irimo imbuto n’imitende ifite imbuto zitwikiriwe n’ibishishwa,"
    },
    {
      "resource_id": 774,
      "text": "Ndetse n’impeke ziri mu bishishwa (byazo); iz’inyamisogwe n’izihumura."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Allah) yaremye umuntu (Adamu) mu itaka ryumye ukomangaho rikirangira nk’ibikoresho bibumbye mu ibumba,"
    },
    { "resource_id": 774, "text": "Anarema amajini mu birimi by’umuriro." },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Ni We) Nyagasani w’Uburasirazuba bubiri akaba na Nyagasani w’Uburengerazuba bubiri<sup foot_note=211599>1</sup>."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Yaretse inyanja ebyiri (ifite amazi y’urubogobogo n’indi y’urwunyunyu) zirahura;"
    },
    {
      "resource_id": 774,
      "text": "Hagati yazo hari urubibi zitarenga (ruzitandukanya kugira ngo zitivanga)."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Muri zo havamo amasaro arabagirana (Lu-ulu-u) na Marijani<sup foot_note=211600>1</sup>."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Kandi (Allah ni We) ufite ububasha ku mato manini agendera mu nyanja, ameze nk’imisozi."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    { "resource_id": 774, "text": "Buri ikiyiriho (isi) cyose kizapfa," },
    {
      "resource_id": 774,
      "text": "Maze hasigare gusa uburanga butagatifu bwa Nyagasani wawe, Nyirikuzo n’icyubahiro."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Buri cyaremwe cyose kiri mu birere no ku isi kiramusaba (ibyo cyifuza). Naho We buri munsi aba agena gahunda (z’ibiremwa)."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Yemwe matsinda abiri (y’abantu n’amajini), tuzabacira imanza (ku munsi w’imperuka)."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Yemwe majini namwe bantu! Niba mufite ubushobozi bwo kugenda mukarenga imbago z’ibirere n’isi (muhunga ibihano bya Allah), muzagende. Ariko ntimushobora kuzirenga keretse ku bw’ububasha (bwa Allah)."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Muzohererezwa ikibatsi cy’umuriro n’umuringa (washongeshejwe), kandi ntimuzitabara."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Mwibuke) ubwo ikirere kizasatagurika, maze kigahinduka nk’ururabo rutukura rumeze nk’amavuta yabize."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Kuri uwo munsi, nta muntu cyangwa ijini uzagira icyo abazwa ku bijyanye n’ibyaha bye (kuko bizaba bizwi neza)"
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Inkozi z’ibibi zizamenyerwa ku bimenyetso byazo, kandi zizaterurwa zifatiwe mu bihorihori n’ibirenge byazo."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Uyu ni umuriro wa Jahanamu inkozi z’ibibi zajyaga zihinyura!"
    },
    {
      "resource_id": 774,
      "text": "Bazaba bagenda bagaruka hagati yawo n’amazi yatuye, ashyushye cyane."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Ariko wa wundi utinya kuzahagarara imbere ya Nyagasani we, azaba afite ubusitani bubiri (mu Ijuru)."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Ubwo busitani buzaba burimo ibiti) bifite amashami acucitse kandi atoshye."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Muri ubwo (busitani) bwombi, hazaba harimo amasoko abiri atemba."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Muri ubwo (busitani) bwombi, hazaba harimo ubwoko bubiri bwa buri rubuto."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Bazaba begamye ku bitanda bishasheho ihariri iremereye, kandi imbuto zo muri ubwo busitani zizaba zibari hafi."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Ubwo busitani bwombi) buzaba burimo abagore bubika amaso yabo (kubera ikinyabupfura), batigeze bagira umuntu cyangwa ijini babakoraho kuva na mbere (bakiri amasugi)."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Bazaba bafite ubwiza) nk’ubw’amabuye y’agaciro ya Yaquut<sup foot_note=211601>1</sup> na Marjani."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Ese hari igihembo cy’ibyiza kitari ibyiza?"
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Kandi uretse n’ubwo (busitani) bubiri, hari ubundi busitani bubiri."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    { "resource_id": 774, "text": "(Bufite) ibara ry’icyatsi cyijimye." },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Muri ubwo (busitani) bwombi, (naho) hazaba harimo amasoko abiri avubura amazi."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Muri ubwo (busitani) bwombi, hazaba harimo imbuto, imitende n’imikomamanga."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    { "resource_id": 774, "text": "Hazaba harimo abagore beza b’imico myiza." },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Hazaba harimo abagore biyubashye bahora mu mahema."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Mbere y’abo (bagabo bazaba bahawe), nta muntu cyangwa ijini wigeze ubakoraho,"
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "(Abagabo babo) bazajya begama ku misego y’icyatsi, n’amagodora meza anepa atatse neza."
    },
    {
      "resource_id": 774,
      "text": "None se (yemwe bantu namwe majini) ni iyihe mu ngabire za Nyagasani wanyu mwembi muhakana?"
    },
    {
      "resource_id": 774,
      "text": "Izina rya Nyagasani wawe, Nyirubuhambare n’icyubahiro, ryuje ubutungane n’imigisha."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "55" }
  }
}
