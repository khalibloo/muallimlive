{
  "translations": [
    { "resource_id": 125, "text": "Àjọkẹ́-ayé," },
    { "resource_id": 125, "text": "Ó fi ìmọ̀ al-Ƙur’ān mọ (ẹni tí Ó fẹ́)." },
    { "resource_id": 125, "text": "Ó ṣẹ̀dá ènìyàn." },
    { "resource_id": 125, "text": "Ó sì fi àlàyé (ọ̀rọ̀ sísọ) mọ̀ ọ́n." },
    {
      "resource_id": 125,
      "text": "Òòrùn àti òṣùpá (ń rìn) fún ìṣírò (ọjọ́ ayé)."
    },
    {
      "resource_id": 125,
      "text": "Àwọn ìtàkùn ilẹ̀ àti igi ń forí kanlẹ̀ (fún Allāhu)."
    },
    {
      "resource_id": 125,
      "text": "Àti sánmọ̀, Allāhu gbé e sókè. Ó sì fi òṣùwọ̀n òfin déédé lélẹ̀ (fún ẹ̀dá)"
    },
    { "resource_id": 125, "text": "pé kí ẹ má ṣe tayọ ẹnu-ààlà níbi òṣùwọ̀n." },
    {
      "resource_id": 125,
      "text": "Ẹ gbé òṣùwọ̀n náà dúró pẹ̀lú dọ́gbadọ́gba. Kí ẹ sì má ṣe dín òṣùwọ̀n kù."
    },
    {
      "resource_id": 125,
      "text": "Ilẹ̀, (Allāhu) gbé e kalẹ̀ (sí abẹ́ sánmọ̀ fún àwọn ẹ̀dá."
    },
    { "resource_id": 125, "text": "Èso àti dàbínù alápó wà lórí (ilẹ̀)." },
    {
      "resource_id": 125,
      "text": "Àti èso onípòpórò àti olóòórùn dídùn (wà lórí ilẹ̀)."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "(Allāhu) ṣẹ̀dá ènìyàn láti ara amọ̀ gbígbẹ tó ń dún kokoko bí ìkòkò amọ̀."
    },
    {
      "resource_id": 125,
      "text": "Ó sì ṣẹ̀dá àlùjànnú láti ara ahọ́n iná tí kò ní èéfín."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Olúwa ibùyọ òòrùn méjèèjì àti ibùwọ̀ òòrùn méjèèjì.1 <sup foot_note=147984>1</sup>"
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "(Allāhu) mú odò méjì (odò oníyọ̀ àti odò aládùn) ṣàn pàdé ara wọn."
    },
    {
      "resource_id": 125,
      "text": "Gàgá kan sì wà láààrin àwọn méjèèjì tí wọn kò sì lè tayọ ẹnu-ààlà (rẹ̀ láààrin ara wọn)."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Òkúta oníyebíye àti ìlẹ̀kẹ̀ iyùn ń jáde nínú àwọn (odò) méjèèjì náà."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ti (Allāhu) ni àwọn ọkọ̀ ojú-omi gogoro tó ń rìn nínú agbami òdò (tí wọ́n dà) bí àpáta gíga."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    { "resource_id": 125, "text": "Gbogbo ẹni tó wà lórí ilẹ̀ máa tán." },
    {
      "resource_id": 125,
      "text": "Ojú Olúwa rẹ, Atóbi, Alápọ̀n-ọ́nlé sì máa wà títí láéláé."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Àwọn tó wà nínú àwọn sánmọ̀ àti ilẹ̀ ń bèèrè (n̄ǹkan) lọ́dọ̀ Rẹ̀; Ó sì wà lórí ìṣe lójoojúmọ́."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "A óò mú tiyín gbọ́ (lọ́jọ́ ẹ̀san), ẹ̀yin ènìyàn àti àlùjànnú."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ẹ̀yin àwùjọ àlùjànnú àti ènìyàn, tí ẹ bá lágbára láti sá jáde nínú àwọn agbègbè sánmọ̀ àti ilẹ̀, ẹ sá jáde. Ẹ kò lè sá jáde àfi pẹ̀lú agbára."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Wọ́n máa ju ahọ́n iná àti èéfín (tàbí oje idẹ) iná lé ẹ̀yin méjèèjì lórí, ẹ̀yin méjèèjì kò sì níí lè ranra yín lọ́wọ́."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Nítorí náà, nígbà tí sánmọ̀ bá fàya pẹ́rẹpẹ̀rẹ, ó sì máa pọ́n wá wẹ̀ bí epo pupa gbígbá."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Nítorí náà, ní ọjọ́ yẹn Wọn kò níí bi ènìyàn àti àlùjànnú kan léèrè nípa ẹ̀ṣẹ̀ rẹ̀; (ó ti wà ní àkọsílẹ̀ ní ọ̀dọ̀ Wa)."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Wọ́n máa dá àwọn ẹlẹ́ṣẹ̀ mọ̀ pẹ̀lú àmì ara wọn. Wọ́n sì máa fi àásó orí àti ẹsẹ̀ gbá wọn mú."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Èyí ni iná Jahanamọ tí àwọn ẹlẹ́ṣẹ̀ ń pè ní irọ́."
    },
    {
      "resource_id": 125,
      "text": "Wọn yóò máa rìn lọ rìn bọ̀ láààrin Iná àti omi tó gbóná parí.1 <sup foot_note=147985>1</sup>"
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ọgbà Ìdẹ̀ra méjì ń bẹ fún ẹni tó bá páyà ìdúró rẹ̀ níwájú Olúwa rẹ̀."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "(Àwọn Ọgbà Ìdẹ̀ra méjèèjì ní) àwọn ẹ̀ka igi tó kún fún àwọn èso oríṣiríṣi."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    { "resource_id": 125, "text": "Odò méjì tó ń ṣàn wà nínú ọgbà méjèèjì." },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Oríṣi méjì méjì ni èso kọ̀ọ̀kan tó wà nínú ọgbà méjèèjì.1 <sup foot_note=147986>1</sup>"
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Wọn yóò rọ̀gbọ̀kú lórí ìtẹ́, tí àwọn ìtẹ́ inú rẹ̀ jẹ́ àrán tó nípọn. Àwọn èso ọgbà méjèèjì sì wà ní àrọ́wọ́tó."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Àwọn obìnrin tí kì í wo ọkùnrin mìíràn wà nínú Ọgbà Ìdẹ̀ra. Ènìyàn àti àlùjànnú kan kò sì fọwọ́ kàn wọ́n rí ṣíwájú wọn."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Wọ́n dà bíi ìlẹ̀kẹ̀ ṣẹ̀gi àti ìlẹ̀kẹ̀ iyùn (nípa ẹwà àti dídára wọn)."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ǹjẹ́ ẹ̀san mìíràn wà fún ṣíṣe rere bí kò ṣe (ẹ̀san) rere."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ọgbà Ìdẹ̀ra méjì kan tún ń bẹ yàtọ̀ sí méjì (àkọ́kọ́ yẹn)."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    { "resource_id": 125, "text": "Aláwọ̀ ewéko (ni Ọgbà méjèèjì náà)." },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Àwọn odò méjì tó ń tú omi jáde láì dáwọ́ dúró wà (nínú ọgbà méjèèjì náà)."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Èso ìpanu, dàbínù àti èso rumọ̄n wà nínú ọgbà méjèèjì náà."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Àwọn obìnrin rere, arẹwà wà nínú àwọn Ọgbà Ìdẹ̀ra náà."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Àwọn ẹlẹ́yinjú-ẹgẹ́ kan (ni wọ́n), tí A fi pamọ́ sínú ilé-ọ̀ṣọ́."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ènìyàn àti àlùjànnú kan kò fọwọ́ kàn wọ́n rí ṣíwájú wọn."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Wọn yóò rọ̀gbọ̀kú lórí àwọn tìmùtìmù aláwọ̀ ewéko àti ìtẹ́ tó dára."
    },
    {
      "resource_id": 125,
      "text": "Nítorí náà, èwo nínú àwọn ìdẹ̀ra Olúwa ẹ̀yin ènìyàn àti àlùjànnú ni ẹ máa pè ní irọ́?"
    },
    {
      "resource_id": 125,
      "text": "Ìbùkún ni fún orúkọ Olúwa rẹ, Atóbi, Alápọ̀n-ọ́nlé."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "55" }
  }
}
