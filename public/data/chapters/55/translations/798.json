{
  "translations": [
    { "resource_id": 798, "text": "(Allah) Jwaukoto wejinji." },
    { "resource_id": 798, "text": "Jujiganyisye Qur’an." },
    { "resource_id": 798, "text": "Jwagumbile mundu." },
    { "resource_id": 798, "text": "Ŵan’jiganyisye kuŵecheta." },
    {
      "resource_id": 798,
      "text": "Lyuŵa ni mwesi (ikwenda) kwa chiŵalanjilo (chakwe)."
    },
    {
      "resource_id": 798,
      "text": "Itela yakutambala ni itela yakwimilichika ikunsujudilaga (Allah)."
    },
    {
      "resource_id": 798,
      "text": "Soni liwunde ŵalinyakwile, ni ŵaŵisile chilungamiko."
    },
    { "resource_id": 798, "text": "Kuti mkapungusyaga pa kupima." },
    {
      "resource_id": 798,
      "text": "Ni n’jimicheje chipiimo mwachilungamiko, soni nkapungusyaga yakupimidwa."
    },
    {
      "resource_id": 798,
      "text": "Soni litaka ŵaliŵisile (mwakulitaandika) ligongo lya iwumbe."
    },
    {
      "resource_id": 798,
      "text": "Mwalakwemo mwana isogosi, ni mitende jajikwete itungatunga."
    },
    {
      "resource_id": 798,
      "text": "Ni songolo syasikwete masapi, ni masamba gakunuunjiila."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Jwagumbile mundu (Adam) kuumila mwilongo lyakulilaga mpela liigeleesya."
    },
    {
      "resource_id": 798,
      "text": "Sano majini ni ŵagagumbile kuumila m’malamba ga moto gangali lyosi."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "(Allah ni) M’mbuje jwa kungopoko kuŵili (kwa lyuŵa chawu ni chuku), soni ni M’mbuje jwa kungapililo kuŵili (kwa lyuŵa chawu ni chuku)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Aŵisile mbwani siŵili syasikusimana (jamesi gakunong’a ni jamesi gachijete)."
    },
    {
      "resource_id": 798,
      "text": "Sikati jakwe jana uŵigo, mwanti syangajinjililana."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Sikasakopokaga mu (mbwani) sinasiŵilisyo ngalekale syekulungwa-kulungwa ni ngalekale syamwana-mwana."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Ni jukwete yombo yayinyakuliidwe (tanga syakwe) yaikwenda m’mbwani (yekulungwa-kulungwa) mpela matumbi."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Chilichose chachili palakwepo (petaka) chichijonasika."
    },
    {
      "resource_id": 798,
      "text": "Ni jichisigala ngope ja Ambuje ŵenu (Allah) jajikwete uchimbichimbi ni ukoto."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Akasam’bendaga Jwalakwe wosope ŵali ku mawunde ni petaka, lisiku lililyose Jwalakwe juli pa masengo (mpela kwakwesya ni kwaatulusya ŵandu pa uchimbichimbi nambo soni kupeleka umi ni chiwa, ni ine)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Sampano chitulipe lipesa Uwwe kwa jenumanja jampingo ŵaŵili (ŵandu ni majini lyakum’balanga itendo yenu pa Kiyama)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "E jenumanja makuga ga majini ni ŵandu! Naga tinkombole kupeleta upande wa kumawunde ni petaka (kuti mundiile ngampata), basi peletani. Nganim’ba mpeleete ikaŵeje ni machili (gakuuma Kukwangu)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Chigatumisyidwe kukwenu malamba gamoto ni ntofu wenyelenyenduche, ni ngankombola kulupusyana."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Basi palichipapuka liwunde nikuchejela mpela lipende lyechejewu."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Basi lyele lisikulyo mundu namuno lijini ngasawusyidwa ya sambi syakwe."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Akuleŵa tachimanyika ni imanyilo yao, basi ni tachikwembekanyisyidwa ni wumbo sya pewuwo pakupwatikanya ni makawu (kaneka ni kuponyedwa ku Moto)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "(Ichiŵechetedwa kwa akuleŵa mwa kwanyosya kuti): “Aji ni Jahannama ajila jaŵajikanilaga akuleŵa.”"
    },
    {
      "resource_id": 798,
      "text": "“Taŵeje ali nkusyungula sikati ja jalakweji ni mesi gamoto gamasemule nnope.”"
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Sano jwaakujogwepe kwimichidwa pameso pa Ambujegwe (Allah, ni kupanganyaga yalamulidwe, ni kuiŵambalaga yakanyisyidwe), takapate matimbe gaŵili ga ku Mbepo."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "(Matimbe) gagakwete nyambi syakutenjela mwakusalalila."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Nkatikati mwa (matimbe) ganagaŵiliga mwana achitutumule ŵaŵili ŵaakujilimaga."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Mwalakwemo ntundu uliose wa isogosi uli patundu paŵili."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Tachiŵa ali ajegeme mu yakutandika (pa itengu yauchimbichimbi) nkati mwakwe mwekunje nguo ja silika jwakandapalila, ni isogosi ya m’matimbe ganagaŵili ili yakuŵandichila nnope (yaati konyola chitamile)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Mwalakwemo mwana (achiŵammakwao) ŵakulola pejipi (ŵakwalola achalume ŵaope ŵangatenda meso mwamwamwa kwa achalume ŵane), nganagoneje nao mundu jwalijose namuno lijini nkanaŵe ŵanganyao (achalume ŵao)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "(Kasalale kao achimmasyetowo) gamba kuŵa nti chisawu ngalekale syakuswejelngo (mpela kwesya ni kutulusya a nnope ni ngalekale syakuchejelela."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Ana pana malipilo ga umbone pangaŵaga kulipa umbone (soni)!"
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Konjechesa pa (matimbe) gaŵili gala, pana matimbe gane gaŵili soni."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    { "resource_id": 798, "text": "Gakubiliŵita nnope." },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Nkatikati mwa matimbe ganagaŵiligo mwana achitutumule ŵaŵili ŵakoposya mesi mwamachili (kuumila pasi)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Mwalakwemo mwana isogosi, kwisasoni mitende ni mikomamanga."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Mwalakwemo mwana achimmasyeto achambonembone, soni ŵakusalala."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Ŵameso gakulanguka, ŵachigosedwele mu yumba."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Nganagoneje nao mundu jwalijose namuno lijini nkanaŵe ŵanganyao (achalume ŵao)."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Tachiŵa ali ajegeme m’misago jachisamba, ni (kutamila) makondolo (matelesi) gakusalala nnope."
    },
    {
      "resource_id": 798,
      "text": "Ana nichapi mu chindimba cha M’mbuje gwenu (ŵanaŵaŵili mmwe ŵandu ni majini) chankuchikaana (kuti nganichiŵa Chakwe)?"
    },
    {
      "resource_id": 798,
      "text": "Linyakwiche (pa uchimbichimbi ni upile) lina lya Ambuje ŵenu (Allah) Asyene uchimbichimbi ni ukoto."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "55" }
  }
}
