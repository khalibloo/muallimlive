{
  "translations": [
    { "resource_id": 782, "text": "Ha’, Mim," },
    {
      "resource_id": 782,
      "text": "‘Ayn, Sin, Qaf.<sup foot_note=202639>1</sup>"
    },
    {
      "resource_id": 782,
      "text": "Astfel, Allah Cel Puternic [şi] Înţelept [Al‑’Aziz, Al‑Hakim] îţi trimite ţie revelaţii, tot aşa cum le‑a trimis şi celor de dinainte de tine."
    },
    {
      "resource_id": 782,
      "text": "Ale Lui sunt cele din ceruri şi cele de pre pământ. El este Cel mai Înalt, Măreţ [Al‑’Aliyy, Al‑’Azim]"
    },
    {
      "resource_id": 782,
      "text": "Aproape că se despică cerurile în înălţimea lor<sup foot_note=202640>1</sup>, când îngerii laudă mărirea Domnului lor şi roagă de iertare pentru cei de pe pământ. Allah este Iertător, Îndurător [Al‑Ghafur, Ar‑Rahim]."
    },
    {
      "resource_id": 782,
      "text": "Cât despre aceia care îşi iau ocrotitori în afara Lui, Allah este Veghetor peste ei<sup foot_note=202641>1</sup> şi tu nu eşti chezaş<sup foot_note=202642>2</sup> pentru ei."
    },
    {
      "resource_id": 782,
      "text": "Astfel, [aşa după cum le‑am revelat celor de dinaintea ta] ţi‑am revelat Noi un Coran arab, pentru ca tu să previi Mama cetăţilor<sup foot_note=202643>1</sup> şi pe cei din împrejurimile ei şi să previi pentru Ziua Adunării<sup foot_note=202644>2</sup> – despre care nu este îndoială. O parte vor fi în Rai şi o parte vor fi în Văpaie."
    },
    {
      "resource_id": 782,
      "text": "Şi de ar fi voit Allah, i‑ar fi făcut El pe ei o singură comunitate<sup foot_note=202645>1</sup>, însă El lasă să intre întru îndurarea Sa pe cine El voieşte. Iar nelegiuiţii nu vor avea ocrotitor şi nici ajutor."
    },
    {
      "resource_id": 782,
      "text": "Ori au luat ei ocrotitori afară de El? Allah este Ocrotitorul [Al‑Waliyy], El dă viaţă morţilor şi El este cu putere peste toate."
    },
    {
      "resource_id": 782,
      "text": "Şi pentru orice lucru aţi fi cu neînţelegere, judecata asupra lui se află la Allah.<sup foot_note=202646>1</sup> Acesta este Allah, Domnul meu, în El mă încred şi la El mă întorc [cu căinţă]."
    },
    {
      "resource_id": 782,
      "text": "Făcătorul cerurilor şi al pământului. El a făcut pentru voi soaţe din voi înşivă<sup foot_note=202647>1</sup> şi [a făcut] dobitoacele perechi<sup foot_note=202648>2</sup>. Prin aceasta vă înmulţeşte. Nu este nimic asemenea cu El<sup foot_note=202649>3</sup>. El este Cel care Aude Totul şi Cel care Vede Totul [As‑Sami’, Al‑Basir]."
    },
    {
      "resource_id": 782,
      "text": "Ale Lui sunt cheile [comorilor] cerurilor şi ale pământului; El dăruieşte cu prisosinţă cele spre vieţuire, cui voieşte El, sau le dăruieşte cu măsură, [cui voieşte El]; El este Atoateştiutor [‘Alim]."
    },
    {
      "resource_id": 782,
      "text": "El v‑a orânduit vouă religia pe care i‑a prescris‑o lui Noe, pe care ţi‑am revelat‑o ţie şi am prescris‑o pentru Avraam şi Moise şi Isus<sup foot_note=202650>1</sup>: „Întemeiaţi religia<sup foot_note=202651>2</sup> şi nu vă despărţiţi întru ea!” Li se pare prea mare politeiştilor aceea la care tu îi chemi.<sup foot_note=202652>3</sup> Allah îi alege [pentru aceasta] pe aceia pe care El voieşte şi îi călăuzeşte către El pe aceia care se căiesc."
    },
    {
      "resource_id": 782,
      "text": "Ei<sup foot_note=202653>1</sup> nu s‑au despărţit<sup foot_note=202654>2</sup> decât după ce le‑a venit lor ştiinţa, din pricina pizmei dintre ei. Şi dacă nu ar fi venit mai înainte un cuvânt de la Domnul tău pentru un termen hotărât, s‑ar fi hotărât [numaidecât] între ei. Iar aceia de după ei, cărora le‑a fost dăruită Cartea spre moştenire<sup foot_note=202655>3</sup>, sunt în mare îndoială în privinţa ei."
    },
    {
      "resource_id": 782,
      "text": "De aceea, cheamă‑i tu [pe oameni] şi mergi pe calea cea dreaptă – aşa cum ţi s‑a poruncit<sup foot_note=202656>1</sup> – şi nu urma poftelor lor! Şi spune: „Cred în toate scripturile pe care le‑a trimis Allah! Mi s‑a poruncit mie să judec cu dreptate între voi. Allah este Domnul nostru şi Domnul vostru. Faptele noastre sunt ale noastre şi faptele voastre sunt ale voastre. Nu este ceartă între noi şi voi, Allah ne va aduna pe noi, căci la El este întoarcerea<sup foot_note=202657>2</sup>!”"
    },
    {
      "resource_id": 782,
      "text": "Însă aceia care se ceartă în privinţa lui Allah, după ce s‑a răspuns [chemării Sale],<sup foot_note=202658>1</sup> cearta lor este în van la Domnul lor<sup foot_note=202659>2</sup> şi asupra lor se abate mânie şi chinul aspru<sup foot_note=202660>3</sup>."
    },
    {
      "resource_id": 782,
      "text": "Allah este Cel care a trimis Cartea cu Adevărul şi cu Balanţa<sup foot_note=202661>1</sup>. Şi de unde să ştii? Poate că Ceasul este aproape."
    },
    {
      "resource_id": 782,
      "text": "Încearcă să‑l grăbească aceia care nu cred în el, însă aceia care cred sunt cu teamă de el şi ştiu că acesta este Adevărul. Iar aceia care se ceartă asupra Ceasului, se află în rătăcire adâncă."
    },
    {
      "resource_id": 782,
      "text": "Allah este Binevoitor cu robii Săi. El dăruieşte cele spre vieţuire cui voieşte El. El este Tare, Puternic [Al‑Qawiyy, Al‑’Aziz]."
    },
    {
      "resource_id": 782,
      "text": "Acela care voieşte să semene [ogorul] Lumii de Apoi, aceluia îi vom spori Noi semănătura,<sup foot_note=202662>1</sup> iar acela care voieşte să semene [ogorul] acestei lumi<sup foot_note=202663>2</sup>, aceluia îi vom da Noi din ea<sup foot_note=202664>3</sup>, însă el nu va avea parte în Lumea de Apoi."
    },
    {
      "resource_id": 782,
      "text": "Sau au ei asociaţi [ai lui Allah] care le‑au orânduit lor religia pe care Allah nu a îngăduit‑o? Dacă nu ar fi cuvântul [de amânare a] hotărârii, s‑ar fi judecat între ei. Cei nelegiuiţi vor avea parte de chin dureros."
    },
    {
      "resource_id": 782,
      "text": "Tu îi vei vedea pe cei nelegiuiţi<sup foot_note=202665>1</sup> temându‑se de ceea ce au agonisit<sup foot_note=202666>2</sup>, când [pedeapsa] se va abate asupra lor, în vreme ce aceia care au crezut şi au săvârşit fapte bune se vor afla în locurile înflorite ale Grădinilor şi vor avea ei parte de tot ceea ce voiesc de la Domnul lor. Acesta este marele har!"
    },
    {
      "resource_id": 782,
      "text": "Aceasta este ceea ce Allah le binevesteşte robilor Săi care cred şi săvârşesc fapte bune! Spune: „Eu nu vă cer vouă pentru aceasta răsplată, afară de prietenia faţă de ruda apropiată”.<sup foot_note=202667>1</sup> Aceluia care împlineşte o faptă bună îi vom spori Noi binele în schimbul ei. Allah este Iertător, Mulţumitor [Ghafur, Şakur]."
    },
    {
      "resource_id": 782,
      "text": "Sau zic ei: „El a născocit minciună pe seama lui Allah!”<sup foot_note=202668>1</sup> Dar de ar voi Allah, El ar pecetlui inima ta<sup foot_note=202669>2</sup>. Allah şterge deşertăciunea şi întăreşte Adevărul cu vorbele Sale<sup foot_note=202670>3</sup>. El este Bineştiutor al celor dinlăuntrul piepturilor."
    },
    {
      "resource_id": 782,
      "text": "El este Cel care primeşte căinţa robilor Săi şi iartă pentru faptele cele rele şi El ştie ce faceţi."
    },
    {
      "resource_id": 782,
      "text": "El împlineşte [dorinţele] celor care cred şi săvârşesc fapte bune şi le sporeşte lor harul Său, în vreme ce necredincioşii vor avea parte de chin aspru."
    },
    {
      "resource_id": 782,
      "text": "Dacă Allah i‑ar înzestra cu prisosinţă pe [toţi] robii Săi, s‑ar purta ei cu nedreptate pe pământ, însă El trimite cu măsură ceea ce voieşte. El este Bineştiutor [şi] Binevăzător [Khabir, Basir] al robilor Săi."
    },
    {
      "resource_id": 782,
      "text": "El este Cel care pogoară ploaia, după ce ei au fost deznădăjduiţi, şi întinde îndurarea Sa<sup foot_note=202671>1</sup>. El este Ocrotitor [şi] Vrednic de Laudă [Al‑Waliyy, Al‑Hamid]."
    },
    {
      "resource_id": 782,
      "text": "Printre Semnele Sale sunt tocmeala cerurilor şi a pământului şi a vietăţilor pe care le‑a risipit prin ele. Dar El are puterea de a le aduna pe ele<sup foot_note=202672>1</sup>, dacă voieşte."
    },
    {
      "resource_id": 782,
      "text": "Nu vă loveşte nici o nenorocire, decât pentru ceea ce agonisesc mâinile voastre<sup foot_note=202673>1</sup>, însă El iartă multe<sup foot_note=202674>2</sup>."
    },
    {
      "resource_id": 782,
      "text": "Voi nu veţi putea să[‑L] slăbiţi pe pământ şi voi nu aveţi ocrotitor şi ajutor afară de Allah!<sup foot_note=202675>1</sup>"
    },
    {
      "resource_id": 782,
      "text": "Şi printre semnele Sale sunt corăbiile de pe mare, ce seamănă cu munţii<sup foot_note=202676>1</sup>."
    },
    {
      "resource_id": 782,
      "text": "Dacă voieşte, El domoleşte vântul şi ele rămân nemişcate pe suprafaţa apei. Întru aceasta<sup foot_note=202677>1</sup> se află semne<sup foot_note=202678>2</sup> pentru toţi oamenii care sunt răbdători şi mulţumitori."
    },
    {
      "resource_id": 782,
      "text": "Sau El le lasă să piară<sup foot_note=202679>1</sup>, pentru cele pe care le‑au agonisit. Însă El iartă mult."
    },
    {
      "resource_id": 782,
      "text": "Şi să ştie cei care se ceartă asupra semnelor Noastre că ei nu vor avea scăpare!"
    },
    {
      "resource_id": 782,
      "text": "Şi tot ceea ce vi se dă vouă este bucurie trecătoare pentru viaţa din această lume. Însă ceea ce se află la Allah<sup foot_note=202680>1</sup> este mai bun şi mai dăinuitor pentru aceia care cred şi se încred în Domnul lor,"
    },
    {
      "resource_id": 782,
      "text": "Pentru aceia care se feresc de păcatele mari şi de faptele ruşinoase şi care iartă, atunci când se mâniază,"
    },
    {
      "resource_id": 782,
      "text": "Pentru aceia care răspund Domnului lor<sup foot_note=202681>1</sup> şi împlinesc Rugăciunea [As‑Salat], iar pentru treburile lor [ţin] sfat laolaltă<sup foot_note=202682>2</sup> şi dau Dania [Az‑Zakat] din cele cu care îi înzestrăm"
    },
    {
      "resource_id": 782,
      "text": "Şi pentru aceia care, atunci când nedreptatea se abate asupra lor, ei o înfruntă<sup foot_note=202683>1</sup>."
    },
    {
      "resource_id": 782,
      "text": "Răsplata pentru un rău este un rău deopotrivă cu el<sup foot_note=202684>1</sup>. Însă răsplata aceluia care iartă şi care caută împăcare<sup foot_note=202685>2</sup> se află la Allah. El nu‑i iubeşte pe cei nelegiuiţi!"
    },
    {
      "resource_id": 782,
      "text": "Cât despre aceia care se ajută şi izbândesc<sup foot_note=202686>1</sup>, după ce sunt nedreptăţiţi, împotriva acestora nu este drum [pentru dojană];"
    },
    {
      "resource_id": 782,
      "text": "Ci drumul pentru dojană este împotriva acelora care‑i năpăstuiesc pe [ceilalţi] oameni şi săvârşesc fărădelegi pe pământ<sup foot_note=202687>1</sup>, fără de dreptate. Aceştia vor avea parte de chin dureros."
    },
    {
      "resource_id": 782,
      "text": "Iar acela care rabdă<sup foot_note=202688>1</sup> şi iartă, [să ştie că] acesta este dintre lucrurile înalte<sup foot_note=202689>2</sup>."
    },
    {
      "resource_id": 782,
      "text": "Acela pe care Allah îl duce în rătăcire nu va avea, după El, nici un ocrotitor. Şi îi vei vedea pe cei nelegiuiţi zicând, când vor vedea osânda: „Oare este vreo cale pentru întoarcere [pe pământ]?”"
    },
    {
      "resource_id": 782,
      "text": "Şi‑i vei vedea cum stau înaintea lui<sup foot_note=202690>1</sup>, smeriţi de umilinţă, privind cu un ochi pe furiş, în vreme ce vor zice aceia care au crezut: „Cei pierduţi sunt aceia care s‑au pierdut pe ei înşişi şi [şi‑au pierdut] neamurile lor în Ziua Învierii<sup foot_note=202691>2</sup>. Cei nelegiuiţi se vor afla într‑un chin necontenit."
    },
    {
      "resource_id": 782,
      "text": "Şi nu vor avea ei nici un fel de ocrotitori care să‑i ajute afară de Allah, iar acela pe care Allah îl duce în rătăcire nu va avea nici un drum [spre călăuzire]”"
    },
    {
      "resource_id": 782,
      "text": "Ascultaţi de Domnul vostru înainte de a veni o Zi de la Allah, [Zi] pentru care nu este amânare! În Ziua aceea nu va fi pentru voi nici scăpare, nici tăgăduire.<sup foot_note=202692>1</sup>"
    },
    {
      "resource_id": 782,
      "text": "Dacă ei se îndepărtează, Noi nu te‑am trimis la ei ca păzitor peste ei<sup foot_note=202693>1</sup>, ci tu nu eşti dator decât numai cu vestirea. Când îi dăm Noi omului să guste îndurare din partea Noastră, atunci se bucură el de ea, însă dacă îl loveşte pe el un rău, pentru ceea ce au săvârşit mâinile sale mai înainte, atunci omul este nemulţumitor<sup foot_note=202694>2</sup>."
    },
    {
      "resource_id": 782,
      "text": "A lui Allah este stăpânirea cerurilor şi a pământului. El creează ceea ce voieşte şi dăruieşte El copile cui voieşte şi dăruieşte El băieţi cui voieşte,"
    },
    {
      "resource_id": 782,
      "text": "Sau dă El şi băieţi şi copile şi‑l face sterp pe cel pe care El voieşte. El este Atoateştiutor [şi] Atotputernic [‘Alim, Qadir]."
    },
    {
      "resource_id": 782,
      "text": "Unui om nu i se cuvine ca Allah să‑i vorbească decât numai printr‑o revelaţie, sau din spatele unui văl,<sup foot_note=202695>1</sup> sau [prin] trimiterea unui trimis<sup foot_note=202696>2</sup> care revelează, cu Voia Sa, ceea ce El voieşte. Cu adevărat, El este Cel Preaînalt şi Înţelept [‘Aliyy, Hakim]."
    },
    {
      "resource_id": 782,
      "text": "Astfel, ţi‑am revelat Noi un Duh,<sup foot_note=202697>1</sup> la porunca Noastră. Tu nu ai ştiut [mai înainte] ce este Cartea<sup foot_note=202698>2</sup> şi ce este credinţa, însă Noi am făcut‑o lumină cu care călăuzim pe cine voim dintre robii Noştri. Şi tu călăuzeşti pe un drum drept,"
    },
    {
      "resource_id": 782,
      "text": "Pe drumul lui Allah, ale căruia sunt cele din ceruri şi de pre pământ<sup foot_note=202699>1</sup>. Şi către Allah se îndreaptă [toate] lucrurile<sup foot_note=202700>2</sup>."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "42" }
  }
}
