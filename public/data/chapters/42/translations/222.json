{
  "translations": [
    { "resource_id": 222, "text": "Хә. Мим." },
    { "resource_id": 222, "text": ".  Аин. Син. Қаф." },
    {
      "resource_id": 222,
      "text": "(Мұхаммед Ғ.С.) тым үстем, аса дана Алла (Т.) саған да сенен бұрынғыларға да осылайша уахи етті."
    },
    {
      "resource_id": 222,
      "text": "Көктердегі, жердегі барлық нәрсе Онікі. Ол тым жоғары, өте зор."
    },
    {
      "resource_id": 222,
      "text": "(Алладан қорқып) көктер үстінен жарыла жаздайды. Періштелер Раббыларын дәріптей мақтап, жердегілерге жарылқау тілейді. Көңіл бөліңдер. Күдіксіз Алла, тым жарылқаушы, төтенше мейірімді. (С. 7-А.)"
    },
    {
      "resource_id": 222,
      "text": "Сондай Алладан өзге ие жасап алғандарды; Алла бақылайды. (Мұхаммед Ғ.С.) Сен оларға кепіл емессің."
    },
    {
      "resource_id": 222,
      "text": "Осылайша қалалардың орталығы (Мекке халқын) әрі маңындағыларды қорқытуың және де болуында шәк жоқ күні, жиналуды ескертуің үшін; саған арапша Бір Құран уахи еттік. Ол күні; бір топ жаннатта, бір топ тозақта."
    },
    {
      "resource_id": 222,
      "text": "Мүбада Алла қаласа оларды бір-ақ үммет қылар еді. Алайда Алла, кімді қаласа, мәрхаметіне бөлейді. Залымдарға дос та көмекші де жоқ."
    },
    {
      "resource_id": 222,
      "text": "Я, олар Алладан өзге ие жасап алды ма? Негізінде Алла, өзі ие; Ол өліні тірілтеді. Және Оның әр нәрсеге толық күші жетуші."
    },
    {
      "resource_id": 222,
      "text": "Сендер тартысқан нәрсе турасында шешім жасау Аллаға тән. Міне осы Алла, менің Раббым. Оған тәуекел еттім әрі Оған мойынсал болдым."
    },
    {
      "resource_id": 222,
      "text": "Көктер мен жердің жаратушысы сендер үшін өз жыныстарыңнан жұбайлар жаратып, хайуандар үшін де жүптер жаратушы. Өстіп сендерді өсірді. Еш нәрсе Ол сияқты емес. Ол Алла, әр нәрсені естуші, толық көруші."
    },
    {
      "resource_id": 222,
      "text": "Көктер мен жердің (қазыналарының) кілті Оған тән. Кімді қаласа, несібесін кеңітеді де шамалайды. Өйткені Ол, әр нәрсені толық білуші."
    },
    {
      "resource_id": 222,
      "text": "(Мұхаммед Ғ.С.) Алла Нұх (Ғ.С.) қа нұсқау берген нәрселерді және саған уахи еткенімізді сондай-ақ Ыбырайым, Мұса және Ғиса (Ғ.С.) ға нүсқау берген нәрселерімізді сендерге діни жол қылды: Дінді мықты орындаңдар да дінде бөлінбеңдер. Сенің шақырған нәрсең мүшріктерге ауыр келді. Алла оған (сен шақырған дінге) кімді қаласа, оны сайлайды. Кім Оған бейімдесе оны тура жолға салады."
    },
    {
      "resource_id": 222,
      "text": "Олар өздеріне білім келгеннен кейін араларындагы көре алмастықтың салдарынан ғана бөлінді. Егер Раббың тарапынан, белгілі бір мерзімге дейін сөз бекіген болмаса еді, әлбетте араларында іс біткен болар еді. Расында олардан кейін Кітапқа мұрагер етілгендер де әлбетте одан шәк ішінде күдүктенуші."
    },
    {
      "resource_id": 222,
      "text": "(Мұхаммед Ғ.С.) міне сол үшін хақиқатқа шақыр да бұйрылғаныңдай мықты тұр. Олардың ойларына ілеспе және оларға: \"Алла түсірген Кітапқа иман келтірдім. Сондай-ақ араларыңда әділдік қылуға бұйрылдым. Алла, біздің де Раббымыз, сендердің де Раббыларың. Біздің ісіміз бізге, сендердің істерің сендерге тән. Сендер мен біздің арамызда тартыс жоқ. Алла арамызды қосады. Және қайтар орын сол жақ\" де."
    },
    {
      "resource_id": 222,
      "text": "Дін қабылданғаннан кейін Алла турасында дауласқандардың даулары Раббыларының қасында босқа. Оларға ашу және қатты азап бар."
    },
    {
      "resource_id": 222,
      "text": "Ол сондай Алла, Кітапты және өлшеуді шындықпен түсірді. Қайдан білесің? Қиямет жақын шығар."
    },
    {
      "resource_id": 222,
      "text": "Оған сенбегендер, асығыс тілейді. Сенгендер, одан үрейленіп, оның хақ екенін біледі. Сақ болыңар! Ол мезгіл жайында тартысатындар, әлбетте ұзақ адасуда."
    },
    {
      "resource_id": 222,
      "text": "Алла (Т.) құлдарын өте аяушы. Кімді қаласа, несібе береді. Ол өте күшті, тым үстем."
    },
    {
      "resource_id": 222,
      "text": "Кім ахирет пайдасын қаласа, оған оның пайдасын арттыра түсеміз. Ал және кім дүниенің пайдасын іздесе, оған одан береміз. Оған ахиретте несібе жоқ."
    },
    {
      "resource_id": 222,
      "text": "Немесе дін тұрғасынан Алла бұйырмаған нәрсені оларға шариғат қылатын ортақтары бар ма? Егер Алланың шешімі бекіген болмаса еді, әрине араларында іс бітер еді. Күдіксіз залымдар үшін күйзелтуші азап бар."
    },
    {
      "resource_id": 222,
      "text": "(Мұхаммед Ғ.С.) залымдарды, қылмыстарының жазасы келуінен шошығандарын көресің. Ал сондай иман келтіріп, түзу іс істегендер, жаннат бақшаларында болады. Олар үшін Раббыларының қасында не тілесе бар. Міне сол, ұлы кеңшілік."
    },
    {
      "resource_id": 222,
      "text": "Міне Алла, иман келтіріп, түзу іс істеген құлдарын қуанышқа бөлейді. (Мұхаммед Ғ.С.): \"Сендерден бұған жақындық махаббаттан басқа ешбір ақы тілемеймін\" де. Кім бір жақсы табысқа ие болса, оның бұндағы жақсылығын арттыра түсеміз. Күдіксіз Алла, тым жарылқаушы, шүкірлікті бағалаушы. (Бұл аяттағы, жақын сүйіспеншілік: \"Құлшылық арқылы Аллаға жақындау. Немесе Құрайштан болғандығым үшін жақындық көрсетіп жапа бермеулеріңді қалаймын\" деген ұғымдарда. Б.Ж.М.К.Р.)"
    },
    {
      "resource_id": 222,
      "text": "(Мұхаммед Ғ.С. олар сені): \"Аллаға өтірік жала қойды\" дей ме? Алла қаласа, сенің жүрегіңді де бітер еді. Алла, өтірікті жойып, өз сөздерімен шындықты шынға шығарады. Өйткені Ол, жүректегілерді толық біледі."
    },
    {
      "resource_id": 222,
      "text": "Ол, құлдарының тәубесін қабыл етеді де күнәларын кешіреді. Әрі не істегендеріңді біледі."
    },
    {
      "resource_id": 222,
      "text": "Сондай иман келтіріп, ізгі іс істегендердің тілегін қабыл етіп, кеңшілігімен арттыра түседі. Ал қарсы болғандар үшін қатты азап бар."
    },
    {
      "resource_id": 222,
      "text": "Егер Алла құлдарына несібені кеңітіп жіберсе, әлбетте жер жүзінде бүліншілік шығарады. Бірақ қалаған мөлшерде несібе береді. (С. 32-А.) Өйткені Ол, құлдарынан толық хабар алушы, көруші."
    },
    {
      "resource_id": 222,
      "text": "Ол сондай Алла, олар күдер үзгеннен кейін жаңбыр жаудырып, рахметін шашады. Ол мақтаулы ие."
    },
    {
      "resource_id": 222,
      "text": "Көктер мен жердің жаратылуы және ондағы жәндіктердің таралуы Оның белгілерінен. Ол, оларды қашан қаласа да жинауға күші толық жетеді."
    },
    {
      "resource_id": 222,
      "text": "Бастарыңа келген бір ауыршылық, қолекі істегендеріңнің салдарынан болады. Және де Алла көбін кешіп жібереді."
    },
    {
      "resource_id": 222,
      "text": "Сендер Оны жер жүзінде осалдата алмайсыңдар. Сондай-ақ сендерге Алладан өзге ие де жәрдемші де жоқ."
    },
    {
      "resource_id": 222,
      "text": "Теңізде таулардай кемелердің жүруі де Алланың белгілерінен."
    },
    {
      "resource_id": 222,
      "text": "Егер Ол қаласа, желді тоқтатар еді де кемелер су үстінде түрьш қалар еді. Даусыз бұнда өте сабырлы, толық шүкір етушілерге өнегелер бар."
    },
    {
      "resource_id": 222,
      "text": "Немесе оларды қылмыстарының салдарынан жоқ етеді; көбін кешірім етеді."
    },
    {
      "resource_id": 222,
      "text": "Аяттарымыз турасында тартысқандар, өздеріне бір қашатын жер болмағанын білсін."
    },
    {
      "resource_id": 222,
      "text": "Ал енді сендерге берілген нәрсе, дүние тіршілігінің ғана пайдасы. Алланың қасындағы нәрселер иман келтіріп, Раббыларьша тәуекел етушілер үшін хайырлы да тұракты."
    },
    {
      "resource_id": 222,
      "text": "Сондай зор күнәлардан, арсыздықтардан сақтанған сондай-ақ ашу кернеген кезде өздері кешірім еткендер;"
    },
    {
      "resource_id": 222,
      "text": "Ал және сондай Раббыларына мақұл дегендер, намазды толық орындағандар сондай-ақ өзара істерін кеңеспен жүргізгендер және өздеріне берген несібемізді тиісті орындарға жұмсағандар. (С. 159-А.) (Т-Қ.) (Өзара ақылдасып, іс жүргізу Мұсылманшылықтың елеулі бір сипаты боп, саналады.)"
    },
    {
      "resource_id": 222,
      "text": "Және де егер оларға бір зұлымдық болса, олар жәрдемдеседі."
    },
    {
      "resource_id": 222,
      "text": "Бір жамандықтың жазасы өзіндей ғана жамандық. Сонда кім кешірім етіп, жарасса; онда оның сыйлығы Аллаға тән. Күдіксіз Ол, залымдарды жақсы көрмейді."
    },
    {
      "resource_id": 222,
      "text": "Әлбетте біреу зұлымдық көргеннен кейін өшін алса, сонда оларға сын жоқ."
    },
    {
      "resource_id": 222,
      "text": "Шынында сөгіс, адамдарға зұлымдық қылып, жер жүзінде орынсыз шектен шыққандарға лайық. Міне солар үшін жан түршігерлік азап бар."
    },
    {
      "resource_id": 222,
      "text": "Әрине кім сабыр етіп, кешірімді болса, дау жоқ, істердің ең маңыздысы осы."
    },
    {
      "resource_id": 222,
      "text": "Әлде кімді Алла адастырса, сонда одан кейін оның ешбір жәрдемшісі болмайды. Залымдар азапты көрген сәтте: \"Қайтатын бір жол бар ма?\",-дегенін көресің."
    },
    {
      "resource_id": 222,
      "text": "Олар тозаққа төндірілгенде, корлықтан сүмірейіп, жасырын көз құйрығымен қарағанын көресің; иман келтіргендер оларды: \"Зиянда болғандар, қиямет күні; өздерін де семьяларын да зиянға ұшыратқандар\" дейді. Байқаңдар! Дау жоқ, залымдар тұрақты азапта болады."
    },
    {
      "resource_id": 222,
      "text": "Олардың өздеріне Алладан басқа жәрдем ететін достары жоқ. Әлде кімді Алла адастырса, сонда оған ешбір жол жоқ."
    },
    {
      "resource_id": 222,
      "text": "Алла тарапынан, кейін қайтарылмайтын бір күн келуден бұрын Раббыларыңа мақұл деңдер. Ол күні сендерге паналар жер жоқ әрі тана алмайсыңдар!"
    },
    {
      "resource_id": 222,
      "text": "(Мұхаммед Ғ.С.) енді егер олар бет бұрса, сені оларға күзетші етіп, жібермедік. Саған жалғастыру ғана міндет. Расында қашан адам баласына өз мәрхаметімізден таттырсақ, сонда оған мәз болады. Ал егер қолекі істеген кесірлерінің салдарынан бастарына бір жамандық келсе, сонда сөз жоқ, адам баласы мүлде қарсы келеді."
    },
    {
      "resource_id": 222,
      "text": "Көктер мен жердің иелігі Аллаға тән. Қалағанын жаратады. Кімге қаласа, қыздар, кімге қаласа ұлдар береді."
    },
    {
      "resource_id": 222,
      "text": "Немесе ұлдармен қыздарды жүп-жүбімен береді. Сондай-ақ қалағанын бедеу қылады. Күдіксіз Ол, толық білуші, аса күшті."
    },
    {
      "resource_id": 222,
      "text": "Алла (Т.) бір адам баласымен көкейіне салу түрінде немесе перде артынан ғана сөйлеседі: Не бір елші жіберіп, өз бұйрығымен қалағанын уахи етеді. Күдіксіз Ол, өте жоғары, хикмет иесі. (Мысалы: Ыбырайым Ғ.С. ға баласын құрбан шалу түсінде аян берілген.С. 12-А. Алла (Т.) Мүса Ғ.С. ға көрінбей, сөзі естілген түрде сөйлескен. 7-С. 143-А. Көбінесе Пайғамбарларға уахи арқылы нұсқау берілген.4-С. 163-А.)"
    },
    {
      "resource_id": 222,
      "text": "(Мұхаммед Р.С.) саған осылайша әмірімізден бір \"Рұх\" (Құран. Ж.М.Р.) уахи еттік. Сен, Кітап не? Иман не? Білмейтін едің. Бірақ Құранды нұр , қылып, онымен құлдарымыздан кімді қаласақ, тура жолға саламыз. Расында сен тура жолға бастайсың."
    },
    {
      "resource_id": 222,
      "text": "Ол, көктер мен жердегі нәрселер өзіне тән Алланың жолы. Сақ болыңдар! Істер Аллаға қайтады."
    }
  ],
  "meta": {
    "translation_name": "Khalifa Altay",
    "author_name": "Khalifa Altay",
    "filters": { "resource_id": 222, "chapter_number": "42" }
  }
}
