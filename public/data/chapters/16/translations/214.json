{
  "translations": [
    {
      "resource_id": 214,
      "text": "Ono što je Allah odredio – dogodit će se; zato to ne požurujte! Hvaljen neka je On i neka je vrlo visoko iznad onih koje Njemu ravnim smatraju!"
    },
    {
      "resource_id": 214,
      "text": "On šalje meleke s Objavom, po volji Svojoj, onim robovima Svojim kojim hoće: “Opominjite da nema Boga osim Mene i bojte Me se!”"
    },
    {
      "resource_id": 214,
      "text": "On je mudro nebesa i Zemlju stvorio; neka je On vrlo visoko iznad onih koje Njemu ravnim smatraju!"
    },
    {
      "resource_id": 214,
      "text": "On stvara čovjeka od kapi sjemena, a on odjednom – otvoreni protivnik!"
    },
    {
      "resource_id": 214,
      "text": "I stoku On za vas stvara; njome se od hladnoće štitite, a i drugih koristi imate, njome se najviše i hranite."
    },
    {
      "resource_id": 214,
      "text": "ona vam je ukras kad je sa ispaše vraćate i kad je na pašu izgonite."
    },
    {
      "resource_id": 214,
      "text": "a nosi vam i terete u mjesta u koja bez velike muke ne biste stigli – Gospodar vaš je, uistinu, blag i milostiv."
    },
    {
      "resource_id": 214,
      "text": "i konje, i mazge, i magarce – da ih jašete, i kao ukras – a stvara i ono što ne znate."
    },
    {
      "resource_id": 214,
      "text": "Allahovo je da ukaže na Pravi put, a ima ih i krivih; a da On hoće, sve bi vas uputio."
    },
    {
      "resource_id": 214,
      "text": "On spušta s neba vodu koju pijete i kojom se natapa rastinje kojim stoku napasate."
    },
    {
      "resource_id": 214,
      "text": "On čini da vam pomoću nje raste žito, i masline, i palme, i grožđe, i svakovrsni plodovi – to je, zaista, dokaz za ljude koji razmišljaju."
    },
    {
      "resource_id": 214,
      "text": "On čini da se noći i danom koristite, i Suncem i Mjesecom, a zvijezde su volji Njegovoj potčinjene – to su, uistinu, dokazi za ljude koji pameti imaju."
    },
    {
      "resource_id": 214,
      "text": "i svim onim raznobojnim što vam na Zemlji stvara – to je, doista, dokaz ljudima koji pouku primaju."
    },
    {
      "resource_id": 214,
      "text": "On čini da se morem koristite, da iz njega svježe meso jedete i da vadite nakit kojim se kitite – ti vidiš lađe kako ga sijeku da biste nešto iz obilja Njegova stekli i da biste zahvalni bili."
    },
    {
      "resource_id": 214,
      "text": "On je po Zemlji nepomična brda pobacao da vas ona ne potresa, a i rijeke i puteve da se ispravno usmjeravate."
    },
    {
      "resource_id": 214,
      "text": "i putokaze, a i po zvijezdama se oni upravljaju."
    },
    {
      "resource_id": 214,
      "text": "Pa je li onda Onaj Koji stvara kao onaj koji ne stvara!? Urazumite se!"
    },
    {
      "resource_id": 214,
      "text": "Ako vi budete brojali Allahove blagodati, nećete ih nabrojati – Allah, uistinu, prašta i samilostan je."
    },
    {
      "resource_id": 214,
      "text": "Allah zna šta tajite, a šta javno iznosite."
    },
    {
      "resource_id": 214,
      "text": "A oni kojima se oni, umjesto Allahu, klanjaju – ništa ne stvaraju; oni su sami stvoreni."
    },
    {
      "resource_id": 214,
      "text": "mrtvi su, nisu živi i ne znaju kada će biti oživljeni."
    },
    {
      "resource_id": 214,
      "text": "Vaš Bog je – jedan Bog! Srca onih koji u onaj svijet ne vjeruju, poriču, oni se ohološću razmeću."
    },
    {
      "resource_id": 214,
      "text": "nema sumnje da Allah zna i ono što oni taje, a i ono što javno iznose; On doista ne voli one koji se ohole."
    },
    {
      "resource_id": 214,
      "text": "A kad ih neko upita: “Šta to Gospodar vaš objavljuje?”, oni odgovaraju: “Naroda drevnih izmišljotine!”"
    },
    {
      "resource_id": 214,
      "text": "da bi na Sudnjem danu nosili čitavo breme svoje i dio bremena onih koje su, a da oni nisu bili svjesni, u zabludu odveli. A grozno je to što će oni nositi!"
    },
    {
      "resource_id": 214,
      "text": "I oni prije njih su spletke pleli, pa je Allah iz temelja zgrade njihove porušio, i krov se na njih srušio – stigla ih je kazna odakle nisu očekivali."
    },
    {
      "resource_id": 214,
      "text": "A na Sudnjem danu On će ih osramotiti i upitati: “Gdje su oni koje ste Meni ravnim smatrali, oni zbog kojih ste se prepirali?” Oni koji su razumni reći će: “Danas će bruka i muka nevjernike stići."
    },
    {
      "resource_id": 214,
      "text": "kojima su meleki dušu uzeli u času kad su nevjernici bili.” I oni će se pokoriti i reći: “Mi nismo nikakvo zlo činili!” “Jest, Allah, doista, dobro zna ono što ste radili."
    },
    {
      "resource_id": 214,
      "text": "zato ulazite na kapije Džehennema, u njemu ćete vječno ostati!” O kako će prebivalište onih koji su se oholili grozno biti!"
    },
    {
      "resource_id": 214,
      "text": "A onima koji su se Allaha bojali reći će se: “Šta je objavljivao Gospodar vaš?” “Dobro!”, odgovorit će. Oni koji čine dobra djela imat će još na ovom svijetu lijepu nagradu, a onaj svijet je, sigurno, još bolji. O kako će boravište onih koji su se Allaha bojali divno biti."
    },
    {
      "resource_id": 214,
      "text": "edenski perivoji u koje će ući, kroz koje rijeke teku, i u kojima će sve što zažele imati. Tako će Allah one koji Ga se budu bojali nagraditi."
    },
    {
      "resource_id": 214,
      "text": "one kojima će meleki duše uzeti – a oni čisti, i kojima će govoriti: “Selam vama! Uđite u Džennet zbog onog što ste činili!”"
    },
    {
      "resource_id": 214,
      "text": "Šta li višebošci čekaju: da im dođu meleci, ili da dođe odredba Gospodara tvoga?! Tako su postupili i oni prije njih; njima nije zulum učinio Allah, oni su sami sebi zulum učinili."
    },
    {
      "resource_id": 214,
      "text": "I stigla ih je kazna za ružna djela koja su činili, i sa svih strana ih je snašlo ono čemu su se rugali."
    },
    {
      "resource_id": 214,
      "text": "Oni koji Njemu druge smatraju ravnim govore: “Da je Allah htio, ne bismo se ni mi ni preci naši, pored Allaha, nikom klanjali i ne bismo, bez Njegove volje, ništa zabranjenim smatrali.” Tako su isto i oni prije njih postupali. A zar su poslanici bili dužni nešto drugo već jasno istinu dostaviti?"
    },
    {
      "resource_id": 214,
      "text": "Mi smo svakom narodu poslanika poslali: “Allahu ibadet činite, a kumira se klonite!” I bilo je među njima onih kojima je Allah na Pravi put ukazao, a i onih koji su zaslužili da ostanu u zabludi; zato putujte po svijetu da vidite kako su završili oni koji su poslanike u laž utjerivali."
    },
    {
      "resource_id": 214,
      "text": "Ma koliko ti želio da oni budu na Pravom putu, Allah neće ukazati na Pravi put onom koga je u zabludu odveo i njima niko neće pomoći."
    },
    {
      "resource_id": 214,
      "text": "Oni se zaklinju Allahom, najtežom zakletvom: “Allah neće oživjeti onog koji umre!” Naprotiv, hoće! To je Njegovo obećanje koje će se, doista, ispuniti! Ali većina ljudi ne zna."
    },
    {
      "resource_id": 214,
      "text": "da bi im objasnio ono oko čega su se razilazili i da bi saznali oni koji nisu vjerovali da su lašci bili."
    },
    {
      "resource_id": 214,
      "text": "Ako nešto hoćemo, Mi samo za to reknemo: “Budi!” – i ono bude."
    },
    {
      "resource_id": 214,
      "text": "One koji se isele Allaha radi, nakon što su bili progonjeni, Mi ćemo još na ovom svijetu na lijepo mjesto smjestiti; a nagrada na onom svijetu bit će još veća – kad bi oni samo znali."
    },
    {
      "resource_id": 214,
      "text": "onima koji budu trpjeli i u Gospodara svog se uzdali."
    },
    {
      "resource_id": 214,
      "text": "Mi smo i prije tebe samo ljude kao poslanike slali i objavljivali im – pitajte sljedbenike Knjige ako ne znate."
    },
    {
      "resource_id": 214,
      "text": "jasne dokaze i knjige. A tebi objavljujemo Kur’an da bi objasnio ljudima ono što im se objavljuje, i da bi oni razmislili."
    },
    {
      "resource_id": 214,
      "text": "A zar su sigurni oni koji podmuklosti snuju da ih Allah neće u zemlju utjerati ili da im neće, odakle ne mogu ni pomisliti, kazna doći."
    },
    {
      "resource_id": 214,
      "text": "ili da ih neće na putovanjima njihovim kazniti – oni neće umaći."
    },
    {
      "resource_id": 214,
      "text": "ili da ih neće kazniti dok u strahu strepe? Ali, Gospodar vaš je doista blag i milostiv."
    },
    {
      "resource_id": 214,
      "text": "Zar oni ne vide da sve ono što je Allah stvorio sad desno, sad lijevo, pruža sjene svoje Allahu sedždu čineći i da je sve to pokorno?"
    },
    {
      "resource_id": 214,
      "text": "Allahu sedždu čini sve živo na nebesima i na Zemlji, i meleci, a oni se ne ohole,"
    },
    {
      "resource_id": 214,
      "text": "boje se Gospodara svog, Koji je iznad njih, i čine ono što im se naredi."
    },
    {
      "resource_id": 214,
      "text": "Allah kaže: “Dvojici bogova se ne klanjajte – samo je jedan Bog – i samo se Mene bojte!”"
    },
    {
      "resource_id": 214,
      "text": "Sve što je na nebesima i na Zemlji Njegovo je i Njemu treba uvijek poslušan biti. Zar nekog drugog, osim Allaha, da se bojite?"
    },
    {
      "resource_id": 214,
      "text": "Od Allaha je svaka blagodat koju uživate, a čim vas kakva nevolja zadesi, opet od Njega glasno pomoć tražite."
    },
    {
      "resource_id": 214,
      "text": "I kad vam On poslije nevolju otkloni, neki od vas isti čas Gospodara svog s drugim izjednači."
    },
    {
      "resource_id": 214,
      "text": "da bi nezahvalnost pokazali prema onom što smo im Mi dali. Pa uživajte, ali, zbilja, znat ćete!"
    },
    {
      "resource_id": 214,
      "text": "višebošci onima koji ništa ne znaju ostavljaju dio hrane koju im Mi dajemo. Allaha mi, bit ćete, sigurno, pitani zato što stalno laži izmišljate."
    },
    {
      "resource_id": 214,
      "text": "Oni Allahu kćeri pripisuju – hvaljen neka je On! – a sebi ono što priželjkuju."
    },
    {
      "resource_id": 214,
      "text": "I kad se nekom od njih javi da mu se rodila kći, lice mu potamni i postaje potišten."
    },
    {
      "resource_id": 214,
      "text": "krije se od ljudi zbog loše vijesti koja mu je dojavljena: da li da je uz poniženje zadrži, ili u prašinu da je zarovi? Kako ružno oni prosuđuju!"
    },
    {
      "resource_id": 214,
      "text": "Oni koji u onaj svijet ne vjeruju hrđavih su osobina, a Allah ima svojstva najuzvišenija; On je silan i mudar."
    },
    {
      "resource_id": 214,
      "text": "Kad bi Allah ljude zbog grijehova njihovih kažnjavao, ništa živo na Zemlji ne bi ostavio, ali On ih do roka određenog ostavlja, i kad rok njihov dođe, ni za tren ga jedan ne mogu ni odgoditi ni ubrzati."
    },
    {
      "resource_id": 214,
      "text": "Oni Allahu pripisuju ono prema čemu sami odvratnost osjećaju i njihovi jezici govore laž da njih čeka najljepša nagrada; a njih, nema sumnje, vatra čeka – oni će se u nju prvi potjerati."
    },
    {
      "resource_id": 214,
      "text": "Allaha Nam, Mi smo i prije tebe narodima poslanike slali, ali im je šejtan lijepim predstavljao postupke njihove i on je sad drug njihov, njih čeka patnja nesnosna."
    },
    {
      "resource_id": 214,
      "text": "Mi tebi objavljujemo Knjigu da bi im objasnio ono oko čega se razilaze i da bude vjernicima uputa i milost."
    },
    {
      "resource_id": 214,
      "text": "Allah vodu s neba spušta i njome život mrtvoj zemlji vraća! To je, zaista, dokaz za ljude koji hoće da čuju."
    },
    {
      "resource_id": 214,
      "text": "Vi imate pouku i u stoci: \"Mi vam dajemo da pijete ono što iz njene utrobe dolazi, što nastaje između grizina i krvi; mlijeko je to, čisto i ukusno onima koji ga piju."
    },
    {
      "resource_id": 214,
      "text": "A od plodova palmi i loze pripremate piće i dobru opskrbu. To je, doista, dokaz onima koji pameti imaju."
    },
    {
      "resource_id": 214,
      "text": "Gospodar tvoj je pčelu nadahnuo: “Pravi sebi kuće u brdima i u dubovima i u onom što naprave ljudi."
    },
    {
      "resource_id": 214,
      "text": "Zatim, hrani se svakovrsnim plodovima, pa onda idi stazama Gospodara svog, poslušno!” Iz utroba njihovih izlazi piće različitih boja koje je lijek ljudima. To je, uistinu, dokaz za ljude koji razmišljaju."
    },
    {
      "resource_id": 214,
      "text": "Allah vas stvara, a poslije vam duše uzima; među vama ima onih koji senilnost - duboku starost dožive, pa opet ne znaju nakon što su znanje imali. Allah je, zaista, Onaj Koji sve zna i svemoćan je."
    },
    {
      "resource_id": 214,
      "text": "Allah opskrbljujući vas daje jednima više nego drugima. Ali oni kojima je dato više ne daju onima koji su u njihovoj vlasti, a potrebe su im jednake. Zašto nisu na Allahovim blagodatima zahvalni!"
    },
    {
      "resource_id": 214,
      "text": "Allah za vas stvara žene od vaše vrste, a od žena vaših daje vam sinove i unuke, a i ukusnim jelima vas opskrbljuje. Pa zašto u laž oni vjeruju, a Allahove blagodati poriču."
    },
    {
      "resource_id": 214,
      "text": "i klanjaju se, pored Allaha, onima koji nisu u stanju da im bilo kakvu hranu daju, ni iz nebesa ni iz zemlje, i koji ništa ne mogu!"
    },
    {
      "resource_id": 214,
      "text": "Zato ne navodite Allahu slične! Allah doista zna, a vi ne znate."
    },
    {
      "resource_id": 214,
      "text": "Allah navodi kao primjer roba u tuđem vlasništvu koji ništa nema i onog koga smo Mi bogato obdarili i koji udjeljuje iz toga, i tajno i javno – zar su oni jednaki? Neka je hvaljen Allah! Ali većina njih ne zna."
    },
    {
      "resource_id": 214,
      "text": "Allah vam navodi kao primjer dvojicu ljudi od kojih je jedan gluhonijem, ništa nema i na potpuno je ovisan od svog vlasnika – kud god ga pošalje, nikakva dobra ne donese. Je li on ravan onom koji traži da se pravedno postupa, a i sam je na Pravom putu?"
    },
    {
      "resource_id": 214,
      "text": "Allah zna tajne nebesa i Zemlje! A Smak svijeta će u tren oka doći, ili još brže, jer je Allah, uistinu, Svemoćni!"
    },
    {
      "resource_id": 214,
      "text": "Allah vas iz trbuha majki vaših izvodi, vi ništa ne znate, i daje vam sluh i vid i razum da biste bili zahvalni."
    },
    {
      "resource_id": 214,
      "text": "Zar oni ne vide kako ptice u prostranstvu nebeskom bez muke lete, njih samo Allah drži. To su, zaista, dokazi ljudima koji budu vjerovali."
    },
    {
      "resource_id": 214,
      "text": "Allah vam daje da u kućama svojim stanujete i daje vam od koža stoke šatore koje lahko nosite kad na put idete i kad konačite, a od vune, dlake i kostrijeti njihove prostirku i korisne stvari – sve dok se ne istroše."
    },
    {
      "resource_id": 214,
      "text": "Od onog što je stvorio – Allah vam daje hlad i skloništa u brdima, i odjeću koja vas čuva od vrućine; daje vam i oklope koji vas u borbi štite; i tako vam upotpunjava blagodat Svoju da biste bili poslušni."
    },
    {
      "resource_id": 214,
      "text": "A ako oni okrenu glave, pa ti si dužan samo jasno objavljivati."
    },
    {
      "resource_id": 214,
      "text": "Oni znaju da je blagodat od Allaha, pa je poslije poriču – većina njih su nevjernici."
    },
    {
      "resource_id": 214,
      "text": "A na Dan kada iz svakog naroda svjedoka podignemo, nevjernicima neće biti dopušteno da se pravdaju, niti će im biti udovoljeno da blagonaklonost za povratak traže."
    },
    {
      "resource_id": 214,
      "text": "Kad oni koji nisu vjerovali ugledaju patnju – ona im se neće ni ublažiti ni odložiti."
    },
    {
      "resource_id": 214,
      "text": "A kad oni koji su Njemu druge ravnim smatrali božanstva svoja ugledaju i reknu: “Gospodaru naš, ovo su božanstva naša; njima smo se klanjali, a ne Tebi”, božanstva će im dobaciti: “Vi ste, uistinu, lažljivci!”"
    },
    {
      "resource_id": 214,
      "text": "I oni će se tog Dana Allahu pokoriti, i propast će ono što su potvarali."
    },
    {
      "resource_id": 214,
      "text": "One koji nisu vjerovali i koji su od Allahova puta odvraćali Mi ćemo dvostrukom kaznom kazniti zato što su pravili smutnju."
    },
    {
      "resource_id": 214,
      "text": "A šta će biti onog Dana kad protiv svakog naroda dovedemo po jednog svjedoka, od njega samog, i tebe dovedemo kao svjedoka protiv ovih! Mi tebi objavljujemo Knjigu kao objašnjenje za sve i kao uputu i milost i radosnu vijest za one koji jedino u Njega vjeruju."
    },
    {
      "resource_id": 214,
      "text": "Allah zahtijeva da se svačije pravo poštuje, dobro čini, i da se bližnjima udjeljuje, a razvrat i sve što je odvratno i nasilje zabranjuje – da pouku primite, On vas savjetuje."
    },
    {
      "resource_id": 214,
      "text": "I ispunjavajte obaveze na koje ste se Allahovim imenom obavezali i ne kršite zakletve kad ste ih tvrdo dali, a Allaha kao jamca sebi uzeli, jer Allah zna ono što radite."
    },
    {
      "resource_id": 214,
      "text": "I ne budite kao ona koja bi svoju pređu rasprela kad bi je već bila čvrsto oprela, i ne služite se zakletvama svojim da biste jedni druge prevarili samo zato što je jedno pleme mnogobrojnije od drugog. Allah vas time samo iskušava, a na Sudnjem danu će vam, doista, objasniti ono oko čega ste se razilazili."
    },
    {
      "resource_id": 214,
      "text": "Da Allah hoće, učinio bi vas sljedbenicima jedne vjere, ali On u zabludu odvodi onog koga hoće, a na Pravi put ukazuje onom kome On hoće; i vi ćete doista odgovarati za ono što ste radili."
    },
    {
      "resource_id": 214,
      "text": "I ne služite se zakletvama svojim zato da biste jedni druge varali, da se ne bi pokliznula noga koja čvrsto stoji i da ne biste nesreću iskusili zato što ste od Allahova puta odvraćali; a patnja velika vas još čeka."
    },
    {
      "resource_id": 214,
      "text": "I ne zamjenjujte obavezu datu Allahu za nešto što malo vrijedi – ono što je u Allaha za vas je, da znate, bolje!"
    },
    {
      "resource_id": 214,
      "text": "Ono što je u vas – prolazno je, a ono što je u Allaha – vječno je. One koji su trpjeli Mi ćemo, sigurno, nagraditi mnogostrukom nagradom za ono što su činili."
    },
    {
      "resource_id": 214,
      "text": "Onom ko čini dobro, bio muškarac ili žena, a vjernik je, Mi ćemo dati da proživi lijep život i doista ćemo ih u skladu s najboljim što su činili nagraditi."
    },
    {
      "resource_id": 214,
      "text": "Kad hoćeš učiti Kur’an, zatraži od Allaha zaštitu od šejtana prokletog."
    },
    {
      "resource_id": 214,
      "text": "on doista nema nikakve vlasti nad onima koji vjeruju i koji se u Gospodara svog pouzdaju."
    },
    {
      "resource_id": 214,
      "text": "Njegova je vlast jedino nad onima koji njega za zaštitnika uzimaju i koji druge Allahu ravnim smatraju."
    },
    {
      "resource_id": 214,
      "text": "Kad Mi ajet dokinemo drugim – a Allah najbolje zna što objavljuje – oni govore: “Ti samo izmišljaš!” A nije tako, nego većina njih ne zna."
    },
    {
      "resource_id": 214,
      "text": "Reci: “Od Gospodara tvog objavljuje ga melek Džibril kao istinu, da još više učvrsti vjernike u vjerovanju, i da bude putokaz i radosna vijest svim muslimanima.”"
    },
    {
      "resource_id": 214,
      "text": "Mi dobro znamo da oni govore: “Poučava ga jedan čovjek!” Jezik onog zbog koga oni krivo govore jest jezik tuđina, a ovaj Kur’an je na jasnom arapskom jeziku."
    },
    {
      "resource_id": 214,
      "text": "Onima koji neće da vjeruju u Allahove dokaze Allah, sigurno, neće ukazati na Pravi put, i njih čeka patnja nesnosna."
    },
    {
      "resource_id": 214,
      "text": "Usuđuju se da laži izmišljaju samo oni koji u Allahove riječi ne vjeruju, i oni su pravi lažljivci."
    },
    {
      "resource_id": 214,
      "text": "Onog ko učini kufr u Allaha nakon što je u Njega vjerovao – osim ako bude na to primoran, a srce mu ostane čvrsto u vjeri – čeka Allahova kazna. One kojima se nevjerstvo bude mililo stići će srdžba Allahova i njih čeka patnja velika."
    },
    {
      "resource_id": 214,
      "text": "zato što više vole život na ovom nego na onom svijetu, a Allah neće ukazati na Pravi put onima koji neće da vjeruju."
    },
    {
      "resource_id": 214,
      "text": "To su oni čija je srca i sluh i vid Allah zapečatio, i oni su zaista nemarni."
    },
    {
      "resource_id": 214,
      "text": "oni će, nema sumnje, na Ahiretu pravi gubitnici."
    },
    {
      "resource_id": 214,
      "text": "Gospodar tvoj će onima koji se isele, nakon što su zlostavljani bili, pa se onda budu borili i sve strpljivo podnosili – Gospodar tvoj će im, poslije toga, doista oprostiti i samilostan biti."
    },
    {
      "resource_id": 214,
      "text": "na Dan u kojem će svaki čovjek samo o sebi brinuti i u kome će se svakom čovjeku za djela njegova puna nagrada ili kazna dati, nepravda im se neće učiniti!"
    },
    {
      "resource_id": 214,
      "text": "Allah navodi kao primjer grad, siguran i spokojan, kome je u obilju dolazila opskrba sa svih strana, pa je nezahvalan na Allahovim blagodatima postao, pa mu je Allah zbog onog što je radio dao da iskusi i glad i strah."
    },
    {
      "resource_id": 214,
      "text": "I njima je došao poslanik, jedan od njih, ali su ga oni lažljivcem nazvali, i njih je stigla kazna zato što su nepravedni bili."
    },
    {
      "resource_id": 214,
      "text": "Hranite se dopuštenim i lijepim jelima koja vam Allah daruje i budite zahvalni Allahu na blagodatima Njegovim, ako se samo Njemu klanjate."
    },
    {
      "resource_id": 214,
      "text": "On vam zabranjuje jedino strv, i krv, i svinjsko meso, i onu stoku koja je zaklana u nečije drugo, a ne u Allahovo ime. A onom ko bude primoran, ali ne iz želje, samo toliko da utoli glad – pa Gospodar tvoj će, zaista, oprostiti i samilostan biti."
    },
    {
      "resource_id": 214,
      "text": "I ne govorite neistine jezicima svojim: “Ovo je dopušteno, a ovo je zabranjeno” – da biste tako o Allahu neistine iznosili. Oni koji o Allahu govore neistine neće uspjeti."
    },
    {
      "resource_id": 214,
      "text": "kratko će uživati, i njih će strašna patnja čekati."
    },
    {
      "resource_id": 214,
      "text": "Jevrejima smo zabranili ono o čemu smo ti prije kazivali; Mi njima nismo nepravedni bili, oni su sami sebi nepravdu nanijeli."
    },
    {
      "resource_id": 214,
      "text": "Onima koji urade zlo iz neznanja, pa se kasnije pokaju i poprave, Gospodar tvoj će poslije toga, sigurno, oprostiti i samilostan biti."
    },
    {
      "resource_id": 214,
      "text": "Ibrahim je bio primjer čestitosti, pokoran Allahu, pravi vjernik, nije druge smatrao Allahu ravnim."
    },
    {
      "resource_id": 214,
      "text": "i bio je zahvalan na blagodatima Njegovim; On je njega izabrao i na Pravi put izveo."
    },
    {
      "resource_id": 214,
      "text": "i Mi smo mu sačuvali lijep spomen na ovom svijetu, a na Ahiretu će doista biti među onima."
    },
    {
      "resource_id": 214,
      "text": "Poslije smo tebi objavili: “Slijedi vjeru Ibrahimovu, vjeru pravu, on nije Allahu druge smatrao ravnim!”"
    },
    {
      "resource_id": 214,
      "text": "Svetkovanje subote je propisano onima koji su imali različita mišljenja o njoj, i Gospodar tvoj će na Sudnjem danu njima presuditi u onom oko čega su se razišli."
    },
    {
      "resource_id": 214,
      "text": "Na put Gospodara svog mudro i lijepim savjetom pozivaj i s njima na najljepši način raspravljaj. Gospodar tvoj zna one koji su zalutali s puta Njegova, i On zna one koji su na Pravom putu."
    },
    {
      "resource_id": 214,
      "text": "Ako hoćete da na nepravdu uzvratite, onda učinite to samo u onolikoj mjeri koliko vam je učinjeno; a ako otrpite, to je, doista, bolje za strpljive."
    },
    {
      "resource_id": 214,
      "text": "Strpljiv budi! Ali, strpljiv ćeš biti samo uz Allahovu pomoć. I ne tuguj za njima, i neka ti ne bude teško zbog spletkarenja njihova."
    },
    {
      "resource_id": 214,
      "text": "Allah je zaista na strani onih koji se Njega boje i grijeha klone i koji dobra djela čine."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "16" }
  }
}
