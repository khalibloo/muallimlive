{
  "translations": [
    {
      "resource_id": 54,
      "text": "اللہ تعالیٰ کا حکم آپہنچا، اب اس کی جلدی نہ مچاؤ<sup foot_note=163395>1</sup>۔ تمام پاکی اس کے لیے ہے وه برتر ہے ان سب سے جنہیں یہ اللہ کے نزدیک شریک بتلاتے ہیں."
    },
    {
      "resource_id": 54,
      "text": "وہی فرشتوں کو اپنی وحی<sup foot_note=163396>1</sup> دے کر اپنے حکم سے اپنے بندوں میں سے جس پر چاہتا ہے<sup foot_note=163397>2</sup> اتارتا ہے کہ تم لوگوں کو آگاه کر دو کہ میرے سوا اور کوئی معبود نہیں، پس تم مجھ سے ڈرو."
    },
    {
      "resource_id": 54,
      "text": "اسی نے آسمانوں اور زمین کو حق کے ساتھ پیدا کیا<sup foot_note=163398>1</sup> وه اس سے بری ہے جو مشرک کرتے ہیں."
    },
    {
      "resource_id": 54,
      "text": "اس نے انسان کو نطفے سے پیدا کیا پھر وه صریح جھگڑالو بن بیٹھا.<sup foot_note=163399>1</sup>"
    },
    {
      "resource_id": 54,
      "text": "اسی نے چوپائے پیدا کیے جن میں تمہارے لیے گرمی کے لباس ہیں<sup foot_note=163400>1</sup> اور بھی بہت سے نفع ہیں اور بعض تمہارے کھانے کے کام آتے ہیں."
    },
    {
      "resource_id": 54,
      "text": "اور ان میں تمہاری رونق بھی ہے جب چرا کر ﻻؤ تب بھی اور جب چرانے لے جاؤ تب بھی.<sup foot_note=163401>1</sup>"
    },
    {
      "resource_id": 54,
      "text": "اور وه تمہارے بوجھ ان شہروں تک اٹھالے جاتے ہیں جہاں تم بغیر آدھی جان کیے پہنچ ہی نہیں سکتے تھے۔ یقیناً تمہارا رب بڑا ہی شفیق اور نہایت مہربان ہے."
    },
    {
      "resource_id": 54,
      "text": "گھوڑوں کو، خچروں کو، گدھوں کو اس نے پیدا کیا کہ تم ان کی سواری لو اور وه باعﺚ زینت بھی ہیں<sup foot_note=163402>1</sup>۔ اور بھی وه ایسی بہت چیزیں پیدا کرتا ہے جن کا تمہیں علم بھی نہیں.<sup foot_note=163403>2</sup>"
    },
    {
      "resource_id": 54,
      "text": "اور اللہ پر سیدھی راه کا بتا دینا ہے<sup foot_note=163404>1</sup> اور بعض ٹیڑھی راہیں ہیں، اور اگر وه چاہتا تو تم سب کو راه راست پر لگا دیتا.<sup foot_note=163405>2</sup>"
    },
    {
      "resource_id": 54,
      "text": "وہی تمہارے فائدے کے لیے آسمان سے پانی برساتا ہے جسے تم پیتے بھی ہو اور اسی سے اگے ہوئے درختوں کو تم اپنے جانوروں کو چراتے ہو."
    },
    {
      "resource_id": 54,
      "text": "اسی سے وه تمہارے لیے کھیتی اور زیتون اور کھجور اور انگور اور ہر قسم کے پھل اگاتا ہے بےشک ان لوگوں کے لیے تو اس میں بڑی نشانی ہے<sup foot_note=163406>1</sup> جو غوروفکر کرتے ہیں.<sup foot_note=163407>2</sup>"
    },
    {
      "resource_id": 54,
      "text": "اسی نے رات دن اور سورج چاند کو تمہارے لیے تابع کر دیا ہے اور ستارے بھی اسی کے حکم کے ماتحت ہیں۔ یقیناًاس میں عقلمند لوگوں کے لیے کئی ایک نشانیاں موجود ہیں.<sup foot_note=163408>1</sup>"
    },
    {
      "resource_id": 54,
      "text": "اور بھی بہت سی چیزیں طرح طرح کے رنگ روپ کی اس نے تمہارے لیے زمین پر پھیلا رکھی ہیں۔ بیشک نصیحت قبول کرنے والوں کے لیے اس میں بڑی بھاری نشانی ہے.<sup foot_note=163409>1</sup>"
    },
    {
      "resource_id": 54,
      "text": "اور دریا بھی اسی نے تمہارے بس میں کر دیے ہیں کہ تم اس میں سے (نکلا ہوا) تازه گوشت کھاؤ اور اس میں سے اپنے پہننے کے زیورات نکال سکو اور تم دیکھتے ہو کہ کشتیاں اس میں پانی چیرتی ہوئی (چلتی) ہیں اور اس لیے بھی کہ تم اس کا فضل تلاش کرو اور ہوسکتا ہے کہ تم شکر گزاری بھی کرو.<sup foot_note=163410>1</sup>"
    },
    {
      "resource_id": 54,
      "text": "اور اس نے زمین میں پہاڑ گاڑ دیے ہیں تاکہ تمہیں لے کر ہلے نہ<sup foot_note=163411>1</sup>، اور نہریں اور راہیں بنا دیں تاکہ تم منزل مقصود کو پہنچو.<sup foot_note=163412>2</sup>"
    },
    {
      "resource_id": 54,
      "text": "اور بھی بہت سی نشانیاں مقرر فرمائیں۔ اور ستاروں سے بھی لوگ راه حاصل کرتے ہیں."
    },
    {
      "resource_id": 54,
      "text": "تو کیا وه جو پیدا کرتا ہے اس جیسا ہے جو پیدا نہیں کرسکتا؟ کیا تم بالکل نہیں سوچتے؟<sup foot_note=163413>1</sup>"
    },
    {
      "resource_id": 54,
      "text": "اور اگر تم اللہ کی نعمتوں کا شمار کرنا چاہو تو تم اسے نہیں کر سکتے۔ بیشک اللہ بڑا بخشنے واﻻ مہربان ہے."
    },
    {
      "resource_id": 54,
      "text": "اور جو کچھ تم چھپاؤ اور ﻇاہر کرو اللہ تعالیٰ سب کچھ جانتا ہے.<sup foot_note=163414>1</sup>"
    },
    {
      "resource_id": 54,
      "text": "اور جن جن کو یہ لوگ اللہ تعالیٰ کے سوا پکارتے ہیں وه کسی چیز کو پیدا نہیں کرسکتے، بلکہ وه خود پیدا کیے ہوئے ہیں.<sup foot_note=163415>1</sup>"
    },
    {
      "resource_id": 54,
      "text": "مردے ہیں زنده نہیں<sup foot_note=163416>1</sup>، انہیں تو یہ بھی شعور نہیں کہ کب اٹھائے جائیں گے.<sup foot_note=163417>2</sup>"
    },
    {
      "resource_id": 54,
      "text": "تم سب کا معبود صرف اللہ تعالیٰ اکیلا ہے اور آخرت پر ایمان نہ رکھنے والوں کے دل منکر ہیں اور وه خود تکبر سے بھرے ہوئے ہیں.<sup foot_note=163418>1</sup>"
    },
    {
      "resource_id": 54,
      "text": "بےشک وشبہ اللہ تعالیٰ ہر اس چیز کو، جسے وه لوگ چھپاتے ہیں اور جسے ﻇاہر کرتے ہیں، بخوبی جانتا ہے۔ وه غرور کرنے والوں کو پسند نہیں فرماتا.<sup foot_note=163419>1</sup>"
    },
    {
      "resource_id": 54,
      "text": "ان سے جب دریافت کیا جاتا ہے کہ تمہارے پروردگار نے کیا نازل فرمایا ہے؟ تو جواب دیتے ہیں کہ اگلوں کی کہانیاں ہیں.<sup foot_note=163420>1</sup>"
    },
    {
      "resource_id": 54,
      "text": "اسی کا نتیجہ ہوگا کہ قیامت کے دن یہ لوگ اپنے پورے بوجھ کے ساتھ ہی ان کے بوجھ کے بھی حصے دار ہوں گے جنہیں بے علمی سے گمراه کرتے رہے۔ دیکھو تو کیسا برا بوجھ اٹھا رہے ہیں.<sup foot_note=163421>1</sup>"
    },
    {
      "resource_id": 54,
      "text": "ان سے پہلے کے لوگوں نے بھی مکر کیا تھا، (آخر) اللہ نے (ان کے منصوبوں) کی عمارتوں کو جڑوں سے اکھیڑ دیا اور ان (کے سروں) پر (ان کی) چھتیں اوپر سے گر پڑیں<sup foot_note=163422>1</sup>، اور ان کے پاس عذاب وہاں سے آگیا جہاں کا انہیں وہم وگمان بھی نہ تھا.<sup foot_note=163423>2</sup>"
    },
    {
      "resource_id": 54,
      "text": "پھر قیامت والے دن بھی اللہ تعالیٰ انہیں رسوا کرے گا اور فرمائے گا کہ میرے وه شریک کہاں ہیں جن کے بارے میں تم لڑتے جھگڑتے تھے<sup foot_note=163424>1</sup>، جنہیں علم دیا گیا تھا وه پکار اٹھیں گے<sup foot_note=163425>2</sup> کہ آج تو کافروں کو رسوائی اور برائی چمٹ گئی."
    },
    {
      "resource_id": 54,
      "text": "وه جو اپنی جانوں پر ﻇلم کرتے ہیں، فرشتے جب ان کی جان قبض کرنے لگتے ہیں اس وقت وه جھک جاتے ہیں کہ ہم برائی نہیں کرتے تھے<sup foot_note=163426>1</sup>۔ کیوں نہیں؟ اللہ تعالیٰ خوب جاننے واﻻ ہے جو کچھ تم کرتے تھے.<sup foot_note=163427>2</sup>"
    },
    {
      "resource_id": 54,
      "text": "پس اب تو ہمیشگی کے طور پر تم جہنم کے دروازوں میں داخل ہو جاؤ<sup foot_note=163428>1</sup>، پس کیا ہی برا ٹھکانا ہے غرور کرنے والوں کا."
    },
    {
      "resource_id": 54,
      "text": "اور پرہیز گاروں سے پوچھا جاتا ہے کہ تمہارے پروردگار نے کیا نازل فرمایا ہے؟ تو وه جواب دیتے ہیں کہ اچھے سے اچھا۔ جن لوگوں نے بھلائی کی ان کے لیے اس دنیا میں بھلائی ہے، اور یقیناً آخرت کا گھر تو بہت ہی بہتر ہے، اور کیا ہی خوب پرہیز گاروں کا گھر ہے."
    },
    {
      "resource_id": 54,
      "text": "ہمیشگی والے باغات جہاں وه جائیں گے جن کے نیچے نہریں بہہ رہی ہیں، جو کچھ یہ طلب کریں گے وہاں ان کے لیے موجود ہوگا۔ پرہیز گاروں کو اللہ تعالیٰ اسی طرح بدلے عطا فرماتا ہے."
    },
    {
      "resource_id": 54,
      "text": "وه جن کی جانیں فرشتے اس حال میں قبض کرتے ہیں کہ وه پاک صاف ہوں کہتے ہیں کہ تمہارے لیے سلامتی ہی سلامتی ہے<sup foot_note=163429>1</sup>، جاؤ جنت میں اپنے ان اعمال کے بدلے جو تم کرتے تھے.<sup foot_note=163430>2</sup>"
    },
    {
      "resource_id": 54,
      "text": "کیا یہ اسی بات کا انتظار کر رہے ہیں کہ ان کے پاس فرشتے آجائیں یا تیرے رب کا حکم آجائے<sup foot_note=163431>1</sup>؟ ایسا ہی ان لوگوں نے بھی کیا تھا جو ان سے پہلے تھے<sup foot_note=163432>2</sup>۔ ان پر اللہ تعالیٰ نے کوئی ﻇلم نہیں کیا<sup foot_note=163433>3</sup> بلکہ وه خود اپنی جانوں پر ﻇلم کرتے رہے.<sup foot_note=163434>4</sup>"
    },
    {
      "resource_id": 54,
      "text": "پس ان کے برے اعمال کے نتیجے انہیں مل گئے اور جس کی ہنسی اڑاتے تھے اس نے ان کو گھیر لیا.<sup foot_note=163435>1</sup>"
    },
    {
      "resource_id": 54,
      "text": "مشرک لوگوں نے کہا کہ اگر اللہ تعالیٰ چاہتا تو ہم اور ہمارے باپ دادے اس کے سوا کسی اور کی عبادت ہی نہ کرتے، نہ اس کے فرمان کے بغیر کسی چیز کو حرام کرتے۔ یہی فعل ان سے پہلے کے لوگوں کا رہا۔ تو رسولوں پر تو صرف کھلم کھلا پیغام کا پہنچا دینا ہے.<sup foot_note=163436>1</sup>"
    },
    {
      "resource_id": 54,
      "text": "ہم نے ہر امت میں رسول بھیجا کہ (لوگو!) صرف اللہ کی عبادت کرو اور اس کے سوا تمام معبودوں سے بچو۔ پس بعض لوگوں کو تو اللہ تعالیٰ نے ہدایت دی اور بعض پر گمراہی ﺛابت ہوگئی<sup foot_note=163437>1</sup>، پس تم خود زمین میں چل پھر کر دیکھ لو کہ جھٹلانے والوں کا انجام کیسا کچھ ہوا؟"
    },
    {
      "resource_id": 54,
      "text": "گو آپ ان کی ہدایت کے خواہش مند رہے ہیں لیکن اللہ تعالیٰ اسے ہدایت نہیں دیتا جسے گمراه کر دے اور نہ ان کا کوئی مددگار ہوتا ہے.<sup foot_note=163438>1</sup>"
    },
    {
      "resource_id": 54,
      "text": "وه لوگ بڑی سخت سخت قسمیں کھا کھا کر کہتے ہیں کہ مردوں کو اللہ تعالیٰ زنده نہیں کرے گا<sup foot_note=163439>1</sup>۔ کیوں نہیں ضرور زنده کرے گا یہ تو اس کا برحق ﻻزمی وعده ہے، لیکن اکثر لوگ جانتے نہیں.<sup foot_note=163440>2</sup>"
    },
    {
      "resource_id": 54,
      "text": "اس لیے بھی کہ یہ لوگ جس چیز میں اختلاف کرتے تھے اسے اللہ تعالیٰ صاف بیان کر دے اور اس لیے بھی کہ خود کافر اپنا جھوٹا ہونا جان لیں.<sup foot_note=163441>1</sup>"
    },
    {
      "resource_id": 54,
      "text": "ہم جب کسی چیز کا اراده کرتے ہیں تو صرف ہمارا یہ کہہ دینا ہوتا ہے کہ ہوجا، پس وه ہوجاتی ہے.<sup foot_note=163442>1</sup>"
    },
    {
      "resource_id": 54,
      "text": "جن لوگوں نے ﻇلم برداشت کرنے کے بعد اللہ کی راه میں ترک وطن کیا ہے<sup foot_note=163443>1</sup> ہم انہیں بہتر سے بہتر ٹھکانا دنیا میں عطا فرمائیں گے<sup foot_note=163444>2</sup> اور آخرت کا ﺛواب تو بہت ہی بڑا ہے<sup foot_note=163445>3</sup>، کاش کہ لوگ اس سے واقف ہوتے."
    },
    {
      "resource_id": 54,
      "text": "وه جنہوں نے دامن صبر نہ چھوڑا اور اپنے پالنے والے ہی پر بھروسہ کرتے رہے."
    },
    {
      "resource_id": 54,
      "text": "آپ سے پہلے بھی ہم مَردوں کو ہی بھیجتے رہے، جن کی جانب وحی اتارا کرتے تھے پس اگر تم نہیں جانتے تو اہل علم سے دریافت کر لو.<sup foot_note=163446>1</sup>"
    },
    {
      "resource_id": 54,
      "text": "دلیلوں اور کتابوں کے ساتھ، یہ ذکر (کتاب) ہم نے آپ کی طرف اتارا ہے کہ لوگوں کی جانب جو نازل فرمایا گیا ہے آپ اسے کھول کھول کر بیان کر دیں، شاید کہ وه غور وفکر کریں."
    },
    {
      "resource_id": 54,
      "text": "بدترین داؤ پیچ کرنے والے کیا اس بات سے بے خوف ہوگئے ہیں کہ اللہ تعالیٰ انہیں زمین میں دھنسا دے یا ان کے پاس ایسی جگہ سے عذاب آجائے جہاں کا انہیں وہم وگمان بھی نہ ہو."
    },
    {
      "resource_id": 54,
      "text": "یا انہیں چلتے پھرتے پکڑ لے<sup foot_note=163447>1</sup> یہ کسی صورت میں اللہ تعالیٰ کو عاجز نہیں کر سکتے."
    },
    {
      "resource_id": 54,
      "text": "یا انہیں ڈرا دھمکا کر پکڑ لے<sup foot_note=163448>1</sup>، پس یقیناً تمہارا پروردگار اعلیٰ شفقت اور انتہائی رحم واﻻ ہے.<sup foot_note=163449>2</sup>"
    },
    {
      "resource_id": 54,
      "text": "کیا انہوں نے اللہ کی مخلوق میں سے کسی کو بھی نہیں دیکھا؟ کہ اس کے سائے دائیں بائیں جھک جھک کر اللہ تعالیٰ کے سامنے سر بسجود ہوتے اور عاجزی کا اﻇہار کرتے ہیں.<sup foot_note=163450>1</sup>"
    },
    {
      "resource_id": 54,
      "text": "یقیناً آسمان وزمین کے کل جاندار اور تمام فرشتے اللہ تعالیٰ کے سامنے سجدے کرتے ہیں اور ذرا بھی تکبر نہیں کرتے.*"
    },
    {
      "resource_id": 54,
      "text": "اور اپنے رب سے جو ان کے اوپر ہے، کپکپاتے رہتے ہیں<sup foot_note=163451>1</sup> اور جو حکم مل جائے اس کی تعمیل کرتے ہیں.<sup foot_note=163452>2</sup>"
    },
    {
      "resource_id": 54,
      "text": "اللہ تعالیٰ ارشاد فرما چکا ہے کہ دو معبود نہ بناؤ۔ معبود تو صرف وہی اکیلا ہے<sup foot_note=163453>1</sup>، پس تم سب صرف میرا ہی ڈر خوف رکھو."
    },
    {
      "resource_id": 54,
      "text": "آسمانوں میں اور زمین میں جو کچھ ہے سب اسی کا ہے اور اسی کی عبادت ﻻزم ہے<sup foot_note=163454>1</sup>، کیا پھر تم اس کے سوا اوروں سے ڈرتے ہو؟"
    },
    {
      "resource_id": 54,
      "text": "تمہارے پاس جتنی بھی نعمتیں ہیں سب اسی کی دی ہوئی ہیں<sup foot_note=163455>1</sup>، اب بھی جب تمہیں کوئی مصیبت پیش آجائے تو اسی کی طرف نالہ وفریاد کرتے ہو.<sup foot_note=163456>2</sup>"
    },
    {
      "resource_id": 54,
      "text": "اور جہاں اس نے وه مصیبت تم سے دفع کر دی تم میں سے کچھ لوگ اپنے رب کے ساتھ شرک کرنے لگ جاتے ہیں."
    },
    {
      "resource_id": 54,
      "text": "کہ ہماری دی ہوئی نعمتوں کی ناشکری کریں<sup foot_note=163457>1</sup>۔ اچھا کچھ فائده اٹھالو آخر کار تمہیں معلوم ہو ہی جائے گ.<sup foot_note=163458>2</sup>"
    },
    {
      "resource_id": 54,
      "text": "اور جسے جانتے بوجھتے بھی نہیں اس کا حصہ ہماری دی ہوئی روزی میں سے مقرر کرتے ہیں<sup foot_note=163459>1</sup>، واللہ تمہارے اس بہتان کا سوال تم سے ضرور ہی کیا جائے گا.<sup foot_note=163460>2</sup>"
    },
    {
      "resource_id": 54,
      "text": "اور وه اللہ سبحانہ وتعالیٰ کے لیے لڑکیاں مقرر کرتے ہیں اور اپنے لیے وه جو اپنی خواہش کے مطابق ہو.<sup foot_note=163461>1</sup>"
    },
    {
      "resource_id": 54,
      "text": "ان میں سے جب کسی کو لڑکی ہونے کی خبر دی جائے تو اس کا چہره سیاه ہو جاتا ہے اور دل ہی دل میں گھٹنے لگتا ہے."
    },
    {
      "resource_id": 54,
      "text": "اس بری خبر کی وجہ سے لوگوں سے چھپا چھپا پھرتا ہے۔ سوچتا ہے کہ کیا اس کو ذلت کے ساتھ لئے ہوئے ہی رہے یا اسے مٹی میں دبا دے، آه! کیا ہی برے فیصلے کرتے ہیں؟<sup foot_note=163462>1</sup>"
    },
    {
      "resource_id": 54,
      "text": "آخرت پر ایمان نہ رکھنے والوں کی ہی بری مثال ہے<sup foot_note=163463>1</sup>، اللہ کے لیے تو بہت ہی بلند صفت ہے، وه بڑا ہی غالب اور باحکمت ہے.<sup foot_note=163464>2</sup>"
    },
    {
      "resource_id": 54,
      "text": "اگر لوگوں کے گناه پر اللہ تعالیٰ ان کی گرفت کرتا تو روئے زمین پر ایک بھی جاندار باقی نہ رہتا<sup foot_note=163465>1</sup>، لیکن وه تو انہیں ایک وقت مقرر تک ڈھیل دیتا ہے<sup foot_note=163466>2</sup>، جب ان کا وه وقت آجاتا ہے تو وه ایک ساعت نہ پیچھے ره سکتے ہیں اور نہ آگے بڑھ سکتے ہیں."
    },
    {
      "resource_id": 54,
      "text": "اور وه اپنے لیے جو ناپسند رکھتے ہیں اللہ کے لیے ﺛابت کرتے ہیں<sup foot_note=163467>1</sup> اور ان کی زبانیں جھوٹی باتیں بیان کرتی ہیں کہ ان کے لیے خوبی ہے<sup foot_note=163468>2</sup>۔ نہیں نہیں، دراصل ان کے لیے آگ ہے اور یہ دوزخیوں کے پیش رو ہیں.<sup foot_note=163469>3</sup>"
    },
    {
      "resource_id": 54,
      "text": "واللہ! ہم نے تجھ سے پہلے کی امتوں کی طرف بھی اپنے رسول بھیجے لیکن شیطان نے ان کے اعمال بد ان کی نگاہوں میں آراستہ کر دیئے<sup foot_note=163470>1</sup>، وه شیطان آج بھی ان کا رفیق بنا ہوا ہے<sup foot_note=163471>2</sup> اور ان کے لیے درد ناک عذاب ہے."
    },
    {
      "resource_id": 54,
      "text": "اس کتاب کو ہم نے آپ پر اس لیے اتارا ہے کہ آپ ان کے لیے ہر اس چیز کو واضح کر دیں جس میں وه اختلاف کر رہے ہیں<sup foot_note=163472>1</sup> اور یہ ایمان والوں کے لیے رہنمائی اور رحمت ہے."
    },
    {
      "resource_id": 54,
      "text": "اور اللہ آسمان سے پانی برسا کر اس سے زمین کو اس کی موت کے بعد زنده کر دیتا ہے۔ یقیناً اس میں ان لوگوں کے لیے نشانی ہے جو سنیں."
    },
    {
      "resource_id": 54,
      "text": "تمہارے لیے تو چوپایوں<sup foot_note=163473>1</sup> میں بھی بڑی عبرت ہے کہ ہم تمہیں اس کے پیٹ میں جو کچھ ہے اسی میں سے گوبر اور لہو کے درمیان سے خالص دودھ پلاتے ہیں جو پینے والوں کے لیے سہتا پچتا ہے.<sup foot_note=163474>2</sup>"
    },
    {
      "resource_id": 54,
      "text": "اور کھجور اور انگور کے درختوں کے پھلوں سے تم شراب بنا لیتے<sup foot_note=163475>1</sup> ہو اور عمده روزی بھی۔ جو لوگ عقل رکھتے ہیں ان کے لیے تو اس میں بہت بڑی نشانی ہے."
    },
    {
      "resource_id": 54,
      "text": "آپ کے رب نے شہد کی مکھی کے دل میں یہ بات<sup foot_note=163476>1</sup> ڈال دی کہ پہاڑوں میں درختوں اور لوگوں کی بنائی ہوئی اونچی اونچی ٹٹیوں میں اپنے گھر (چھتے) بنا."
    },
    {
      "resource_id": 54,
      "text": "اور ہر طرح کے میوے کھا اور اپنے رب کی آسان راہوں میں چلتی پھرتی ره، ان کے پیٹ سے رنگ برنگ کا مشروب نکلتا ہے<sup foot_note=163477>1</sup>، جس کے رنگ مختلف ہیں اور جس میں لوگوں کے لیے شفا<sup foot_note=163478>2</sup> ہے غوروفکر کرنے والوں کے لیے اس میں بھی بہت بڑی نشانی ہے."
    },
    {
      "resource_id": 54,
      "text": "اللہ تعالیٰ نے ہی تم سب کو پیدا کیا ہے وہی پھر تمہیں فوت کرے گا، تم میں ایسے بھی ہیں جو بدترین عمر کی طرف لوٹائے جاتے ہیں کہ بہت کچھ جاننے بوجھنے کے بعد بھی نہ جانیں۔ بیشک اللہ دانا اور توانا ہے <sup foot_note=163479>1</sup>"
    },
    {
      "resource_id": 54,
      "text": "اللہ تعالیٰ ہی نے تم میں سے ایک کو دوسرے پر روزی میں زیادتی دے رکھی ہے، پس جنہیں زیادتی دی گئی ہے وه اپنی روزی اپنے ماتحت غلاموں کو نہیں دیتے کہ وه اور یہ اس میں برابر ہو جائیں<sup foot_note=163480>1</sup>، تو کیا یہ لوگ اللہ کی نعمتوں کے منکر ہو رہے ہیں؟<sup foot_note=163481>2</sup>"
    },
    {
      "resource_id": 54,
      "text": "اللہ تعالیٰ نے تمہارے لیے تم میں سے ہی تمہاری بیویاں پیدا کیں اور تمہاری بیویوں سے تمہارے لیے تمہارے بیٹے اور پوتے پیدا کیے اور تمہیں اچھی اچھی چیزیں کھانے کو دیں۔ کیا پھر بھی لوگ باطل پر ایمان ﻻئیں گے<sup foot_note=163482>1</sup>؟ اور اللہ تعالیٰ کی نعمتوں کی ناشکری کریں گے؟"
    },
    {
      "resource_id": 54,
      "text": "اور وه اللہ تعالیٰ کے سوا ان کی عبادت کرتے ہیں جو آسمانوں اور زمین سے انہیں کچھ بھی تو روزی نہیں دے سکتے اور نہ کچھ قدرت رکھتے ہیں.*"
    },
    {
      "resource_id": 54,
      "text": "پس اللہ تعالیٰ کے لیے مثالیں مت بناؤ<sup foot_note=163483>1</sup> اللہ تعالیٰ خوب جانتا ہے اور تم نہیں جانتے."
    },
    {
      "resource_id": 54,
      "text": "اللہ تعالیٰ ایک مثال بیان فرماتا ہے کہ ایک غلام ہے دوسرے کی ملکیت کا، جو کسی بات کا اختیار نہیں رکھتا اور ایک اور شخص ہے جسے ہم نے اپنے پاس سے معقول روزی دے رکھی ہے، جس میں سے وه چھپے کھلے خرچ کرتا ہے۔ کیا یہ سب برابر ہوسکتے ہیں<sup foot_note=163484>1</sup>؟ اللہ تعالیٰ ہی کے لیے سب تعریف ہے، بلکہ ان میں سے اکثر نہیں جانتے."
    },
    {
      "resource_id": 54,
      "text": "اللہ تعالیٰ ایک اور مثال بیان فرماتا ہے<sup foot_note=163485>1</sup>، دو شخصوں کی، جن میں سے ایک تو گونگا ہے اور کسی چیز پر اختیار نہیں رکھتا بلکہ وه اپنے مالک پر بوجھ ہے کہیں بھی اسے بھیجے وه کوئی بھلائی نہیں ﻻتا، کیا یہ اور وه جو عدل کا حکم دیتا ہے<sup foot_note=163486>2</sup> اور ہے بھی سیدھی راه پر، برابر ہوسکتے ہیں؟"
    },
    {
      "resource_id": 54,
      "text": "آسمانوں اور زمین کا غیب صرف اللہ تعالیٰ ہی کو معلوم ہے<sup foot_note=163487>1</sup>۔ اور قیامت کا امر تو ایسا ہی ہے جیسے آنکھ کا جھپکنا، بلکہ اس سے بھی زیاده قریب۔ بیشک اللہ تعالیٰ ہر چیز پر قادر ہے.<sup foot_note=163488>2</sup>"
    },
    {
      "resource_id": 54,
      "text": "اللہ تعالیٰ نے تمہیں تمہاری ماؤں کے پیٹوں سے نکالا ہے کہ اس وقت تم کچھ بھی نہیں جانتے تھے<sup foot_note=163489>1</sup>، اسی نے تمہارے کان اور آنکھیں اور دل بنائے<sup foot_note=163490>2</sup> کہ تم شکر گزاری کرو.<sup foot_note=163491>3</sup>"
    },
    {
      "resource_id": 54,
      "text": "کیا ان لوگوں نے پرندوں کو نہیں دیکھا جو تابع فرمان ہو کر فضا میں ہیں، جنہیں بجز اللہ تعالیٰ کے کوئی اور تھامے ہوئے نہیں<sup foot_note=163492>1</sup>، بیشک اس میں ایمان ﻻنے والے لوگوں کے لیے بڑی نشانیاں ہیں."
    },
    {
      "resource_id": 54,
      "text": "اور اللہ تعالیٰ نے تمہارے لیے تمہارے گھروں میں سکونت کی جگہ بنا دی ہے اور اسی نے تمہارے لیے چوپایوں کی کھالوں کے گھر بنا دیے ہیں، جنہیں تم ہلکا پھلکا پاتے ہو اپنے کوچ کے دن اور اپنے ٹھہرنے کے دن بھی<sup foot_note=163493>1</sup>، اور ان کی اون اور روؤں اور بالوں سے بھی اس نے بہت سے سامان اور ایک وقت مقرره تک کے لیے فائده کی چیزیں بنائیں.<sup foot_note=163494>2</sup>"
    },
    {
      "resource_id": 54,
      "text": "اللہ ہی نے تمہارے لیے اپنی پیدا کرده چیزوں میں سے سائے بنائے ہیں<sup foot_note=163495>1</sup> اور اسی نے تمہارے لیے پہاڑوں میں غار بنائے ہیں اور اسی نے تمہارے لیے کرتے بنائے ہیں جو تمہیں گرمی سے بچائیں اور ایسے کرتے بھی جو تمہیں لڑائی کے وقت کام آئیں<sup foot_note=163496>2</sup>۔ وه اسی طرح اپنی پوری پوری نعمتیں دے رہا ہے کہ تم حکم بردار بن جاؤ."
    },
    {
      "resource_id": 54,
      "text": "پھر بھی اگر یہ منھ موڑے رہیں تو آپ پر صرف کھول کر تبلیﻎ کر دینا ہی ہے."
    },
    {
      "resource_id": 54,
      "text": "یہ اللہ کی نعمتیں جانتے پہچانتے ہوئے بھی ان کے منکر ہو رہے ہیں، بلکہ ان میں سے اکثر ناشکرے ہیں.<sup foot_note=163497>1</sup>"
    },
    {
      "resource_id": 54,
      "text": "اور جس دن ہم ہر امت میں سے گواه کھڑا کریں گے<sup foot_note=163498>1</sup> پھر کافروں کو نہ اجازت دی جائے گی اور نہ ان سے توبہ کرنے کو کہا جائے گا."
    },
    {
      "resource_id": 54,
      "text": "اور جب یہ ﻇالم عذاب دیکھ لیں گے پھر نہ تو ان سے ہلکا کیا جائے گا اور نہ وه ڈھیل دیے جائیں گے.<sup foot_note=163499>1</sup>"
    },
    {
      "resource_id": 54,
      "text": "اور جب مشرکین اپنے شریکوں کو دیکھ لیں گے تو کہیں گے اے ہمارے پروردگار! یہی ہمارے وه شریک ہیں جنہیں ہم تجھے چھوڑ کر پکارا کرتے تھے، پس وه انہیں جواب دیں گے کہ تم بالکل ہی جھوٹے ہو.<sup foot_note=163500>1</sup>"
    },
    {
      "resource_id": 54,
      "text": "اس دن وه سب (عاجز ہوکر) اللہ کے سامنے اطاعت کا اقرار پیش کریں گے اور جو بہتان بازی کیا کرتے تھے وه سب ان سے گم ہو جائے گی."
    },
    {
      "resource_id": 54,
      "text": "جنہوں نے کفر کیا اور اللہ کی راه سے روکا ہم انہیں عذاب پر عذاب بڑھاتے جائیں گے<sup foot_note=163501>1</sup>، یہ بدلہ ہوگا ان کی فتنہ پردازیوں کا."
    },
    {
      "resource_id": 54,
      "text": "اور جس دن ہم ہر امت میں انہی میں سے ان کے مقابلے پر گواه کھڑا کریں گے اور تجھے ان سب پر گواه بنا کر ﻻئیں گے<sup foot_note=163502>1</sup> اور ہم نے تجھ پر یہ کتاب نازل فرمائی ہے جس میں ہر چیز کا شافی بیان ہے<sup foot_note=163503>2</sup>، اور ہدایت اور رحمت اور خوشخبری ہے مسلمانوں کے لیے."
    },
    {
      "resource_id": 54,
      "text": "اللہ تعالیٰ عدل کا، بھلائی کا اور قرابت داروں کے ساتھ سلوک کرنے کا حکم دیتا ہے اور بےحیائی کے کاموں، ناشائستہ حرکتوں اور ﻇلم وزیادتی سے روکتا ہے<sup foot_note=163504>1</sup>، وه خود تمہیں نصیحتیں کر رہا ہے کہ تم نصیحت حاصل کرو."
    },
    {
      "resource_id": 54,
      "text": "اور اللہ کے عہد کو پورا کرو جب کہ تم آپس میں قول وقرار کرو اور قسموں کو ان کی پختگی کے بعد مت توڑو، حاﻻنکہ تم اللہ تعالیٰ کو اپنا ضامن ٹھہرا چکے ہو<sup foot_note=163505>1</sup>، تم جو کچھ کرتے ہو اللہ اس کو بخوبی جان رہا ہے."
    },
    {
      "resource_id": 54,
      "text": "اور اس عورت کی طرح نہ ہو جاؤ جس نے اپنا سوت مضبوط کاتنے کے بعد ٹکڑے ٹکڑے کرکے توڑ ڈاﻻ<sup foot_note=163506>1</sup>، کہ تم اپنی قسموں کو آپس کے مکر کا باعﺚ ٹھراؤ<sup foot_note=163507>2</sup>، اس لیے کہ ایک گروه دوسرے گروه سے بڑھا چڑھا ہوجائے<sup foot_note=163508>3</sup>۔ بات صرف یہی ہے کہ اس عہد سے اللہ تمہیں آزما رہا ہے۔ یقیناً اللہ تعالیٰ تمہارے لیے قیامت کے دن ہر اس چیز کو کھول کر بیان کر دے گا جس میں تم اختلاف کر رہے تھے."
    },
    {
      "resource_id": 54,
      "text": "اگر اللہ چاہتا تم سب کو ایک ہی گروه بنا دیتا لیکن وه جسے چاہے گمراه کرتا ہے اور جسے چاہے ہدایت دیتا ہے، یقیناً تم جو کچھ کر رہے ہو اس کے بارے میں باز پرس کی جانے والی ہے."
    },
    {
      "resource_id": 54,
      "text": "اور تم اپنی قسموں کو آپس کی دغابازی کا بہانہ نہ بناؤ۔ پھر تو تمہارے قدم اپنی مضبوطی کے بعد ڈگمگا جائیں گے اور تمہیں سخت سزا برداشت کرنا پڑے گی کیونکہ تم نے اللہ کی راه سے روک دیا اور تمہیں بڑا سخت عذاب ہوگا.<sup foot_note=163509>1</sup>"
    },
    {
      "resource_id": 54,
      "text": "تم اللہ کے عہد کو تھوڑے مول کے بدلے نہ بیچ دیا کرو۔ یاد رکھو اللہ کے پاس کی چیز ہی تمہارے لیے بہتر ہے بشرطیکہ تم میں علم ہو."
    },
    {
      "resource_id": 54,
      "text": "تمہارے پاس جو کچھ ہے سب فانی ہے اور اللہ تعالیٰ کے پاس جو کچھ ہے باقی ہے۔ اور صبر کرنے والوں کو ہم بھلے اعمال کا بہترین بدلہ ضرور عطا فرمائیں گے."
    },
    {
      "resource_id": 54,
      "text": "جو شخص نیک عمل کرے مرد ہو یا عورت، لیکن باایمان ہو تو ہم اسے یقیناً نہایت بہتر زندگی عطا فرمائیں گے<sup foot_note=163510>1</sup>۔ اور ان کے نیک اعمال کا بہتر بدلہ بھی انہیں ضرور ضرور دیں گے."
    },
    {
      "resource_id": 54,
      "text": "قرآن پڑھنے کے وقت راندے ہوئے شیطان سے اللہ کی پناه طلب کرو.<sup foot_note=163511>1</sup>"
    },
    {
      "resource_id": 54,
      "text": "ایمان والوں اور اپنے پروردگار پر بھروسہ رکھنے والوں پر اس کا زور مطلقاً نہیں چلتا."
    },
    {
      "resource_id": 54,
      "text": "ہاں اس کا غلبہ ان پر تو یقیناً ہے جو اسی سے رفاقت کریں اور اسے اللہ کا شریک ٹھہرائیں."
    },
    {
      "resource_id": 54,
      "text": "اور جب ہم کسی آیت کی جگہ دوسری آیت بدل دیتے ہیں اور جو کچھ اللہ تعالیٰ نازل فرماتا ہے اسے وه خوب جانتا ہے تو یہ کہتے ہیں کہ تو تو بہتان باز ہے۔ بات یہ ہے کہ ان میں سے اکثر جانتے ہی نہیں.<sup foot_note=163512>1</sup>"
    },
    {
      "resource_id": 54,
      "text": "کہہ دیجئے کہ اسے آپ کے رب کی طرف سے جبرائیل حق کے ساتھ لے کر آئے ہیں<sup foot_note=163513>1</sup> تاکہ ایمان والوں کو اللہ تعالیٰ استقامت عطا فرمائے<sup foot_note=163514>2</sup> اور مسلمانوں کی رہنمائی اور بشارت ہو جائے.<sup foot_note=163515>3</sup>"
    },
    {
      "resource_id": 54,
      "text": "ہمیں بخوبی علم ہے کہ یہ کافر کہتے ہیں کہ اسے تو ایک آدمی سکھاتا ہے<sup foot_note=163516>1</sup> اس کی زبان جس کی طرف یہ نسبت کر رہے ہیں عجمی ہے اور یہ قرآن تو صاف عربی زبان میں ہے.<sup foot_note=163517>2</sup>"
    },
    {
      "resource_id": 54,
      "text": "جو لوگ اللہ تعالیٰ کی آیتوں پر ایمان نہیں رکھتے انہیں اللہ کی طرف سے بھی رہنمائی نہیں ہوتی اور ان کے لیے المناک عذاب ہیں."
    },
    {
      "resource_id": 54,
      "text": "جھوٹ افترا تو وہی باندھتے ہیں جنہیں اللہ تعالیٰ کی آیتوں پر ایمان نہیں ہوتا۔ یہی لوگ جھوٹے ہیں.<sup foot_note=163518>1</sup>"
    },
    {
      "resource_id": 54,
      "text": "جو شخص اپنے ایمان کے بعد اللہ سے کفر کرے بجز اس کے جس پر جبر کیا جائے اور اس کا دل ایمان پر برقرار ہو<sup foot_note=163519>1</sup>، مگر جو لوگ کھلے دل سے کفر کریں تو ان پر اللہ کا غضب ہے اور انہی کے لیے بہت بڑا عذاب ہے.<sup foot_note=163520>2</sup>"
    },
    {
      "resource_id": 54,
      "text": "یہ اس لیے کہ انہوں نے دنیا کی زندگی کو آخرت سے زیاده محبوب رکھا۔ یقیناً اللہ تعالیٰ کافر لوگوں کو راه راست نہیں دکھاتا.<sup foot_note=163521>1</sup>"
    },
    {
      "resource_id": 54,
      "text": "یہ وه لوگ ہیں جن کے دلوں پر اور جن کے کانوں پر اور جن کی آنکھوں پر اللہ نے مہر لگا دی ہے اور یہی لوگ غافل ہیں.<sup foot_note=163522>1</sup>"
    },
    {
      "resource_id": 54,
      "text": "کچھ شک نہیں کہ یہی لوگ آخرت میں سخت نقصان اٹھانے والے ہیں."
    },
    {
      "resource_id": 54,
      "text": "جن لوگوں نے فتنوں میں ڈالے جانے کے بعد ہجرت کی پھر جہاد کیا اور صبر کا ﺛبوت دیا بیشک تیرا پروردگار ان باتوں کے بعد انہیں بخشنے واﻻ اور مہربانیاں کرنے واﻻ ہے.<sup foot_note=163523>1</sup>"
    },
    {
      "resource_id": 54,
      "text": "جس دن ہر شخص اپنی ذات کے لیے لڑتا جھگڑتا آئے<sup foot_note=163524>1</sup> اور ہر شخص کو اس کے کیے ہوئے اعمال کا پورا بدلہ دیا جائے گا اور لوگوں پر (مطلقاً) ﻇلم نہ کیا جائے گا.<sup foot_note=163525>2</sup>"
    },
    {
      "resource_id": 54,
      "text": "اللہ تعالیٰ اس بستی کی مثال بیان فرماتا ہے جو پورے امن واطمینان سے تھی اس کی روزی اس کے پاس بافراغت ہر جگہ سے چلی آرہی تھی۔ پھر اس نے اللہ تعالیٰ کی نعمتوں کا کفر کیا تو اللہ تعالیٰ نے اسے بھوک اور ڈر کا مزه چکھایا جو بدلہ تھا ان کے کرتوتوں کا.<sup foot_note=163526>1</sup>"
    },
    {
      "resource_id": 54,
      "text": "ان کے پاس انہی میں سے رسول پہنچا پھر بھی انہوں نے اسے جھٹلایا پس انہیں عذاب نے آدبوچا<sup foot_note=163527>1</sup> اور وه تھے ہی ﻇالم."
    },
    {
      "resource_id": 54,
      "text": "جو کچھ حلال اور پاکیزه روزی اللہ نے تمہیں دے رکھی ہے اسے کھاؤ اور اللہ کی نعمت کا شکر کرو اگر تم اسی کی عبادت کرتے ہو.*"
    },
    {
      "resource_id": 54,
      "text": "تم پر صرف مردار اور خون اور سور کا گوشت اور جس چیز پر اللہ کے سوا دوسرے کا نام پکارا جائے حرام ہیں<sup foot_note=163528>1</sup>، پھر اگر کوئی شخص بے بس کر دیا جائے نہ وه خواہشمند ہو اور نہ حد سے گزرنے واﻻ ہو تو یقیناً اللہ بخشنے واﻻ رحم کرنے واﻻ ہے."
    },
    {
      "resource_id": 54,
      "text": "کسی چیز کو اپنی زبان سے جھوٹ موٹ نہ کہہ دیا کرو کہ یہ حلال ہے اور یہ حرام ہے کہ اللہ پر جھوٹ بہتان باندھ لو<sup foot_note=163529>1</sup>، سمجھ لو کہ اللہ تعالیٰ پر بہتان بازی کرنے والے کامیابی سے محروم ہی رہتے ہیں."
    },
    {
      "resource_id": 54,
      "text": "انہیں بہت معمولی فائده ملتا ہے اور ان کے لئے ہی دردناک عذاب ہے."
    },
    {
      "resource_id": 54,
      "text": "اور یہودیوں پر جو کچھ ہم نے حرام کیا تھا اسے ہم پہلے ہی سے آپ کو سنا چکے ہیں<sup foot_note=163530>1</sup>، ہم نے ان پر ﻇلم نہیں کیا بلکہ وه خود اپنی جانوں پر ﻇلم کرتے رہے."
    },
    {
      "resource_id": 54,
      "text": "جو کوئی جہالت سے برے عمل کرلے پھر توبہ کرلے اور اصلاح بھی کرلے تو پھر آپ کا رب بلا شک وشبہ بڑی بخشش کرنے واﻻ اور نہایت ہی مہربان ہے."
    },
    {
      "resource_id": 54,
      "text": "بےشک ابراہیم پیشوا<sup foot_note=163531>1</sup> اور اللہ تعالیٰ کے فرمانبردار اور یک طرفہ مخلص تھے۔ وه مشرکوں میں سے نہ تھے."
    },
    {
      "resource_id": 54,
      "text": "اللہ تعالیٰ کی نعمتوں کے شکر گزار تھے، اللہ نے انہیں اپنا برگزیده کر لیا تھا اور انہیں راه راست سجھا دی تھی."
    },
    {
      "resource_id": 54,
      "text": "ہم نے اسے دنیا میں بھی بہتری دی تھی اور بےشک وه آخرت میں بھی نیکوکاروں میں ہیں."
    },
    {
      "resource_id": 54,
      "text": "پھر ہم نے آپ کی جانب وحی بھیجی کہ آپ ملت ابراہیم حنیف کی پیروی کریں<sup foot_note=163532>1</sup>، جو مشرکوں میں سے نہ تھے."
    },
    {
      "resource_id": 54,
      "text": "ہفتے کے دن کی عظمت تو صرف ان لوگوں کے ذمے ہی ضروری کی گئی تھی جنہوں نے اس میں اختلاف کیا تھا<sup foot_note=163533>1</sup>، بات یہ ہے کہ آپ کا پروردگار خود ہی ان میں ان کے اختلاف کا فیصلہ قیامت کے دن کرے گا."
    },
    {
      "resource_id": 54,
      "text": "اپنے رب کی راه کی طرف لوگوں کو حکمت اور بہترین نصیحت کے ساتھ بلایئے اور ان سے بہترین طریقے سے گفتگو کیجئے<sup foot_note=163534>1</sup>، یقیناً آپ کا رب اپنی راه سے بہکنے والوں کو بھی بخوبی جانتا ہے اور وه راه یافتہ لوگوں سے بھی پورا واقف ہے.<sup foot_note=163535>2</sup>"
    },
    {
      "resource_id": 54,
      "text": "اور اگر بدلہ لو بھی تو بالکل اتنا ہی جتنا صدمہ تمہیں پہنچایا گیا ہو اور اگر صبر کرلو تو بےشک صابروں کے لئے یہی بہتر ہے.<sup foot_note=163536>1</sup>"
    },
    {
      "resource_id": 54,
      "text": "آپ صبر کریں بغیر توفیق الٰہی کے آپ صبر کر ہی نہیں سکتے اور ان کے حال پر رنجیده نہ ہوں اور جو مکر وفریب یہ کرتے رہتے ہیں ان سے تنگ دل نہ ہوں.<sup foot_note=163537>1</sup>"
    },
    {
      "resource_id": 54,
      "text": "یقین مانو کہ اللہ تعالیٰ پرہیزگاروں اور نیک کاروں کے ساتھ ہے."
    }
  ],
  "meta": {
    "translation_name": "Maulana Muhammad Junagarhi",
    "author_name": "Maulana Muhammad Junagarhi",
    "filters": { "resource_id": 54, "chapter_number": "16" }
  }
}
