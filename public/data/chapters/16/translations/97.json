{
  "translations": [
    {
      "resource_id": 97,
      "text": "آگیا اللہ کا فیصلہ،<sup foot_note=\"184674\">1</sup> اب اس کے لیے جلدی نہ مچاوٴ، پاک ہے وہ اور بالا و بر تر ہے اُس شرک سے جو یہ لوگ کر رہے ہیں۔<sup foot_note=\"184675\">2</sup>"
    },
    {
      "resource_id": 97,
      "text": "وہ اِس روح<sup foot_note=\"184676\">1</sup> کو اپنے جس بندے پر چاہتا ہے اپنے حکم سے ملائکہ کے ذریعے نازل فرما دیتا ہے<sup foot_note=\"184677\">2</sup>(اِس ہدایت کے ساتھ کے لوگوں کو)”آگاہ کر دو، میرے سوا کوئی تمہارا معبود نہیں ہے، لہٰذا تم مجھی سے ڈرو۔“<sup foot_note=\"184678\">3</sup>"
    },
    {
      "resource_id": 97,
      "text": "اُس نے آسمان و زمین کو بر حق پیدا کیا ہے، وہ بہت بالا و برتر ہے اُس شرک سے جو یہ لوگ کرتے ہیں۔<sup foot_note=\"184679\">1</sup>"
    },
    {
      "resource_id": 97,
      "text": "اُس نے انسان کو ایک ذرا سی بُوند سے پیدا کیا اور دیکھتے دیکھتے صریحاً وہ ایک جھگڑالُو ہستی بن گیا۔<sup foot_note=\"184680\">1</sup>"
    },
    {
      "resource_id": 97,
      "text": "اس نے جانور پیدا کیے جن میں تمہارے لیے پوشاک بھی ہے اور خوراک بھی، اور طرح طرح کے دوسرے فائدے بھی"
    },
    {
      "resource_id": 97,
      "text": "اُن میں تمہارے لیے جمال ہے جب کہ صبح تم انہیں چرنے کے لیے بھیجتے ہو اور جبکہ شام انہیں واپس لاتے ہو"
    },
    {
      "resource_id": 97,
      "text": "وہ تمہارے لیے بوجھ ڈھو کر ایسے ایسے مقامات تک لے جاتے ہیں جہاں تم سخت جانفشانی کے بغیر نہیں پہنچ سکتے حقیقت یہ ہے کہ تمہارا رب بڑا ہی شفیق اور مہربان ہے"
    },
    {
      "resource_id": 97,
      "text": "اُس نے گھوڑے اور خچّر اور گدھے پیدا کیے تا کہ تم ان پر سوار ہو اور وہ تمہاری زندگی کی رونق بنیں۔ وہ اور بہت سی چیزیں(تمہارے فائدے کے لیے)پیدا کرتا ہے جن کا تمہیں علم تک نہیں ہے۔<sup foot_note=\"184681\">1</sup>"
    },
    {
      "resource_id": 97,
      "text": "اور اللہ ہی کے ذمّہ ہے سیدھا راستہ بتانا جب کہ راستے ٹیڑھے بھی موجود ہیں۔<sup foot_note=\"184682\">1</sup> اگر وہ چاہتا تو تم سب کو ہدایت دے دیتا<sup foot_note=\"184683\">2</sup>"
    },
    {
      "resource_id": 97,
      "text": "وہی ہے جس نے آسمان سے تمہارے لیے پانی برسایا جس سے تم خود بھی سیراب ہوتے ہو اور تمہارے جانوروں کے لیے بھی چارہ پیدا ہوتا ہے"
    },
    {
      "resource_id": 97,
      "text": "وہ اس پانی کے ذریعہ سے کھیتیاں اگاتا ہے اور زیتون اور کھجور اور انگور اور طرح طرح کے دوسرے پھل پیدا کرتا ہے اِس میں ایک بڑی نشانی ہے اُن لوگوں کے لیے جو غور و فکر کرتے ہیں"
    },
    {
      "resource_id": 97,
      "text": "اُس نے تمہاری بھلائی کے لیے رات اور دن کو اور سورج اور چاند کو مسخر کر رکھا ہے اور سب تارے بھی اُسی کے حکم سے مسخر ہیں اِس میں بہت سی نشانیاں ہیں اُن لوگوں کے لیے جو عقل سے کام لیتے ہیں"
    },
    {
      "resource_id": 97,
      "text": "اور یہ جو بہت سی رنگ برنگ کی چیزیں اس نے تمہارے لیے زمین میں پیدا کر رکھی ہیں، اِن میں بھی ضرور نشانی ہے اُن لوگوں کے لیے جو سبق حاصل کرنے والے ہیں"
    },
    {
      "resource_id": 97,
      "text": "وہی ہے جس نے تمہارے لیے سمندر کو مسخّر کر رکھا ہے تا کہ تم اس سے تر و تازہ گوشت لے کر کھاوٴ اور اس سے زینت کی وہ چیزیں نکالو جنہیں تم پہنا کرتے ہو۔ تم دیکھتے ہو کہ کشتی سمندر کا سینہ چیرتی ہوئی چلتی ہے۔ یہ سب کچھ اس لیے ہے کہ تم اپنے ربّ کا فضل تلاش کرو<sup foot_note=\"184684\">1</sup> اور اس کے شکر گزار بنو"
    },
    {
      "resource_id": 97,
      "text": "اُس نے زمین میں پہاڑوں کی میخیں گاڑ دیں تاکہ زمین تم کو لے کر ڈُھلک نہ جائے۔<sup foot_note=\"184685\">1</sup> اس نے دریا جاری کیے اور قدرتی راستے بنائے<sup foot_note=\"184686\">2</sup> تاکہ تم ہدایت پاو"
    },
    {
      "resource_id": 97,
      "text": "اس نے زمین میں راستہ بتانے والی علامتیں رکھ دیں،<sup foot_note=\"184687\">1</sup> اور تاروں سے بھی لوگ ہدایت پاتے ہیں۔<sup foot_note=\"184688\">2</sup>"
    },
    {
      "resource_id": 97,
      "text": "پھر کیا وہ جو پیدا کرتا ہے اور وہ جو کچھ بھی پیدا نہیں کرتے ، دونوں یکساں ہیں؟<sup foot_note=\"184689\">1</sup> کیا تم ہوش میں نہیں آتے؟"
    },
    {
      "resource_id": 97,
      "text": "اگر تم اللہ کی نعمتوں کو گننا چاہو تو گِن نہیں سکتے، حقیقت یہ ہے کہ وہ بڑا ہی درگزر کرنے والا اور رحیم ہے،<sup foot_note=\"184690\">1</sup>"
    },
    {
      "resource_id": 97,
      "text": "حالانکہ وہ تمہارے کھُلے سے بھی واقف ہے اور چھُپے سے بھی۔<sup foot_note=\"184691\">1</sup>"
    },
    {
      "resource_id": 97,
      "text": "اور وہ دوسری ہستیاں جنہیں اللہ کو چھوڑ کر لوگ پکارتے ہیں، وہ کسی چیز کی بھی خالق نہیں ہیں بلکہ خود مخلوق ہیں"
    },
    {
      "resource_id": 97,
      "text": "مُردہ ہیں نہ کہ زندہ۔ اور ان کو کچھ معلوم نہیں ہے کہ انہیں کب(دوبارہ زندہ کر کے)اُٹھایا جائے گا۔<sup foot_note=\"184692\">1</sup>"
    },
    {
      "resource_id": 97,
      "text": "تمہارا خدا بس ایک ہی خدا ہے۔ مگر جو لوگ آخرت کو نہیں مانتے اُن کےدلوںمیں انکار بس کر رہ گیا ہے اور وہ گھمنڈ میں پڑ گئے ہیں۔<sup foot_note=\"184693\">1</sup>"
    },
    {
      "resource_id": 97,
      "text": "اللہ یقیناً اِن کے سب کرتوت جانتا ہے چھپے ہوئے بھی اور کھلے ہوئے بھی وہ اُن لوگوں کو ہرگز پسند نہیں کرتا جو غرور نفس میں مبتلا ہوں"
    },
    {
      "resource_id": 97,
      "text": "<sup foot_note=\"171362\">1</sup>اور جب کوئی ان سے پُوچھتا ہے کہ تمہارے ربّ نےیہ کیا چیز نازل کی ہے ، تو کہتے ہیں”اجی وہ تو اگلے وقتوں کی فرسُودہ کہانیاں ہیں۔“<sup foot_note=\"171363\">2</sup>"
    },
    {
      "resource_id": 97,
      "text": "یہ باتیں وہ اس لیے کرتے ہیں کہ قیامت کے روز اپنے بوجھ بھی پورے اٹھائیں، اور ساتھ ساتھ کچھ اُن لوگوں کے بوجھ بھی سمیٹیں جنہیں یہ بر بنائے جہالت گمراہ کر رہے ہیں دیکھو! کیسی سخت ذمہ داری ہے جو یہ اپنے سر لے رہے ہیں"
    },
    {
      "resource_id": 97,
      "text": "اِن سے پہلے بھی بہت سے لوگ (حق کو نیچا دکھانے کے لیے) ایسی ہی مکاریاں کر چکے ہیں، تو دیکھ لو کہ اللہ نے اُن کے مکر کی عمارت جڑ سے اکھاڑ پھینکی اور اس کی چھت اوپر سے ان کے سر پر آ رہی اور ایسے رخ سے ان پر عذاب آیا جدھر سے اس کے آنے کا اُن کو گمان تک نہ تھا"
    },
    {
      "resource_id": 97,
      "text": "پھر قیامت کے روز اللہ انہیں ذلیل و خوار کرے گا۔ وہ اُن سے کہے گا”بتاوٴ اب کہاں ہیں میرے وہ شریک جن کےلیے تم (اہلِ حق سے)جھگڑے کیا کرتے تھے؟“۔۔۔۔ <sup foot_note=\"184694\">1</sup>جن لوگوں کو دنیا میں علم حاصل تھا وہ کہیں گے”آج رُسوائی اور بدبختی ہے کافروں کے لیے۔“"
    },
    {
      "resource_id": 97,
      "text": "ہاں،<sup foot_note=\"184695\">1</sup> اُنہی کافروں کے لیے جو اپنے نفس پر ظلم کرتے ہوئے جب ملائکہ کے ہاتھوں گرفتار ہوتے ہیں<sup foot_note=\"184696\">2</sup> تو (سرکشی چھوڑ کر)فوراً ڈَگیں ڈال دیتے ہیں اور کہتے ہیں”ہم تو کوئی قصُور نہیں کر رہے تھے۔“ ملائکہ جواب دیتے ہیں”کر کیسے نہیں رہے تھے!اللہ تمہارے کرتُوتوں سے خوب واقف ہے"
    },
    {
      "resource_id": 97,
      "text": "اب جاوٴ، جہنّم کے دروازوں میں گھُس جاوٴ۔ وہیں تم کو ہمیشہ رہنا ہے۔“<sup foot_note=\"184697\">1</sup> پس حقیقت یہی ہے کہ بڑا ہی بُرا ٹھکانہ ہے متکبّروں کے لیے"
    },
    {
      "resource_id": 97,
      "text": "دُوسری طرف جب خدا ترس لوگوں سے پوچھا جاتا ہے کہ یہ کیا چیز ہے جو تمہارے ربّ کی طرف سے نازل کی ہوئی ہے، تو وہ جواب دیتے ہیں کہ”بہترین چیز اُتری ہے۔“<sup foot_note=\"184698\">1</sup> اِس طرح کے نیکوکار لوگوں کے لیے اِس دنیا میں بھی بھلائی ہے اور آخرت کا گھر تو ضرور ہی ان کےحق میں بہتر ہے۔ بڑا اچھا گھر ہے متقیوں کا"
    },
    {
      "resource_id": 97,
      "text": "دائمی قیام کی جنتیں ، جن میں وہ داخل ہوں گے، نیچے نہریں بہ رہی ہوں گی،اور سب کچھ وہاں عین اُن کی خواہش کے مطابق ہوگا۔<sup foot_note=\"184699\">1</sup> یہ جزا دیتا ہے اللہ متّقیوں کو"
    },
    {
      "resource_id": 97,
      "text": "اُن متقیوں کو جن کی روحیں پاکیزگی کی حالت میں جب ملائکہ قبض کرتے ہیں تو کہتے ہیں \"سلام ہو تم پر، جاؤ جنت میں اپنے اعمال کے بدلے\""
    },
    {
      "resource_id": 97,
      "text": "اے محمد ؐ ، اب جو یہ لوگ انتظار کر رہے ہیں تو اِس کے سوا اب اور کیا باقی رہ گیا ہے کہ ملائکہ ہی آپہنچیں ، یا تیرے ربّ کا فیصلہ صادر ہو جائے؟<sup foot_note=\"184700\">1</sup> اِس طرح ڈِھٹائی اِن سے پہلے بہت سے لوگ کر چکے ہیں۔ پھر جو کچھ اُن کے ساتھ ہوا وہ اُن پر اللہ کا ظلم نہ تھا بلکہ اُن کا اپنا ظلم تھا جو اُنہوں نے خود اپنے اُوپر کیا"
    },
    {
      "resource_id": 97,
      "text": "اُن کے کرتوتوں کی خرابیاں آخر اُن کی دامنگیر ہو گئیں اور وہی چیز اُن پر مسلط ہو کر رہی جس کا وہ مذاق اڑایا کرتے تھے"
    },
    {
      "resource_id": 97,
      "text": "یہ مشرکین کہتے ہیں”اگر اللہ چاہتا تو نہ ہم اور نہ ہمارے باپ دادا اُس کے سوا کسی اَور کی عبادت کرتے اور نہ اُس کے حکم کے بغیر کسی چیز کو حرام ٹھہراتے۔“<sup foot_note=\"184701\">1</sup> ایسے ہی بہانے اِن سے پہلے کے لوگ بھی بناتے رہے ہیں۔<sup foot_note=\"184702\">2</sup> تو کیا رسُولوں پر صاف صاف بات پہنچا دینے کے سوا اور بھی کوئی ذمّہ داری ہے؟"
    },
    {
      "resource_id": 97,
      "text": "ہم نے ہر اُمّت میں ایک رسُول بھیج دیا، اور اُس کے ذریعہ سے سب کو خبر دار کر دیا کہ ”اللہ کی بندگی کرو اور طاغوت کی بندگی سے بچو۔“<sup foot_note=\"184703\">1</sup> اس کے بعد ان میں سے کسی کو اللہ نے ہدایت بخشی اور کسی پر ضلالت مسلّط ہو گئی۔<sup foot_note=\"184704\">2</sup> پھر ذرا زمین میں چل پھر کر دیکھ لو کہ جھُٹلانے والوں کا کیا انجام ہو چکا ہے<sup foot_note=\"184705\">3</sup>"
    },
    {
      "resource_id": 97,
      "text": "اے محمدؐ، تم چاہے اِن کی ہدایت کے لیے کتنے ہی حریص ہو، مگر اللہ جس کو بھٹکا دیتا ہے پھر اسے ہدایت نہیں دیا کرتا اور اس طرح کے لوگوں کی مدد کوئی نہیں کر سکتا"
    },
    {
      "resource_id": 97,
      "text": "یہ لوگ اللہ کے نام سے کڑی کڑی قسمیں کھا کر کہتے ہیں کہ \"اللہ کسی مرنے والے کو پھر سے زندہ کر کے نہ اٹھائے گا\" اٹھائے گا کیوں نہیں، یہ تو ایک وعدہ ہے جسے پورا کرنا اس نے اپنے اوپر واجب کر لیا ہے، مگر اکثر لوگ جانتے نہیں ہیں"
    },
    {
      "resource_id": 97,
      "text": "اور ایسا ہونا اس لیے ضروری ہے کہ اللہ اِن کے سامنے اُس حقیقت کو کھول دے جس کے بارے میں یہ اختلاف کر رہے ہیں، اور منکرینِ حق کو معلوم ہو جائے کہ وہ جھُوٹے تھے۔ <sup foot_note=\"184707\">1</sup>"
    },
    {
      "resource_id": 97,
      "text": "(رہا اس کا امکان ، تو)ہمیں کسی چیز کو وجود میں لانے کے لیے اس سے زیادہ کچھ نہیں کرنا ہوتا کہ اسے حکم دیں”ہو جا“ اور بس وہ ہو جاتی ہے۔<sup foot_note=\"184708\">1</sup>"
    },
    {
      "resource_id": 97,
      "text": "جو لوگ ظلم سہنے کے بعد اللہ کی خاطر ہجرت کر گئے ہیں ان کو ہم دنیا ہی میں اچھا ٹھکانا دیں گے اور آخرت کا اجر تو بہت بڑا ہے۔<sup foot_note=\"184709\">1</sup> کاش جان لیں وہ مظلوم"
    },
    {
      "resource_id": 97,
      "text": "جنہوں نے صبر کیا ہے اور جو اپنے رب کے بھروسے پر کام کر رہے ہیں (کہ کیسا اچھا انجام اُن کا منتظر ہے)"
    },
    {
      "resource_id": 97,
      "text": "اے محمد ؐ ، ہم نے تم سے پہلے بھی جب کبھی رسُول بھیجے ہیں آدمی ہی بھیجے ہیں جن کی طرف ہم اپنے پیغامات وحی کیا کرتے تھے۔<sup foot_note=\"184710\">1</sup> اہل ِذکر <sup foot_note=\"184711\">2</sup>سے پُوچھ لو اگر تم لوگ خود نہیں جانتے"
    },
    {
      "resource_id": 97,
      "text": "پچھلے رسُولوں کو بھی ہم نے روشن نشانیاں اور کتابیں دے کر بھیجا تھا، اور اب یہ ذِکر تم پر نازل کیا ہے تا کہ تم لوگوں کے سامنے اُس تعلیم کی تشریح و توضیح کرتے جاوٴ جو اُن کے لیے اُتاری گئی ہے<sup foot_note=\"184712\">1</sup>، اور تاکہ لوگ (خود بھی)غور و فکر کریں"
    },
    {
      "resource_id": 97,
      "text": "پھر کیا وہ لوگ جو (دعوت پیغمبر کی مخالفت میں) بدتر سے بدتر چالیں چل رہے ہیں اِس بات سے بالکل ہی بے خوف ہو گئے ہیں کہ اللہ ان کو زمین میں دھنسا دے، یا ایسے گوشے میں ان پر عذاب لے آئے جدھر سے اس کے آنے کا ان کو وہم و گمان تک نہ ہو"
    },
    {
      "resource_id": 97,
      "text": "یا اچانک چلتے پھرتے ان کو پکڑ لے، یا ایسی حالت میں انہیں پکڑے جبکہ انہیں خود آنے والی مصیبت کا کھٹکا لگا ہوا ہو اور وہ اس سے بچنے کی فکر میں چوکنے ہوں؟"
    },
    {
      "resource_id": 97,
      "text": "وہ جو کچھ بھی کرنا چاہے یہ لوگ اس کو عاجز کرنے کی طاقت نہیں رکھتے حقیقت یہ ہے کہ تمہارا رب بڑا ہی نرم خو اور رحیم ہے"
    },
    {
      "resource_id": 97,
      "text": "اور کیا یہ لوگ اللہ کی پیدا کی ہوئی کسی چیز کو بھی نہیں دیکھتے کہ اس کا سایہ کس طرح اللہ کے حضُور سجدہ کرتے ہوئے دائیں اور بائیں گرتا ہے؟<sup foot_note=\"184713\">1</sup> سب کے سب اِس طرح اظہارِ عجز کر رہے ہیں"
    },
    {
      "resource_id": 97,
      "text": "زمین اور آسمانوں میں جس قدر جان دار مخلوقات ہیں اور جتنے ملائکہ ہیں سب اللہ کے آگے سر بسجُود ہیں۔<sup foot_note=\"184714\">1</sup> وہ ہر گز سرکشی نہیں کرتے"
    },
    {
      "resource_id": 97,
      "text": "اپنے رب سے جو اُن کے اوپر ہے، ڈرتے ہیں اور جو کچھ حکم دیا جاتا ہے اسی کے مطابق کام کرتے ہیں"
    },
    {
      "resource_id": 97,
      "text": "اللہ کا فرمان ہے کہ ”دو خدا نہ بنا لو،<sup foot_note=\"184715\">1</sup> خدا تو بس ایک ہی ہے، لہٰذا تم مجھی سے ڈرو"
    },
    {
      "resource_id": 97,
      "text": "اُسی کا ہے وہ سب کچھ جو آسمانوں میں ہے اور جو زمین میں ہے، اور خالصًا اُسی کا دین (ساری کائنات میں)چل رہا ہے۔<sup foot_note=\"184716\">1</sup> پھر کیا للہ کو چھوڑ کر تم کسی اور سے تقوٰی کرو گے؟“<sup foot_note=\"184717\">2</sup>"
    },
    {
      "resource_id": 97,
      "text": "تم کو جو نعمت بھی حاصل ہے اللہ ہی کی طرف سے ہے۔ پھر جب کوئی سخت وقت تم پر آتا ہے تو تم لوگ خود اپنی فریادیں لے کر اُسی کی طرف دوڑتے ہو۔<sup foot_note=\"184718\">1</sup>"
    },
    {
      "resource_id": 97,
      "text": "مگر جب اللہ اُس وقت کو ٹال دیتا ہے تو یکایک تم میں سے ایک گروہ اپنے ربّ کے ساتھ دُوسروں کو(اس مہربانی کے شکریے میں)شریک کرنے لگتا ہے۔<sup foot_note=\"184719\">1</sup>"
    },
    {
      "resource_id": 97,
      "text": "تاکہ اللہ کے احسان کی ناشکری کرے اچھا، مزے کر لو، عنقریب تمہیں معلوم ہو جائے گا"
    },
    {
      "resource_id": 97,
      "text": "یہ لوگ جن کی حقیقت سے واقف نہیں ہیں<sup foot_note=\"184720\">1</sup> اُن کے حصے ہمارے دیے ہوئے رزق میں سے مقرر کرتے ہیں۔۔۔۔<sup foot_note=\"184721\">2</sup> خدا کی قسم، ضرور تم سے پوچھا جائے گا کہ یہ جھُوٹ تم نے کیسے گھڑ لیے تھے؟"
    },
    {
      "resource_id": 97,
      "text": "یہ خدا کے لیے بیٹیاں تجویز کرتے ہیں۔<sup foot_note=\"184722\">1</sup> سُبحان اللہ! اور اِن کے لیے وہ جو یہ خود چاہیں؟<sup foot_note=\"184723\">2</sup>"
    },
    {
      "resource_id": 97,
      "text": "جب اِن میں سے کسی کو بیٹی کے پیدا ہونے کی خوش خبری دی جاتی ہے تو اُس کے چہرے پر کلونس چھا جاتی ہے اور وہ بس خون کا سا گھونٹ پی کر رہ جاتا ہے"
    },
    {
      "resource_id": 97,
      "text": "لوگوں سے چھُپتا پھرتا ہے کہ اِس بُری خبر کے بعد کیا کسی کو منہ دکھائے۔ سوچتا ہے کہ ذلّت کے ساتھ بیٹی کو لیے رہے یا مٹی میں دبا دے؟۔۔۔۔دیکھو ، کیسے بُرے حکم ہیں جو یہ خُدا کے بارے میں لگاتے ہیں۔<sup foot_note=\"184724\">1</sup>"
    },
    {
      "resource_id": 97,
      "text": "بری صفات سے متصف کیے جانے کے لائق تو وہ لوگ ہیں جو آخرت کا یقین نہیں رکھتے رہا اللہ، تو اُس کے لیے سب سے برتر صفات ہیں، وہی تو سب پر غالب اور حکمت میں کامل ہے"
    },
    {
      "resource_id": 97,
      "text": "اگر کہیں اللہ لوگوں کو اُن کی زیادتی پر فوراً ہی پکڑ لیا کر تا تو روئے زمین پر کسی متنفس کو نہ چھوڑتا لیکن وہ سب کو ایک وقت مقرر تک مہلت دیتا ہے، پھر جب وہ وقت آ جاتا ہے تو اس سے کوئی ایک گھڑی بھر بھی آگے پیچھے نہیں ہو سکتا"
    },
    {
      "resource_id": 97,
      "text": "آج یہ لوگ وہ چیزیں اللہ کے لیے تجویز کر رہے ہیں جو خود اپنے لیے اِنہیں ناپسند ہیں، اور جھوٹ کہتی ہیں اِن کی زبانیں کہ اِن کے لیے بھلا ہی بھلا ہے اِن کے لیے تو ایک ہی چیز ہے، اور وہ ہے دوزخ کی آگ ضرور یہ سب سے پہلے اُس میں پہنچائے جائیں گے"
    },
    {
      "resource_id": 97,
      "text": "خدا کی قسم، اے محمدؐ، تم سے پہلے بھی بہت سی قوموں میں ہم رسول بھیج چکے ہیں (اور پہلے بھی یہی ہوتا رہا ہے کہ) شیطان نے اُن کے برے کرتوت اُنہیں خوشنما بنا کر دکھائے (اور رسولوں کی بات انہوں نے مان کر نہ دی) وہی شیطان آج اِن لوگوں کا بھی سرپرست بنا ہوا ہے اور یہ دردناک سزا کے مستحق بن رہے ہیں"
    },
    {
      "resource_id": 97,
      "text": "ہم نے یہ کتاب تم پر اس لیے نازل کی ہےکہ تم اُن اختلافات کی حقیقت اِن پر کھول دو جن میں یہ پڑے ہوئے ہیں۔ یہ کتاب رہنمائی اور رحمت بن کر اُتری ہے اُن لوگوں کے لیے جو اِسے مان لیں۔<sup foot_note=\"184725\">1</sup>"
    },
    {
      "resource_id": 97,
      "text": "(تم ہر برسات میں دیکھتے ہو کہ)اللہ نے آسمان سے پانی برسایا اور یکایک مُردہ پڑی ہوئی زمین میں اُس کی بدولت جان ڈال دی۔ یقیناً اس میں ایک نشانی ہے سُننے والوں کے لیے۔<sup foot_note=\"184726\">1</sup>"
    },
    {
      "resource_id": 97,
      "text": "اور تمہارے لیے مویشیوں میں بھی ایک سبق موجود ہے۔ اُن کے پیٹ سے گوبر اور خون کے درمیان ہم ایک چیز تمہیں پِلاتے ہیں، یعنی خالص دُودھ<sup foot_note=\"184727\">1</sup>، جو پینے والوں کے لیے نہایت خوشگوار ہے"
    },
    {
      "resource_id": 97,
      "text": "(اسی طرح)کھجور کے درختوں اور انگُور کی بیلوں سے بھی ہم ایک چیز تمہیں پلاتے ہیں جسے تم نشہ آور بھی بنا لیتے ہو اور پاک رزق بھی۔ <sup foot_note=\"184728\">1</sup>یقیناً اِس میں ایک نشانی ہے عقل سے کام لینے والوں کے لیے"
    },
    {
      "resource_id": 97,
      "text": "اور دیکھو، تمہارے ربّ نے شہد کی مکھی پر یہ بات وحی کر دی<sup foot_note=\"184729\">1</sup> کہ پہاڑوں میں، اور درختوں میں، اور ٹٹیوںپر چڑھائی ہوئی بیلوں میں"
    },
    {
      "resource_id": 97,
      "text": "اپنے چھتّے بنا اور ہر طرح کا رَس چُوس اور اپنے ربّ کی ہموار کی ہوئی راہوں پر چلتی رہ۔<sup foot_note=\"184730\">1</sup> اِس مکھی کے اندر سے رنگ برنگ کا ایک شربت نکلتا ہے جس میں شفا ہے لوگوں کے لیے۔<sup foot_note=\"184731\">2</sup> یقیناً اس میں بھی ایک نشانی ہے اُن لوگوں کے لیے جو غور و فکر کرتے ہیں۔<sup foot_note=\"184732\">3</sup>"
    },
    {
      "resource_id": 97,
      "text": "اور دیکھو، اللہ نے تم کو پیدا کیا، پھر وہ تم کو موت دیتا ہے<sup foot_note=\"184733\">1</sup>، اور تم میں سے کوئی بدترین عمر کو پہنچا دیا جاتا ہے تاکہ سب کچھ جاننے کے بعد پھر کچھ نہ جانے۔<sup foot_note=\"184734\">2</sup> حق یہ ہے کہ اللہ ہی علم میں بھی کامل ہے اور قدرت میں بھی"
    },
    {
      "resource_id": 97,
      "text": "اور دیکھو، اللہ نے تم میں سے بعض کو بعض پر رزق میں فضیلت عطا کی ہے ، پھر جن لوگوں کو یہ فضیلت دی گئی ہے وہ ایسے نہیں ہیں کہ اپنا رزق اپنے غلاموں کی طرف پھیر دیا کرتے ہوں تاکہ دونوں اِس رزق میں برابر کے حصہ دار بن جائیں۔ تو کیا اللہ ہی کا اِحسان ماننے سے اِن لوگوں کو اِنکار ہے<sup foot_note=\"184735\">1</sup>؟"
    },
    {
      "resource_id": 97,
      "text": "اور وہ اللہ ہی جس نے تمہارے لیے تمہاری ہم جنس بیویاں بنائیں اور اسی نے ان بیویوں سے تمہیں بیٹے پوتے عطا کیے اور اچھی اچھی چیزیں تمہیں کھانے کو دیں۔ پھر کیا یہ لوگ (یہ سب کچھ دیکھتے اور جانتے ہوئے بھی)باطل کو مانتے ہیں<sup foot_note=\"184736\">1</sup> اور اللہ کے احسان کا انکار کرتے ہیں<sup foot_note=\"184737\">2</sup>"
    },
    {
      "resource_id": 97,
      "text": "اور اللہ کو چھوڑ کر اُن کو پوجتے ہیں جن کے ہاتھ میں نہ آسمانوں سے انہیں کچھ بھی رزق دینا ہے نہ زمین سے اور نہ یہ کام وہ کر ہی سکتے ہیں؟"
    },
    {
      "resource_id": 97,
      "text": "پس اللہ کے لیے مثالیں نہ گھڑو<sup foot_note=\"184738\">1</sup>، اللہ جانتا ہے، تم نہیں جانتے"
    },
    {
      "resource_id": 97,
      "text": "اللہ ایک مثال دیتا ہے <sup foot_note=\"184739\">1</sup>۔ ایک تو ہے غلام، جو دُوسرے کا مملوک ہے اور خود کوئی اختیار نہیں رکھتا۔ دُوسرا شخص ایسا ہے جسے ہم نے اپنی طرف سے اچھا رزق عطا کیا ہے اور وہ اس میں سے کھُلے اور چھُپے خوب خرچ کرتا ہے۔ بتاوٴ ، کیا یہ دونوں برابر ہیں؟۔۔۔۔ الحمدُللہ<sup foot_note=\"184740\">2</sup> مگر اکثر لوگ (اس سیدھی بات کو)نہیں جانتے۔<sup foot_note=\"184741\">3</sup>"
    },
    {
      "resource_id": 97,
      "text": "اللہ ایک اور مثال دیتا ہے۔ دو آدمی ہیں۔ ایک گونگا بہرا ہے ، کوئی کام نہیں کر سکتا ، اپنے آقا پر بوجھ بنا ہوا ہے، جدھر بھی وہ اسے بھیجے کوئی بھلا کام اُس سے بن نہ آئے۔ دُوسرا شخص ایسا ہے کہ انصاف کا حکم دیتا ہے اور خود راہِ راست پر قائم ہے۔ بتاوٴ کیا یہ دونوں یکساں ہیں؟<sup foot_note=\"184742\">1</sup>"
    },
    {
      "resource_id": 97,
      "text": "اور زمین و آسمان کے پوشیدہ حقائق کا علم تو اللہ ہی کو ہے۔<sup foot_note=\"184743\">1</sup> اور قیامت کے برپا ہونے کا معاملہ کچھ دیر نہ لے گا مگر بس اتنی کہ جس میں آدمی کی پلک جھپک جائے، بلکہ اس سے بھی کچھ <sup foot_note=\"184744\">2</sup>کم۔ حقیقت یہ ہے کہ اللہ سب کچھ کر سکتا ہے"
    },
    {
      "resource_id": 97,
      "text": "اللہ نے تم کو تمہاری ماوٴں کے پیٹوں سے نکالا اس حالت میں کہ تم کچھ نہ جانتے تھے۔ اُس نے تمہیں کان دیے ، آنکھیں دیں، اور سوچنےوالے دل دیے<sup foot_note=\"184745\">1</sup>، اس لیے کہ تم شکر گزار بنو۔<sup foot_note=\"184746\">2</sup>"
    },
    {
      "resource_id": 97,
      "text": "کیا اِن لوگوں نے کبھی پرندوں کو نہیں دیکھا کہ فضائے آسمانی میں کسی طرح مسخر ہیں؟ اللہ کے سوا کس نے اِن کو تھام رکھا ہے؟ اِس میں بہت نشانیاں ہیں اُن لوگوں کے لیے جو ایمان لاتے ہیں"
    },
    {
      "resource_id": 97,
      "text": "اللہ نے تمہارے لیے تمہارے گھروں کو جائے سکُون بنایا۔ اس نے جانوروں کی کھالوں سے تمہارے لیے ایسے مکان پیدا کیے<sup foot_note=\"184747\">1</sup> جنہیں تم سفر اور قیام، دونوں حالتوں میں ہلکا پاتے ہو۔<sup foot_note=\"184748\">2</sup> اُس نے جانوروں کے صوف اور اُون اور بالوں سے تمہارے لیے پہننے اور برتنے کی بہت سی چیزیں پیدا کر دیں جو زندگی کی مدّتِ مقررہ تک تمہارے کام آتی ہیں"
    },
    {
      "resource_id": 97,
      "text": "اُس نے اپنی پیدا کی ہوئی بہت سی چیزوں سے تمہارے لیے سائے کا انتظام کیا، پہاڑوں پر تمہارے لیے پناہ گاہیں بنائیں، اور تمہیں ایسی پوشاکیں بخشیں جو تمہیں گرمی سے بچاتی ہیں<sup foot_note=\"184750\">1</sup> اور کچھ دُوسری پوشاکیں جو آپس کی جنگ میں تمہاری حفاظت کرتی ہیں۔<sup foot_note=\"184751\">2</sup> اس طرح وہ تم پر اپنی نعمتوں کی تکمیل کرتا ہے<sup foot_note=\"184752\">3</sup> شاید کہ تم فرمانبردار بنو"
    },
    {
      "resource_id": 97,
      "text": "اب اگر یہ لوگ منہ موڑتے ہیں تو اے محمدؐ، تم پر صاف صاف پیغام حق پہنچا دینے کے سوا اور کوئی ذمہ داری نہیں ہے"
    },
    {
      "resource_id": 97,
      "text": "یہ اللہ کے احسان کے پہچانتے ہیں ، پھر اس کا انکار کرتے ہیں۔<sup foot_note=\"184753\">1</sup> اور اِن میں بیش تر لوگ ایسے ہیں جو حق ماننے کے لیے تیار نہیں ہیں"
    },
    {
      "resource_id": 97,
      "text": "(اِنہیں کچھ ہوش بھی ہے کہ اُس روز کی بنے گی)جب کہ ہم ہر اُمّت میں سے ایک گواہ<sup foot_note=\"184754\">1</sup> کھڑا کریں گے، پھر کافروں کو نہ حُجتیں پیش کرنے کا موقع دیا جائے گا<sup foot_note=\"184755\">2</sup> نہ ان سے توبہ و استغفار ہی کا مطالبہ کیا جائے گا۔<sup foot_note=\"184756\">3</sup>"
    },
    {
      "resource_id": 97,
      "text": "ظالم لوگ جب ایک دفعہ عذاب دیکھ لیں گے تو اس کے بعد نہ اُن کے عذاب میں کوئی تخفیف کی جائے گی اور نہ انہیں ایک لمحہ بھر کی مہلت دی جائے گی"
    },
    {
      "resource_id": 97,
      "text": "اور جب وہ لوگ جنہوں نے دنیا میں شرک کیا تھا اپنے ٹھہرائے ہوئے شریکوں کو دیکھیں گے تو کہیں گے ”اے پروردگار، یہی ہیں ہمارے وہ شریک جنہیں ہم تجھے چھوڑ کر پُکارا کرتے تھے۔“ اس پر اُن کے وہ معبود انہیں صاف جواب دیں گے کہ”تم جھُوٹے ہو۔“<sup foot_note=\"184757\">1</sup>"
    },
    {
      "resource_id": 97,
      "text": "اُس وقت یہ سب اللہ کے آگے جُھک جائیں گے اور ان کو وہ ساری افترا پردازیاں رفو چکّر ہو جائیں گی جو یہ دنیا میں کرتے رہے تھے۔<sup foot_note=\"184758\">1</sup>"
    },
    {
      "resource_id": 97,
      "text": "جن لوگوں نے خود کُفر کی راہ اختیار کی اور دُوسروں کو اللہ کی راہ سے روکا انہیں ہم عذاب پر عذاب دیں گے<sup foot_note=\"184759\">1</sup> اُس فساد کے بدلے میں جو وہ دُنیا میں برپا کرتے رہے"
    },
    {
      "resource_id": 97,
      "text": "(اے محمد ؐ ، اِنہیں اُس دن سے خبردار کر دو)جب کہ ہم ہر اُمّت میں خود اُسی کے اندر سے ایک گواہ اُٹھا کھڑا کریں گے جو اُس کےمقابلہ میں شہادت دے گا، اور اِن لوگوں کے مقابلے میں شہادت دینے کے لیے ہم تمہیں لائیں گے۔ اور (یہ اسی شہادت کی تیاری ہے کہ)ہم نے یہ کتاب تم پر نازل کر دی ہے جو ہر چیز کی صاف صاف وضاحت کرنے والی ہے<sup foot_note=\"184760\">1</sup> اور ہدایت و رحمت اور بشارت ہے اُن لوگوں کے لیے جنہوں نے سرِ تسلیم خَم کر دیا ہے۔<sup foot_note=\"184761\">2</sup>"
    },
    {
      "resource_id": 97,
      "text": "اللہ عدل اور احسان اور صلہء رحمی کا حکم دیتا ہے<sup foot_note=\"184762\">1</sup> اور بدی اور بے حیائی اور ظلم و زیادتی سے منع کرتا ہے۔<sup foot_note=\"184763\">2</sup> وہ تمہیں نصیحت کرتا ہے تاکہ تم سبق لو"
    },
    {
      "resource_id": 97,
      "text": "اللہ کے عہد کو پورا کرو جبکہ تم نے اس سے کوئی عہد باندھا ہو، اور اپنی قسمیں پختہ کرنے کے بعد توڑ نہ ڈالو جبکہ تم اللہ کو اپنے اوپر گواہ بنا چکے ہو اللہ تمہارے سب افعال سے باخبر ہے"
    },
    {
      "resource_id": 97,
      "text": "تمہاری حالت اُس عورت کی سی نہ ہو جائے جس نے آپ ہی محنت سے سُوت کاتا اور پھر آپ ہی اُسے ٹکڑے ٹکڑے کر ڈالا۔<sup foot_note=\"184764\">1</sup> تم اپنی قسموں کو آپس کے معاملات میں مکر و فریب کا ہتھیار بناتے ہو تاکہ ایک قوم دُوسری قوم سے بڑھ کر فائدے حاصل کرے حالانکہ اللہ اس عہد و پیمان کے ذریعے سے تم کو آزمائش میں ڈالتا ہے<sup foot_note=\"184765\">2</sup>، اور ضرور وہ قیامت کے روز تمہارے تمام اختلافات کی حقیقت تم پر کھول دے گا۔<sup foot_note=\"184766\">3</sup>"
    },
    {
      "resource_id": 97,
      "text": "اگر اللہ کی مشیّت یہ ہوتی (کہ تم میں کوئی اختلاف نہ ہو)تو وہ تم سب کو ایک ہی اُمّت بنا دیتا،<sup foot_note=\"184767\">1</sup> مگر وہ جسے چاہتا ہے گمراہی میں ڈالتا ہے اور جسے چاہتا ہے راہِ راست دکھا دیتا ہے،<sup foot_note=\"184768\">2</sup> اور ضرور تم سے تمہارے اعمال کی باز پُرس ہوکر رہے گی"
    },
    {
      "resource_id": 97,
      "text": "(اور اے مسلمانو)تم اپنی قسموں کو آپس میں ایک دوسرے کو دھوکہ دینے کا ذریعہ نہ بنا لینا، کہیں ایسا نہ ہو کے کوئی قدم جمنے کے بعد اُکھڑ جائے<sup foot_note=\"184749\">1</sup> اور تم اِس جُرم کی پاداش میں کہ تم نے لوگوں کو اللہ کی راہ سے روکا، بُرا نتیجہ دیکھو اور سخت سزا بُھگتو"
    },
    {
      "resource_id": 97,
      "text": "اللہ کے عہد<sup foot_note=\"184769\">1</sup> کو تھوڑے سے فائدے کے بدلے نہ بیچ ڈالو،<sup foot_note=\"184770\">2</sup> جو کچھ اللہ کے پاس ہے وہ تمہارے لیے زیادہ بہتر ہے اگر تم جانو"
    },
    {
      "resource_id": 97,
      "text": "جو کچھ تمہارے پاس ہے وہ خرچ ہو جانے والا ہے اور جو کچھ اللہ کے پاس ہے وہی باقی رہنے والا ہے، اور ہم ضرور صبر سے کام لینے والوں<sup foot_note=\"184771\">1</sup> کو اُن کے اجر اُن کے بہترین اعمال کے مطابق دیں گے"
    },
    {
      "resource_id": 97,
      "text": "جو شخص بھی نیک عمل کرے گا خواہ وہ مرد ہو یا عورت، بشرطیکہ ہو وہ مومن، اُسے ہم دُنیا میں پاکیزہ زندگی بسر کرائیں گے<sup foot_note=\"184772\">1</sup> اور (آخرت میں)ایسے لوگوں کو اُں کے اجر اُن کے بہترین اعمال کے مطابق بخشیں گے۔ <sup foot_note=\"184773\">2</sup>"
    },
    {
      "resource_id": 97,
      "text": "پھر جب تم قرآن پڑھنے لگو تو شیطان رجیم سے خدا کی پناہ مانگ لیا کرو۔<sup foot_note=\"184774\">1</sup>"
    },
    {
      "resource_id": 97,
      "text": "اُسے اُن لوگوں پر تسلط حاصل نہیں ہوتا جو ایمان لاتے اور اپنے رب پر بھروسا کرتے ہیں"
    },
    {
      "resource_id": 97,
      "text": "اس کا زور تو انہی لوگوں پر چلتا ہے جو اس کو اپنا سرپرست بناتے اور اس کے بہکانے سے شرک کرتے ہیں"
    },
    {
      "resource_id": 97,
      "text": "جب ہم ایک آیت کی جگہ دُوسری آیت نازل کرتے ہیں۔۔۔۔ اور اللہ بہتر جانتا ہے کہ وہ کیا نازل کرے۔۔۔۔ تو یہ لوگ کہتے ہیں کہ تم یہ قرآن خود گھڑتے ہو۔<sup foot_note=\"184775\">1</sup> اصل بات یہ ہے کہ اِن میں سے اکثر لوگ حقیقت سے ناواقف ہیں"
    },
    {
      "resource_id": 97,
      "text": "اِن سے کہو کہ اسے تو روُح القُدس نے ٹھیک ٹھیک میرے ربّ کی طرف سے بتدریج نازل کیا<sup foot_note=\"184776\">1</sup> ہے تاکہ ایمان لانے والوں کے ایمان کو پختہ کرے<sup foot_note=\"184777\">2</sup> اور فرماں برداروں کو زندگی کے معاملات میں سیدھی راہ بتائےاور<sup foot_note=\"184778\">3</sup> انہیں فلاح و سعادت کی خوشخبری دے۔<sup foot_note=\"184779\">4</sup>"
    },
    {
      "resource_id": 97,
      "text": "ہمیں معلوم ہے یہ لوگ تمہارے متعلق کہتے ہیں کہ اِس شخص کو ایک آدمی سِکھاتا پڑھاتا ہے۔<sup foot_note=\"184780\">1</sup> حالانکہ اُن کا اشارہ جس آدمی کی طرف ہے اُس کی زبان عجمی ہے اور یہ صاف عربی زبان ہے"
    },
    {
      "resource_id": 97,
      "text": "حقیقت یہ ہے کہ جو لوگ اللہ کی آیات کو نہیں مانتے اللہ کبھی ان کو صحیح بات تک پہنچنے کی توفیق نہیں دیتا اور ایسے لوگوں کے لیے دردناک عذاب ہے"
    },
    {
      "resource_id": 97,
      "text": "(جھوٹی باتیں نبی نہیں گھڑتا بلکہ)جھُوٹ وہ لوگ گھڑ رہے ہیں جو اللہ کی آیات کو نہیں مانتے،<sup foot_note=\"184781\">1</sup> وہی حقیقت میں جھوٹے ہیں"
    },
    {
      "resource_id": 97,
      "text": "جو شخص ایمان لانے کے بعد کُفر کرے (وہ اگر)مجبور کیا گیا ہو اور دل اُس کا ایمان پر مطمئن ہو (تب تو خیر)مگر جس نے دل کی رضا مندی سے کُفر کو قبول کر لیا اس پر اللہ کا غضب ہے اور ایسے سب لوگوں کے لیے بڑا عذاب ہے۔<sup foot_note=\"184782\">1</sup>"
    },
    {
      "resource_id": 97,
      "text": "یہ اس لیے کہ اُنہوں نے آخرت کے مقابلہ میں دنیا کی زندگی کو پسند کر لیا، اور اللہ کا قاعدہ ہے کہ وہ اُن لوگوں کو راہ نجات نہیں دکھاتا جو اُس کی نعمت کا کفران کریں"
    },
    {
      "resource_id": 97,
      "text": "یہ وہ لوگ ہیں جن کے دلوں اور کانوں اور آنکھوں پر اللہ نے مہر لگا دی ہے یہ غفلت میں ڈوب چکے ہیں"
    },
    {
      "resource_id": 97,
      "text": "ضرور ہے کہ آخرت میں یہی خسارے میں رہیں۔<sup foot_note=\"184783\">1</sup>"
    },
    {
      "resource_id": 97,
      "text": "بخلاف اس کے جِن لوگوں کا حال یہ ہے کہ جب(ایمان لانے کی وجہ سے)وہ ستائے گئے تو اُنہوں نے گھر بار چھوڑ دیے، ہجرت کی، راہِ خدا میں سختیاں جھیلیں اور صبر سے کام لیا،<sup foot_note=\"184784\">1</sup> اُن کےلیے یقیناً تیرا ربّ غفور و رحیم ہے"
    },
    {
      "resource_id": 97,
      "text": "(اِن سب کا فیصلہ اُس دن ہوگا) جب کہ ہر متنفس اپنے ہی بچاؤ کی فکر میں لگا ہوا ہوگا اور ہر ایک کو اس کے کیے کا بدلہ پورا پورا دیا جائے گا اور کسی پر ذرہ برابر ظلم نہ ہونے پائے گا"
    },
    {
      "resource_id": 97,
      "text": "اللہ ایک بستی کی مثال دیتا ہے وہ امن و اطمینان کی زندگی بسر کر رہی تھی اور ہر طرف سے اس کو بفراغت رزق پہنچ رہا تھا کہ اُس نے اللہ کی نعمتوں کا کفران شروع کر دیا تب اللہ نے اس کے باشندوں کو اُن کے کرتوتوں کا یہ مزا چکھایا کہ بھوک اور خوف کی مصیبتیں ان پر چھا گئیں"
    },
    {
      "resource_id": 97,
      "text": "اُن کے پاس اُن کی اپنی قوم میں سے ایک رسُول آیا۔ مگر اُنہوں نے اس کو جھُٹلادیا۔ آخرِ کار عذاب نے اُن کو آلیا جبکہ وہ ظالم ہو چکے تھے۔<sup foot_note=\"184785\">1</sup>"
    },
    {
      "resource_id": 97,
      "text": "پس اے لوگو، اللہ نے جو کچھ حلال اور پاک رزق تم کو بخشا ہے اُسے کھاوٴ اور اللہ کے احسان کا شکر ادا کرو<sup foot_note=\"184786\">1</sup> اگر تم واقعی اُسی کی بندگی کرنے والے ہو۔<sup foot_note=\"184787\">2</sup>"
    },
    {
      "resource_id": 97,
      "text": "اللہ نے جو کچھ تم پر حرام کیا ہے وہ ہے مُردار اور خُون اور سُوٴر کا گوشت اور وہ جانور جس پر اللہ کے سوا کسی اور کا نام لیا گیا ہو۔ البتہ بھُوک سے مجبور ہو کر اگر کوئی اِن چیزوں کو کھالے، بغیر اس کے کہ وہ قانونِ الٰہی کی خلاف ورزی کا خواہش مند ہو، یا حدِّ ضرورت سے تجاوز کا مرتکب ہو ، تو یقیناً اللہ معاف کرنے اور رحم فرمانے والا ہے۔<sup foot_note=\"184788\">1</sup>"
    },
    {
      "resource_id": 97,
      "text": "اور یہ جو تمہاری زبانیں جھُوٹے احکام لگایا کرتی ہیں کہ یہ چیز حلال ہے اور وہ حرام، تو اس طرح کے حکم لگا کر اللہ پر جھُوٹ نہ باندھا کرو۔<sup foot_note=\"184789\">1</sup> جو لوگ اللہ پر جھُوٹے افترا باندھتے ہیں وہ ہر گز فلاح نہیں پایا کرتے"
    },
    {
      "resource_id": 97,
      "text": "دنیا کا عیش چند روزہ ہے آخرکار اُن کے لیے دردناک سزا ہے"
    },
    {
      "resource_id": 97,
      "text": "<sup foot_note=\"171364\">1</sup>وہ چیزیں ہم نے خاص طور پر یہودیوں کے لیے حرام کی تھیں جن کا ذکر ہم اس سے پہلے تم سے کر چکے ہیں۔<sup foot_note=\"171365\">2</sup> اور یہ اُن پر ہمارا ظلم نہ تھا بلکہ اُن کا اپنا ہی ظلم تھا جو وہ اپنے اُوپر کر رہے تھے"
    },
    {
      "resource_id": 97,
      "text": "البتہ جن لوگوں نے جہالت کی بنا پر برا عمل کیا اور پھر توبہ کر کے اپنے عمل کی اصلاح کر لی تو یقیناً توبہ و اصلاح کے بعد تیرا رب اُن کے لیے غفور اور رحیم ہے"
    },
    {
      "resource_id": 97,
      "text": "واقعہ یہ ہے کہ ابراہیم ؑ اپنی ذات سے ایک پوری اُمّت تھا،<sup foot_note=\"184790\">1</sup> اللہ کا مطیعِ فرمان اور یکسُو۔ وہ کبھی مشرک نہ تھا"
    },
    {
      "resource_id": 97,
      "text": "اللہ کی نعمتوں کا شکر ادا کرنے والا تھا اللہ نے اس کو منتخب کر لیا اور سیدھا راستہ دکھایا"
    },
    {
      "resource_id": 97,
      "text": "دنیا میں اس کو بھلائی دی اور آخرت میں وہ یقیناً صالحین میں سے ہوگا"
    },
    {
      "resource_id": 97,
      "text": "پھر ہم نے تمہاری طرف یہ وحی بھیجی کہ یکسُو ہو کر ابراہیم ؑ کے طریقے پر چلو اور وہ مشرکوں میں سے نہ تھا۔<sup foot_note=\"184791\">1</sup>"
    },
    {
      "resource_id": 97,
      "text": "رہا سَبت، تو وہ ہم نے اُن لوگوں پر مسلّط کیا تھا جنہوں نے اس کے احکام میں اختلاف کیا،<sup foot_note=\"184792\">1</sup> اور یقیناً تیرا ربّ قیامت کے روز ان سب باتوں کا فیصلہ کر دے گا جن میں وہ اختلاف کرتے رہے ہیں"
    },
    {
      "resource_id": 97,
      "text": "اے نبی ؐ ، اپنے ربّ کے راستے کی طرف دعوت دو حکمت اور عمدہ نصیحت کے ساتھ،<sup foot_note=\"184793\">1</sup> اور لوگوں سےمباحثہ کرو ایسے طریقہ پر جو بہترین ہو۔<sup foot_note=\"184794\">2</sup> تمہارا ربّ ہی زیادہ بہتر جانتا ہے کہ کون اُس کی راہ سے بھٹکا ہوا ہے اور کون راہِ راست پر ہے"
    },
    {
      "resource_id": 97,
      "text": "اور اگر تم لوگ بدلہ لو تو بس اسی قدر لے لو جس قدر تم پر زیادتی کی گئی ہو لیکن اگر تم صبر کرو تو یقیناً یہ صبر کرنے والوں ہی کے حق میں بہتر ہے"
    },
    {
      "resource_id": 97,
      "text": "اے محمدؐ، صبر سے کام کیے جاؤ اور تمہارا یہ صبر اللہ ہی کی توفیق سے ہے اِن لوگوں کی حرکات پر ر نج نہ کرو اور نہ ان کی چال بازیوں پر دل تنگ ہو"
    },
    {
      "resource_id": 97,
      "text": "اللہ اُن لوگوں کے ساتھ ہے جو تقوٰی سے کام لیتے ہیں اور احسان پر عمل کرتے ہیں۔<sup foot_note=\"184242\">1</sup>"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "16" }
  }
}
