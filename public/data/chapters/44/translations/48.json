{
  "translations": [
    { "resource_id": 48, "text": "HA meem." },
    {
      "resource_id": 48,
      "text": "VID SKRIFTEN, som är klar i sig själv och som klart framställer sanningen!"
    },
    {
      "resource_id": 48,
      "text": "Dess uppenbarelse [inleddes] under en välsignad natt - Vi har aldrig upphört att varna [människorna] -"
    },
    {
      "resource_id": 48,
      "text": "[en natt] då varje fråga formulerades med fasthet och precision"
    },
    {
      "resource_id": 48,
      "text": "enligt Vår befallning - Vi har aldrig upphört att sända Våra budbärare [med undervisning och vägledning]. -"
    },
    {
      "resource_id": 48,
      "text": "Detta är en nåd från din Herre, Han som hör allt, vet allt,"
    },
    {
      "resource_id": 48,
      "text": "Herren över himlarna och jorden och allt som finns däremellan; [detta vet ni] om ni [hör till dem som] strävar efter inre visshet!"
    },
    {
      "resource_id": 48,
      "text": "Ingen gud finns utom Han, som skänker liv och skänker död; er Herre och era förfäders Herre."
    },
    {
      "resource_id": 48,
      "text": "Men de tvivlar och skämtar bort [frågans allvar]."
    },
    {
      "resource_id": 48,
      "text": "VÄNTA på den Dag då himlen kommer att [skymmas av] en klart synlig, tät rök"
    },
    {
      "resource_id": 48,
      "text": "som sveper in människorna; [och de skall ropa och klaga:] \"Vilket straff, vilken plåga!"
    },
    {
      "resource_id": 48,
      "text": "Herre, låt oss slippa ifrån [detta] straff, Vi tror på Dig!\""
    },
    {
      "resource_id": 48,
      "text": "Men varifrån skall den påminnelse komma som påverkar dem? Ett sändebud har ju kommit till dem och klart framfört sitt budskap;"
    },
    {
      "resource_id": 48,
      "text": "då vände de honom ryggen med orden: \"[Denne] galning har lärts upp [av andra]!\""
    },
    {
      "resource_id": 48,
      "text": "Vi skall skjuta upp straffet en liten tid, men ni kommer att återfalla [i synd]."
    },
    {
      "resource_id": 48,
      "text": "Dock, den dag då Vårt dråpslag faller med fruktansvärd kraft, skall Vi utkräva [full] vedergällning [av er alla]!"
    },
    {
      "resource_id": 48,
      "text": "LÅNGT före deras tid lät Vi Faraos folk utstå en hård prövning; en ädel budbärare kom till dem och sade:"
    },
    {
      "resource_id": 48,
      "text": "\"Överlämna Guds tjänare till mig! Jag är [Guds] sändebud [utsänd] till er och ni kan lita på mig."
    },
    {
      "resource_id": 48,
      "text": "Uppres er inte mot Gud! Jag kommer till er med ett klart bevis på min myndighet,"
    },
    {
      "resource_id": 48,
      "text": "och jag ber min Herre och er Herre om skydd mot det onda som ni vill tillfoga mig."
    },
    {
      "resource_id": 48,
      "text": "Om ni inte tror mig, håll er då ifrån mig!\""
    },
    {
      "resource_id": 48,
      "text": "[När Moses såg deras omedgörlighet] bad han till sin Herre [och sade]: \"Dessa [människor] är djupt sjunkna i synd!\""
    },
    {
      "resource_id": 48,
      "text": "Och [Gud befallde honom]: \"De kommer att förfölja er; bege dig därför i väg med Mina tjänare under natten!"
    },
    {
      "resource_id": 48,
      "text": "Och lämna havet stilla och kluvet bakom er; där skall [den förföljande] armén dränkas!\""
    },
    {
      "resource_id": 48,
      "text": "Hur många trädgårdar, [vattnade av] källor, måste de inte överge,"
    },
    {
      "resource_id": 48,
      "text": "och [vajande] sädesfält och ståtliga palats -"
    },
    {
      "resource_id": 48,
      "text": "och de lyckliga och ombonade liv som hade varit deras!"
    },
    {
      "resource_id": 48,
      "text": "Så [blev deras öde]! Och Vi lät andra ärva det [som de lämnade efter sig]."
    },
    {
      "resource_id": 48,
      "text": "Men himlen och jorden fällde inga tårar över dem och de gavs ingen frist."
    },
    {
      "resource_id": 48,
      "text": "Så räddade Vi Israels barn från det förnedrande straffarbete"
    },
    {
      "resource_id": 48,
      "text": "som Farao [lade på dem] - han var en förtryckare som gick till de värsta överdrifter. -"
    },
    {
      "resource_id": 48,
      "text": "Ja, med [Vår] kunskap utvalde Vi dem [och satte dem] högre än jordens alla folk"
    },
    {
      "resource_id": 48,
      "text": "och Vi gav dem tecken [på Vår nåd] vars klara innebörd var att de sattes på prov."
    },
    { "resource_id": 48, "text": "Dessa [nutida förnekare] säger:" },
    {
      "resource_id": 48,
      "text": "\"Vi skall dö denna första och enda gång och vi skall inte uppstå till nytt liv."
    },
    {
      "resource_id": 48,
      "text": "Men låt våra förfäder stå upp [och vittna] om det ni säger är sant.\""
    },
    {
      "resource_id": 48,
      "text": "Är de bättre än Tubba`s folk och deras föregångare som Vi lät gå under, förlorade som de var i sin synd?"
    },
    {
      "resource_id": 48,
      "text": "Vi har inte skapat himlarna och jorden och allt som finns däremellan för Vårt nöjes skull;"
    },
    {
      "resource_id": 48,
      "text": "nej, Vi har inte skapat dem utan en plan och ett syfte, men de flesta [människor] inser det inte."
    },
    {
      "resource_id": 48,
      "text": "ÅTSKILLNADENS dag [då de orättfärdiga skall skiljas från de rättfärdiga] är den utsatta tiden, då alla [skall samlas åter];"
    },
    {
      "resource_id": 48,
      "text": "den Dag då vännen inte kan ingripa till förmån för sin vän och ingen kan få hjälp"
    },
    {
      "resource_id": 48,
      "text": "utom den som Gud förbarmar Sig över; Han är den Allsmäktige, den Barmhärtige."
    },
    { "resource_id": 48, "text": "Det träd i vars frukt är död," },
    {
      "resource_id": 48,
      "text": "skall låta den hårdnackade förnekaren smaka sin frukt;"
    },
    {
      "resource_id": 48,
      "text": "och den skall sjuda som smält koppar i hans inälvor,"
    },
    { "resource_id": 48, "text": "sjuda som skållhett vatten." },
    {
      "resource_id": 48,
      "text": "[Och ett rop skall höjas:] \"Grip honom och släpa honom rakt in i lågornas mitt;"
    },
    {
      "resource_id": 48,
      "text": "häll sedan kokhett vatten över hans huvud som en [ytterligare] plåga."
    },
    {
      "resource_id": 48,
      "text": "Pröva på [detta straff], du som [på jorden] var den mäktige, den förnäme!"
    },
    { "resource_id": 48, "text": "Det var detta som ni [alla] tvivlade på!\"" },
    {
      "resource_id": 48,
      "text": "Men de som fruktade Gud skall då [få njuta] i trygghet,"
    },
    {
      "resource_id": 48,
      "text": "av [grönskande] lustgårdar och [porlande] källor,"
    },
    {
      "resource_id": 48,
      "text": "klädda i siden och brokad, [vilande på högsäten] mitt emot varandra."
    },
    {
      "resource_id": 48,
      "text": "Sådan [skall deras lycka vara] och Vi skall ge dem mörkögda, oskuldsfulla unga kvinnor som sällskap."
    },
    {
      "resource_id": 48,
      "text": "Där skall de få de frukter som de önskar och frid och ro skall omge dem."
    },
    {
      "resource_id": 48,
      "text": "Döden skall inte nå dem där, sedan de förut dött döden på jorden och de har skonats från Eldens straff -"
    },
    {
      "resource_id": 48,
      "text": "ett bevis på din Herres nåd - detta är den stora segern!"
    },
    {
      "resource_id": 48,
      "text": "OCH VI har gjort denna [Skrift] lätt att förstå, [förmedlad] på ditt eget språk [Muhammad] för att de skall kunna ta den till sig."
    },
    {
      "resource_id": 48,
      "text": "Avvakta därför [det som skall komma]; även de skall avvakta."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "44" }
  }
}
