{
  "translations": [
    {
      "resource_id": 125,
      "text": "Hā mīm. (Allāhu ló mọ ohun tí Ó gbàlérò pẹ̀lú àwọn háràfí náà.)1 <sup foot_note=147929>1</sup>"
    },
    { "resource_id": 125, "text": "(Allāhu) fi Tírà tó ń yanjú ọ̀rọ̀ ẹ̀dá búra." },
    {
      "resource_id": 125,
      "text": "Dájúdájú Àwa sọ̀ ọ́ kalẹ̀ nínú òru ìbùkún.Dájúdájú Àwa ń jẹ́ Olùkìlọ̀. <sup foot_note=147930>1</sup>"
    },
    {
      "resource_id": 125,
      "text": "Nínú òru náà ni wọ́n ti máa yanjú gbogbo ọ̀rọ̀ tí kò níí tàsé (lórí ẹ̀dá)."
    },
    {
      "resource_id": 125,
      "text": "Àṣẹ kan ni láti ọ̀dọ̀ Wa. Dájúdájú Àwa l’À ń rán àwọn Òjíṣẹ́ níṣẹ́."
    },
    {
      "resource_id": 125,
      "text": "Ìkẹ́ kan ni láti ọ̀dọ̀ Olúwa rẹ. Dájúdájú Allāhu, Òun ni Olùgbọ́, Onímọ̀."
    },
    {
      "resource_id": 125,
      "text": "Olúwa àwọn sánmọ̀ àti ilẹ̀ àti ohunkóhun tí ń bẹ láààrin méjèèjì tí ẹ̀yin bá jẹ́ alámọ̀dájú."
    },
    {
      "resource_id": 125,
      "text": "Kò sí ọlọ́hun kan tí ẹ gbọ́dọ̀ jọ́sìn fún ní ọ̀nà òdodo àyàfi Òun. Ó ń sọ ẹ̀dá di alààyè. Ó sì ń sọ ẹ̀dá di òkú. Olúwa yín àti Olúwa àwọn bàbá yín, àwọn ẹni àkọ́kọ́."
    },
    {
      "resource_id": 125,
      "text": "Síbẹ̀, wọ́n sì wà nínú iyèméjì, tí wọ́n ń ṣeré."
    },
    {
      "resource_id": 125,
      "text": "Nítorí náà, máa retí ọjọ́ tí sánmọ̀ yóò mú èéfín pọ́nńbélé wá."
    },
    {
      "resource_id": 125,
      "text": "Ó máa bo àwọn ènìyàn mọ́lẹ̀. Èyí ni ìyà ẹlẹ́ta-eléro."
    },
    {
      "resource_id": 125,
      "text": "(Àwọn ènìyàn yóò wí pé): Olúwa wa, gbé ìyà náà kúrò fún wa, dájúdájú àwa yóò gbàgbọ́ ní òdodo."
    },
    {
      "resource_id": 125,
      "text": "Báwo ni ìrántí ṣe lè wúlò fún wọn (lásìkò ìyà)? Òjíṣẹ́ pọ́nńbélé kúkú ti dé bá wọn."
    },
    {
      "resource_id": 125,
      "text": "náà, wọ́n gbúnrí kúrò ní ọ̀dọ̀ rẹ̀. Wọ́n sì wí pé: “Wèrè tí àwọn ènìyàn kan ń kọ́ ní ẹ̀kọ́ ni.”"
    },
    {
      "resource_id": 125,
      "text": "Dájúdájú Àwa máa gbé ìyà náà kúrò fún ìgbà díẹ̀. Dájúdájú ẹ̀yin yóò tún padà (sínú àìgbàgbọ́)."
    },
    {
      "resource_id": 125,
      "text": "Ọjọ́ tí A óò gbá (wọn mú) ní ìgbámú tó tóbi jùlọ; dájúdájú Àwa yóò gba ẹ̀san ìyà (lára wọn)."
    },
    {
      "resource_id": 125,
      "text": "Dájúdájú A dán àwọn ènìyàn Fir‘aon wò ṣíwájú wọn. Òjíṣẹ́ alápọ̀n-ọ́nlé sì dé wá bá wọn."
    },
    {
      "resource_id": 125,
      "text": "(Ó sọ pé): “Ẹ kó àwọn ẹrúsìn Allāhu lé mi lọ́wọ́. Dájúdájú èmi ni Òjíṣẹ́ olùfọkàntán fún yín."
    },
    {
      "resource_id": 125,
      "text": "Ẹ má ṣe ṣègbéraga sí Allāhu. Dájúdájú èmi ti mú ẹ̀rí pọ́nńbélé wá ba yín."
    },
    {
      "resource_id": 125,
      "text": "Dájúdájú Èmi sá di Olúwa mi àti Olúwa yín pé kí ẹ má ṣe sọ mí ní òkò."
    },
    {
      "resource_id": 125,
      "text": "Tí ẹ kò bá sì gbà mí gbọ́, ẹ fi mí sílẹ̀ jẹ́.”"
    },
    {
      "resource_id": 125,
      "text": "Nítorí náà, ó pe Olúwa rẹ̀ pé dájúdájú àwọn wọ̀nyí ni ìjọ ẹlẹ́sẹ̀."
    },
    {
      "resource_id": 125,
      "text": "(Allāhu sọ pé): “Mú àwọn ẹrúsìn Mi rìn ní alẹ́ (nítorí pé) wọn yóò tọ̀ yín lẹ́yìn."
    },
    {
      "resource_id": 125,
      "text": "Kí o sì fi agbami odò sílẹ̀ ní yíyanu sílẹ̀. Dájúdájú àwọn ni ọmọ ogun tí A máa tẹ̀rì sínú agbami."
    },
    {
      "resource_id": 125,
      "text": "Mélòó mélòó nínú àwọn ọgbà oko àti odò ìṣẹ́lẹ̀rú tí wọ́n fi sílẹ̀ (lẹ́yìn ìparun wọn)."
    },
    {
      "resource_id": 125,
      "text": "Àti àwọn irúgbìn pẹ̀lú àyè àpọ́nlé (tí wọ́n fi sílẹ̀)."
    },
    {
      "resource_id": 125,
      "text": "Àti ìdẹ̀ra tí wọ́n ń gbádùn nínú rẹ̀ (ṣíwájú ìparun wọn)."
    },
    {
      "resource_id": 125,
      "text": "Báyẹn (ni ọ̀rọ̀ wọn ṣe rí). A sì jogún (ìlú) wọ́n fún ìjọ ènìyàn mìíràn."
    },
    {
      "resource_id": 125,
      "text": "Nígbà náà, sánmọ̀ àti ilẹ̀ kò sunkún wọn. Wọn kò sì fi ìyà wọn falẹ̀."
    },
    {
      "resource_id": 125,
      "text": "Dájúdájú A gba àwọn ọmọ ’Isrọ̄’īl là nínú ìyà yẹpẹrẹ."
    },
    {
      "resource_id": 125,
      "text": "(A là wọ́n) lọ́wọ́ Fir‘aon. Dájúdájú ó jẹ́ onígbèéraga. Ó sì wà nínú àwọn alákọyọ."
    },
    {
      "resource_id": 125,
      "text": "A kúkú ṣà wọ́n lẹ́ṣà lórí àwọn ẹ̀dá (àsìkò tiwọn) pẹ̀lú ìmọ̀ (tí a mọ̀ nípa wọn).1 <sup foot_note=147931>1</sup>"
    },
    {
      "resource_id": 125,
      "text": "A sì fún wọn ní àwọn àmì tí àdánwò pọ́nńbélé wà nínú rẹ̀."
    },
    { "resource_id": 125, "text": "Dájúdájú àwọn wọ̀nyí ń wí pé:" },
    {
      "resource_id": 125,
      "text": "“Kò sí ikú kan àyàfi ikú àkọ́kọ́ (tí ó pa wá nílé ayé). Wọn kò sì níí gbé wa dìde."
    },
    {
      "resource_id": 125,
      "text": "(Bí bẹ́ẹ̀ kọ́), ẹ mú àwọn bàbá wa wá tí ẹ bá jẹ́ olódodo.”"
    },
    {
      "resource_id": 125,
      "text": "Ṣé àwọn ni wọ́n lóore jùlọ ni tàbí àwọn ènìyàn Tubba‘u àti àwọn tó ṣíwájú wọn? A pa wọ́n rẹ́; dájúdájú wọ́n jẹ́ ẹlẹ́ṣẹ̀."
    },
    {
      "resource_id": 125,
      "text": "A kò ṣẹ̀dá àwọn sánmọ̀ àti ilẹ̀ àti ohunkóhun tí ń bẹ láààrin méjèèjì pẹ̀lú eré ṣíṣe."
    },
    {
      "resource_id": 125,
      "text": "A kò dá àwọn méjèèjì bí kò ṣe pẹ̀lú òdodo, ṣùgbọ́n ọ̀pọ̀lọ́pọ̀ wọn ni kò mọ̀."
    },
    {
      "resource_id": 125,
      "text": "Dájúdájú ọjọ́ òpínyà (ìyẹn, ọjọ́ àjíǹde) ni àkókò àdéhùn fún gbogbo wọn pátápátá."
    },
    {
      "resource_id": 125,
      "text": "Ní ọjọ́ tí ọ̀rẹ́ kan kò níí fi kiní kan rọ ọ̀rẹ́ kan lọ́rọ̀. A kò sì níí ràn wọ́n lọ́wọ́."
    },
    {
      "resource_id": 125,
      "text": "Àyàfi ẹni tí Allāhu bá kẹ́. Dájúdájú Allāhu, Òun ni Alágbára, Àṣàkẹ́-ọ̀run."
    },
    { "resource_id": 125, "text": "Dájúdájú igi zaƙūm" },
    { "resource_id": 125, "text": "ni oúnjẹ ẹlẹ́ṣẹ̀." },
    {
      "resource_id": 125,
      "text": "Ó dà bí ògéré epo gbígbóná tí ń hó nínú ikùn"
    },
    { "resource_id": 125, "text": "(tó) dà bí híhó omi tó gbóná gan-an." },
    {
      "resource_id": 125,
      "text": "Ẹ mú un. Kí ẹ wọ́ ọ sáàrin gbùngbùn inú iná Jẹhīm."
    },
    {
      "resource_id": 125,
      "text": "Lẹ́yìn náà, ẹ rọ́ ìyà olómi gbígbóná lé e lórí."
    },
    {
      "resource_id": 125,
      "text": "Tọ́ ọ wò (ṣebí) dájúdájú ìwọ ni alágbára, alápọ̀n-ọ́nlé (gẹ́gẹ́ bí ó ṣe pe ara rẹ)."
    },
    {
      "resource_id": 125,
      "text": "Dájúdájú (ìyà) èyí ni n̄ǹkan tí ẹ̀ ń ṣeyèméjì nípa rẹ̀!"
    },
    {
      "resource_id": 125,
      "text": "Dájúdájú àwọn olùbẹ̀rù Allāhu yóò wà ní àyè ìfàyàbalẹ̀."
    },
    {
      "resource_id": 125,
      "text": "(Wọn yóò wà) nínú àwọn Ọgbà Ìdẹ̀ra pẹ̀lú àwọn omi ìṣẹ́lẹ̀rú (ní ìsàlẹ̀ rẹ̀)."
    },
    {
      "resource_id": 125,
      "text": "Wọn yóò máa wọ aṣọ àrán fẹ́lẹ́fẹ́lẹ́ àti àrán tó nípọn; wọn yó sì máà kọjú síra wọn (sọ̀rọ̀)."
    },
    {
      "resource_id": 125,
      "text": "Báyẹn (ni ọ̀rọ̀ wọn yó ṣe rí). A sì máa fi àwọn obìnrin ẹlẹ́yinjú-ẹgẹ́ ṣe ìyàwó fún wọn."
    },
    {
      "resource_id": 125,
      "text": "Wọn yóò máa bèèrè fún gbogbo n̄ǹkan eléso nínú (Ọgbà Ìdẹ̀ra) lẹ́ni ìfàyàbalẹ̀."
    },
    {
      "resource_id": 125,
      "text": "Wọn kò níí tọ́ ikú wò níbẹ̀ àyàfi ikú àkọ́kọ́ (tí wọ́n ti kú nílé ayé). (Allāhu) sì máa ṣọ́ wọn níbi ìyà iná Jẹhīm."
    },
    {
      "resource_id": 125,
      "text": "Ó jẹ́ oore àjùlọ láti ọ̀dọ̀ Olúwa rẹ. Ìyẹn ni èrèǹjẹ ńlá."
    },
    {
      "resource_id": 125,
      "text": "Nítorí náà, A ṣe (al-Ƙur’ān) ní ìrọ̀rùn lórí ahọ́n rẹ̀ nítorí kí wọ́n lè lo ìrántí."
    },
    {
      "resource_id": 125,
      "text": "Nítorí náà, máa retí Dájúdájú àwọn náà ń retí. <sup foot_note=147932>1</sup>"
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "44" }
  }
}
