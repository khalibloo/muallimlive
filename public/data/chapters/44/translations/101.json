{
  "translations": [
    { "resource_id": 101, "text": "Ҳо, Мим." },
    { "resource_id": 101, "text": "Очиқ-равшан Китобга — Қуръонга қасамки," },
    {
      "resource_id": 101,
      "text": "Албатта Биз уни бир муборак-баракотли кечада нозил қилдик. Дарҳақиқат, Биз (инсонларни ушбу Қуръон билан Охират азобидан) огоҳлантиргувчи бўлдик. <sup foot_note=145239>1</sup>"
    },
    {
      "resource_id": 101,
      "text": "У (кеча)да барча пухта-аниқ иш(лар) айрилур (белгиланур). <sup foot_note=145240>1</sup>"
    },
    {
      "resource_id": 101,
      "text": "(Бу кечада тақдир қилинадиган барча ишлар) Бизнинг ҳузуримиздан бўлган Ишдир. Дарҳақиқат, Биз (башариятга пайғамбарлар) юборгувчи бўлдикки,"
    },
    {
      "resource_id": 101,
      "text": "(Бу) Парвардигорингиз томонидан бўлган раҳмат-меҳрибонликдир. Албатта Унинг Ўзигина (барча нарсани) эшитгувчи, билгувчидир."
    },
    {
      "resource_id": 101,
      "text": "Агар ҳақиқий ишонгувчи бўлсангизлар, (ўша сизларнинг Парвардигорингиз) осмонлар ва Ернинг ҳамда уларнинг ўртасидаги бор нарсаларнинг ҳам Парвардигоридир."
    },
    {
      "resource_id": 101,
      "text": "Ҳеч қандай илоҳ йўқ, магар Унинг Ўзи бордир. Ҳаёт ва ўлим берадиган ҳам Унинг Ўзидир. Сизларнинг Парвардигорингиз ҳам, аввалги ота-боболарингизнинг Парвардигори ҳам (Унинг Ўзидир)."
    },
    {
      "resource_id": 101,
      "text": "Йўқ, улар (яъни, мушриклар қайта тирилиш хусусида) шак-шубҳада бўлиб, (Аллоҳнинг пайғамбарларининг устидан масхара қилиб) ўйнарлар."
    },
    {
      "resource_id": 101,
      "text": "Бас, (эй Муҳаммад алайҳис-салоту вас-салом), сиз осмон очиқ (яъни, барчага кўринадиган) тутунни келтирадиган Кунга кўз тутинг!"
    },
    {
      "resource_id": 101,
      "text": "У (тутун барча) одамларни ўраб олур. Бу аламли азобдир. <sup foot_note=145241>1</sup>"
    },
    {
      "resource_id": 101,
      "text": "«Парвардигор, Ўзинг бизлардан бу азобни аритгин. Албатта бизлар иймон келтиргувчидирмиз»."
    },
    {
      "resource_id": 101,
      "text": "(Лекин) улар учун қаёқдан ҳам (бошларига тушган бу бало-офатлардан) эслатма-ибрат олиш бўлсин?! Ҳолбуки, уларга очиқ пайғамбар (яъни, Муҳаммад алайҳис-салоту вас-салом) келди,"
    },
    {
      "resource_id": 101,
      "text": "сўнгра ундан юз ўгирдилар ва: «(Унга Қуръон бировлар томонидан) ўргатиб қўйилган, (у) мажнун», дедилар-ку?! (Бас, очиқ-равшан мўъжиза — Қуръонни келтирган пайғамбарга иймон келтирмай, ундан юз ўгирган кимсалар бошқа бирон нарсадан панд-насиҳат олармидилар?!)"
    },
    {
      "resource_id": 101,
      "text": "Албатта Биз бу азобни (сизлардан) бир оз (вақтгача) аритгувчидирмиз, сизлар ҳам шак-шубҳасиз, (ўз куфру исёнларингизга) қайтувчидирсизлар."
    },
    {
      "resource_id": 101,
      "text": "Биз даҳшатли ушлаш билан ушлайдиган кунда (яъни, Бадр жангида ёки Қиёмат Кунида Биз улардан интиқом олурмиз). Зеро, Биз интиқом олгувчидирмиз."
    },
    {
      "resource_id": 101,
      "text": "Аниқки, Биз улардан илгари Фиръавн қавмини ҳам имтиҳон қилганмиз ва уларга бир улуғ пайғамбар (яъни, Мусо алайҳиссалом) келгандир."
    },
    {
      "resource_id": 101,
      "text": "(У уларга деди): «Сизлар менга Аллоҳнинг бандаларини (яъни, Бани Исроил қавмини) топширинглар! Албатта мен сизлар учун ишончли пайғамбардирман». <sup foot_note=145242>1</sup>"
    },
    {
      "resource_id": 101,
      "text": "«Ва Аллоҳга кибру ҳаво қилманглар! Албатта мен сизларга (ўзимнинг ҳақ пайғамар эканлигимга) очиқ-равшан ҳужжат (мўъжизалар) келтирурман»."
    },
    {
      "resource_id": 101,
      "text": "(Шунда Фиръавн ва унинг қавми Мусони ўлдириш билан таҳдид солганларида у деди): «Албатта мен Парвардигорим ва Парвардигорингиздан сизлар мени тошбўрон қилишларингиздан паноҳ сўраганман, (демак сизларнинг таҳдидларингиздан қўрқмайман)."
    },
    {
      "resource_id": 101,
      "text": "Агар менга иймон келтирмасангизлар, у ҳолда мени холи қўйинглар!»"
    },
    {
      "resource_id": 101,
      "text": "Бас, у Парвардигорига «Дарҳақиқат, улар жиноятчи қавмдир (яъни, Ўзинг уларнинг жазоларини бергин»,) деб дуо қилди."
    },
    {
      "resource_id": 101,
      "text": "Бас, (Аллоҳ Мусога ваҳий юбордики,) «Бандаларим (яъни, Бани Исроил қавми) билан бирга тунда йўлга чиққин! Албатта, сизларнинг изингизга тушилур (яъни, Фиръавн ва унинг қўшини ортингиздан қувиб етур)."
    },
    {
      "resource_id": 101,
      "text": "Ва денгизни сокин (яъни, сизлар ўтаётганда иккига бўлинган эди, ана ўша ҳолида) қўявергин (ва Фиръавн ўз қўшини билан ундан ўтиб олишидан қўрқма). Шак-шубҳасиз, улар ғарқ қилингувчи қўшиндир»."
    },
    { "resource_id": 101, "text": "Улар қанчадан-қанча боғларни, чашмаларни," },
    {
      "resource_id": 101,
      "text": "экинзорларни  ва улуғ-гўзал жойларни қолдириб (ўзлари ғарқ бўлиб) кетдилар!"
    },
    {
      "resource_id": 101,
      "text": "Ва (қанчадан-қанча) ўзлари вақтичоғлик қилган неъматларни (қолдириб кетдилар)!"
    },
    {
      "resource_id": 101,
      "text": "Мана шундай! Биз у (неъматларни бошқа) бир қавмга мерос қилиб бердик!"
    },
    {
      "resource_id": 101,
      "text": "Бас, уларга осмон ҳам, Ер ҳам (аза тутиб) йиғлагани йўқ ва уларга (тавба-тазарруъ учун) муҳлат ҳам берилмади!"
    },
    {
      "resource_id": 101,
      "text": "Дарҳақиқат, Биз Бани Исроилга хор қилгувчи азобдан нажот бердик."
    },
    {
      "resource_id": 101,
      "text": "— Фиръавндан (нажот бердик). У ҳақиқатан, мутакаббир, ҳаддан ошувчилардан эди."
    },
    {
      "resource_id": 101,
      "text": "Дарҳақиқат, Биз уларни (Бани Исроил қавмини) билган ҳолимизда (ўз замонларидаги барча) оламлар — одамлардан танлаб олдик — афзал қилдик."
    },
    {
      "resource_id": 101,
      "text": "Ва уларга оят-мўъжизалардан (денгизнинг қоқ ўртасидан бўлиниши, осмондан ризқу рўз ёғилиши каби) нарсаларни ато этдикки, уларда (тафаккур қилгувчи учун) очиқ имтиҳон-синов бордир."
    },
    {
      "resource_id": 101,
      "text": "Албатта ана улар (яъни, Қурайш кофирлари дерларки:"
    },
    {
      "resource_id": 101,
      "text": "(«Ўлим) фақат биринчи ўлимимиздир ва бизлар қайта тирилгувчи эмасмиз."
    },
    {
      "resource_id": 101,
      "text": "Бас, агар («Охират ҳаёти ҳам бор», деган сўзларингизда) ростгўй бўлсангизлар, (ўлиб кетган) ота-боболаримизни (қайта тирилтириб) келтиринглар-чи?», дерлар."
    },
    {
      "resource_id": 101,
      "text": "Улар (куч-қувватда) яхшироқми ёки Туббаъ қавми ва улардан аввалги кимсаларми?! Биз уларни ҳалок қилдик. Чунки улар жиноятчи — осий эдилар. <sup foot_note=145243>1</sup>"
    },
    {
      "resource_id": 101,
      "text": "Биз осмонлар ва Ерни ҳамда уларнинг орасидаги нарсаларни ўйнаб-беҳуда яратганимиз йўқ."
    },
    {
      "resource_id": 101,
      "text": "Биз уларни фақат Ҳақ (қонун, интизом) билан яратганмиз. Лекин уларнинг кўплари билмаслар."
    },
    {
      "resource_id": 101,
      "text": "(Ҳақ билан ботилнинг) ажралиш Куни (яъни, Қиёмат Куни) барчаларининг (инсонларнинг) ҳисоб-китоб вақтидир."
    },
    {
      "resource_id": 101,
      "text": "У Кунда дўст дўстга бирон нарсада асқотмас ва уларга ёрдам ҳам берилмас."
    },
    {
      "resource_id": 101,
      "text": "Магар Аллоҳ раҳмат қилган кишиларгагина (ёрдам берилур). Албатта Унинг Ўзигина қудратли ва меҳрибондир."
    },
    {
      "resource_id": 101,
      "text": "Албатта (дўзахнинг ўртасида ўсадиган) Заққум дарахти"
    },
    { "resource_id": 101, "text": "гуноҳкорнинг таомидир." },
    {
      "resource_id": 101,
      "text": "(У таом) мисоли қоринларда қайнайдиган эритилган (доғланган) ёғдир!"
    },
    { "resource_id": 101, "text": "Қайноқ сувнинг қайнаши каби!" },
    {
      "resource_id": 101,
      "text": "(Дўзах фаришталарига): «Уни (гуноҳкорни) ушлаб дўзахнинг ўртасига судраб олиб боринглар,"
    },
    {
      "resource_id": 101,
      "text": "сўнгра боши устидан қайноқ сувдан — азобдан қуйинглар!», (деб амр этилур)."
    },
    {
      "resource_id": 101,
      "text": "(Унга масхара қилиш учун: «Мана бул азобни) тотиб кўргин! Дарҳақиқат, сенинг ўзинггина «қудратли ва улуғдирсан»."
    },
    {
      "resource_id": 101,
      "text": "Дарвоқеъ, бу (азоб) сизлар (ҳаёти дунёдалик пайтингизда) шак-шубҳа қилган нарсангиздир!», (дейилур)."
    },
    {
      "resource_id": 101,
      "text": "Албатта тақводор зотлар (у Кунда) осойишта жойда,"
    },
    { "resource_id": 101, "text": "боғлар ва чашмалар устида бўлурлар." },
    {
      "resource_id": 101,
      "text": "Улар бир-бирларига рўбарў бўлган ҳолларида ипак-шойидан либослар кийиб (ўлтирурлар)."
    },
    {
      "resource_id": 101,
      "text": "Мана шундай! Яна Биз уларга оҳукўз ҳурларни жуфти ҳалол қилиб қўйгандирмиз."
    },
    {
      "resource_id": 101,
      "text": "Улар у жойда тинч-хотиржам бўлган ҳолларида (хизматкорлардан) барча мева-чевани чақирурлар."
    },
    {
      "resource_id": 101,
      "text": "Улар (жаннатда) биринчи ўлимдан (яъни, ҳаёти дунёдан кўз юмганларидан) бошқа ўлимни тотмаслар. (Аллоҳ) уларни дўзах азобидан сақлагандир."
    },
    {
      "resource_id": 101,
      "text": "(Бу) Парвардигорингиз томонидан бўлган фазлу марҳаматдир. Мана шу улуғ бахтдир."
    },
    {
      "resource_id": 101,
      "text": "Бас, (эй Муҳаммад алайҳис-салоту вас-салом), дарҳақиқат, шояд улар эслатма-ибрат олсалар, деб Биз (бу Қуръонни) сизнинг тилингиз билан осон-енгил қилиб бердик. (Лекин улар Қуръон панд-насиҳатларини қабул қилмадилар)."
    },
    {
      "resource_id": 101,
      "text": "Бас, энди сиз (уларнинг ҳоллари не кечишига) кўз тутинг! Улар ҳам албатта (сизнинг ҳалокатингизга) кўз тутгувчидирлар."
    }
  ],
  "meta": {
    "translation_name": "Alauddin Mansour",
    "author_name": "Alauddin Mansour",
    "filters": { "resource_id": 101, "chapter_number": "44" }
  }
}
