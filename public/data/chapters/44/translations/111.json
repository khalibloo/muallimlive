{
  "translations": [
    { "resource_id": 111, "text": "Haa Miim." },
    { "resource_id": 111, "text": "Kitaaba addeessaa ta’eenin (kakadha)." },
    {
      "resource_id": 111,
      "text": "Nuti halkan barakeeffamtuu keessa isa buufneNuti dinniinoo taaneerra."
    },
    {
      "resource_id": 111,
      "text": "Ishee (halkanittii) keessa dhimmi murteeffame hundi adda baafama,"
    },
    {
      "resource_id": 111,
      "text": "Adda baafaminsa nu biraa ta’e (ibsina)Nuti ergitoota taaneerra"
    },
    {
      "resource_id": 111,
      "text": "Rahmata Gooftaa kee irraa ta’eef (buufne)Inni Isumatu dhaga’aa, beekaadha."
    },
    {
      "resource_id": 111,
      "text": "(Rahmata) Gooftaa samii, dachiifi waan gidduu isaan lamaanii irraa ta’eetiYoo kan dhugoomsitan taataniif (kana hubadhaa)."
    },
    {
      "resource_id": 111,
      "text": "Isa malee dhugaan gabbaramaan hin jiruNi jiraachisa; ni ajjeessas(Inni) Gooftaa keessaniifi Gooftaa abbootii keessan kan jalqabaati."
    },
    { "resource_id": 111, "text": "Dhugumatti isaan shakkii keessa taphatu." },
    {
      "resource_id": 111,
      "text": "Kanaafuu, guyyaa samiin aara ifa ba’aan dhuftu (waan isaan mudatu) eegi."
    },
    {
      "resource_id": 111,
      "text": "(Aarri kun) namoota haguugaKun adabbii laalessaadha."
    },
    {
      "resource_id": 111,
      "text": "(Kaafiroonni yeroo adabicha argan) “Gooftaa keenya! Adabicha nurraa kaasi nuti ni amannaa” (jedhu)."
    },
    {
      "resource_id": 111,
      "text": "Odoo ergamaan ifa baasaan isaanitti dhufee jiruu, (erga adabaatii) gorfamuun akkamitti isaaniif jiraata?"
    },
    {
      "resource_id": 111,
      "text": "Ergasii isa irraa gara galanii “(Inni) barsiifamaa maraatuudha” jedhan."
    },
    {
      "resource_id": 111,
      "text": "Nuti yeroo gabaabaaf adabbii saaqoodha; Isin (kufriitti) deebi’oodha."
    },
    {
      "resource_id": 111,
      "text": "Guyyaa qabaa guddaa qabnu Nuti haaloo bahatoodha."
    },
    {
      "resource_id": 111,
      "text": "Dhugumatti, Nuti isaan dura ummata Fir’awni mokkorree jirraErgamaan kabajamaanis isaanitti dhufe."
    },
    {
      "resource_id": 111,
      "text": "“Ani isiniif ergamaa amanamaadhaa, gabroota Rabbii gara kiyya kennaa!” jechuun (isaanitti dhufe)."
    },
    {
      "resource_id": 111,
      "text": "“Rabbi irratti hin booninaa; ani ragaa ifa ta’een isinitti dhufaadha” jachuunis."
    },
    {
      "resource_id": 111,
      "text": "“Ani akka dhagaan tumtanii nan ajjeefne Gooftaa kiyyaafi Gooftaa keessanittin maganfadhe."
    },
    { "resource_id": 111, "text": "Yoo naaf hin amanne narraa fagaadhaa.”" },
    {
      "resource_id": 111,
      "text": "Gooftaa isaa ni kadhate: “Isaan kun ummata yakkamtoota” (jedhe)."
    },
    {
      "resource_id": 111,
      "text": "(Rabbiin ni jedhe): “Gabroota kiyyaan halkaniin deemiDhugumatti isin hordofamtoota."
    },
    {
      "resource_id": 111,
      "text": "Galaana akkuma banametti dhiisiDhugumatti, isaan garee bishaaniin dhidhimfamoodha.”"
    },
    {
      "resource_id": 111,
      "text": "Ashaakiltiifi burqituuwwan meeqaatama dhiisan."
    },
    { "resource_id": 111, "text": "Oyruufi iddoo jireenyaa gaggaariis." },
    { "resource_id": 111, "text": "Qananii ishee keessatti gammadaa turanis." },
    {
      "resource_id": 111,
      "text": "Akka kanatti ummata biraa ishee dhaalchifne."
    },
    {
      "resource_id": 111,
      "text": "Samiifi dachiin isaan irratti hin boonye; kan tursiifanis hin turre."
    },
    {
      "resource_id": 111,
      "text": "Dhugumatti, Ilmaan Israa’iil adabbii salphisaa irraa nagaya baafne."
    },
    {
      "resource_id": 111,
      "text": "Fir’awni irraa (ni baraarsine)Inni boonaa, daangaa dabraa irraa ta’eera."
    },
    {
      "resource_id": 111,
      "text": "Nuti beekumsaan aalama hunda irra isaan filanne."
    },
    {
      "resource_id": 111,
      "text": "Raajiiwwan irraas waan mokkorriin ifa ta’e isa keessa jiru isaaniif kennine."
    },
    {
      "resource_id": 111,
      "text": "Dhugumatti, isaan kun (Qureeyshonni) ni jedhu:"
    },
    {
      "resource_id": 111,
      "text": "“Du’a keenya kan jalqabaa malee isheen (biraa) hin jirtuNuti (kana booda) hin kaafamnu."
    },
    {
      "resource_id": 111,
      "text": "Yoo warra dhugaa dubbatu taataniif, abbootii keenya fidaa.”"
    },
    {
      "resource_id": 111,
      "text": "Sila isaantu caala moo ummata Tubba’iifi warra isaan duraati? Isaan yakkamtoota taanaan isaan balleessine."
    },
    {
      "resource_id": 111,
      "text": "Samii, dachiifi waan isaan lamaan gidduu jirus taphatoo taanee hin uumne."
    },
    {
      "resource_id": 111,
      "text": "Dhugaan malee isaan lachan hin uumneGaruu irra hedduun isaanii hin beekanu."
    },
    {
      "resource_id": 111,
      "text": "Dhugumatti, Guyyaan murtii beellama isaan hundaati."
    },
    {
      "resource_id": 111,
      "text": "Guyyaa jaalalleen jaalallee irraa homaa hin deebifne, kan isaanis (kaafiroonnis) hin tumsamneedha."
    },
    {
      "resource_id": 111,
      "text": "Nama Rabbiin rahmata godheef maleeInni Isumatu injifataa, rahmata godhaadha."
    },
    { "resource_id": 111, "text": "Dhugumatti, mukni ‘Zaqquum’" },
    { "resource_id": 111, "text": "Nyaata dilaawaati." },
    {
      "resource_id": 111,
      "text": "Akka cumaa (siicoo) zaytiitti garaa keessatti danfa."
    },
    { "resource_id": 111, "text": "Akka danfuu bishaan ho’aatti." },
    {
      "resource_id": 111,
      "text": "(Ni jedhama): “Isa qabaatii gara walakkaa ibidda boba’aa harkisaa."
    },
    {
      "resource_id": 111,
      "text": "Ergasii mataa isaa gubbaatti adabbii bishaan danfaa irraa ta’e dhangalaasaa."
    },
    {
      "resource_id": 111,
      "text": "Dhandhami; dhugumatti, ati simatu cimaa, arjaa (of fakkeessuu) turtee!"
    },
    {
      "resource_id": 111,
      "text": "Inni kun waan isa mamaa turtan sani” (isaaniin jedhama)."
    },
    {
      "resource_id": 111,
      "text": "Warri Rabbiin sodaatan iddoo nagayaa keessa."
    },
    { "resource_id": 111, "text": "Ashaakiltiifi burqituuwwan keessa." },
    {
      "resource_id": 111,
      "text": "Walitti gara galoo ta’anii (uffata) hariira haphiifi hariira furdaa irraa ta’e uffatu"
    },
    {
      "resource_id": 111,
      "text": "Akkuma kana dubra adaadii ija babala’aa isaan fuusifne"
    },
    {
      "resource_id": 111,
      "text": "Achi keessattis nagaa ta’anii fuduraalee hunda waammatu."
    },
    {
      "resource_id": 111,
      "text": "Ishee keessatti du’a jalqabaa malee du’a hin dhandhamanRabbiin adabbii ibidda boba’aa irraa isaan tikse."
    },
    {
      "resource_id": 111,
      "text": "Tola Gooftaa kee irraa ta’eefSun isumatu milkii guddaadha"
    },
    {
      "resource_id": 111,
      "text": "Akka gorfamaniif jacha isa (Qur’aana) arraba keetti laaffifne."
    },
    {
      "resource_id": 111,
      "text": "(Waan isaan mudatu) eegi; isaanis eegoodha."
    }
  ],
  "meta": {
    "translation_name": "Ghali Apapur Apaghuna",
    "author_name": "Ghali Apapur Apaghuna",
    "filters": { "resource_id": 111, "chapter_number": "44" }
  }
}
