{
  "translations": [
    {
      "resource_id": 819,
      "text": "طٰسٓیہ آیتیں ہیں قران کی اور ایک واضح کتاب کی"
    },
    { "resource_id": 819, "text": "رہنمائی اور خوش خبری ایمان والوں کے ليے" },
    {
      "resource_id": 819,
      "text": "جو نماز قائم کرتے ہیں اور زکوٰۃ دیتے ہیں اور وہ آخرت پر یقین رکھتے ہیں"
    },
    {
      "resource_id": 819,
      "text": "جو لوگ آخرت پر ایمان نہیں رکھتے ان کے کاموں کو ہم نے ان کے ليے خوش نما بنادیا ہے، پس وہ بھٹک رہے ہیں"
    },
    {
      "resource_id": 819,
      "text": "یہ لوگ ہیں جن کے ليے بری سزا ہے اور وہ آخرت میں سخت خسارے میں ہوں گے"
    },
    {
      "resource_id": 819,
      "text": "اور بے شک قرآن تم کو ایک حکیم اور علیم کی طرف سے دیا جارہا ہے"
    },
    {
      "resource_id": 819,
      "text": "جب موسیٰ نے اپنے گھر والوں سے کہا کہ میں نے ایک آگ دیکھی ہے میں وہاں سے کوئی خبر لاتا ہوں یا آگ کا کوئی انگارہ لاتا ہوں تاکہ تم تاپو"
    },
    {
      "resource_id": 819,
      "text": "پھر جب وہ اس کے پاس پہنچا تو آواز دی گئی کہ مبارک ہے وہ جو آگ میں ہے اورجو اس کے پاس ہے اور پاک ہے اللہ جو رب ہے سارے جہان کا"
    },
    { "resource_id": 819, "text": "اے موسیٰ، یہ میں ہوں اللہ، زبردست حکیم" },
    {
      "resource_id": 819,
      "text": "اور تم اپنا عصا ڈال دو پھر جب اس نے اس کو اس طرح حرکت کرتے ہوئے دیکھا جیسے وہ سانپ ہو تو وہ پیچھے کو مڑا اور پلٹ کر نہ دیکھا اے موسیٰ، ڈرو نہیں ، میرے حضور پیغمبر ڈرا نہیں کرتے"
    },
    {
      "resource_id": 819,
      "text": "مگر جس نے زیادتی کی پھر اس نے برائی کے بعد اس کو بھلائی سے بدل دیا، تو میں بخشنے والا، مہربان ہوں"
    },
    {
      "resource_id": 819,
      "text": "اور تم اپنا ہاتھ اپنے گریبان میں ڈالو، وہ کسی عیب کے بغیر سفید نکلے گا یہ دونوں مل کر نونشانیوں کے ساتھ فرعون اور اس کی قوم کے پاس جاؤبے شک وہ نافرمان لوگ ہیں"
    },
    {
      "resource_id": 819,
      "text": "پس جب ان کے پاس ہماری واضح نشانیاں آئیں ، انھوں نے کہا یہ کھلا ہوا جادو ہے"
    },
    {
      "resource_id": 819,
      "text": "اور انھوں نے ان کا انکار کیا، حالاں کہ ان کے دلوں نے ان کا یقین کرلیا تھا، ظلم اور گھمنڈ کی وجہ سے پس دیکھو کیسا برا انجام ہوا مفسدوں کا"
    },
    {
      "resource_id": 819,
      "text": "اور ہم نے داؤد اور سلیمان کو علم عطا کیا اور ان دونوں نے کہا کہ شکر ہے اللہ کے ليے جس نے ہم کو اپنے بہت سے ایمان والے بندوں پر فضیلت عطا فرمائی"
    },
    {
      "resource_id": 819,
      "text": "اور داؤد کا وارث سلیمان ہوا اور کہا کہ اے لوگو، ہم کو پرندوں کی بولی سکھائی گئی ہے، اور ہم کو ہر قسم کی چیز دی گئی بے شک یہ کھلا ہوا فضل ہے"
    },
    {
      "resource_id": 819,
      "text": "اور سلیمان کے ليے اس کا لشکر جمع کیا گیا، جن اور انسان اور پرندے، پھر ان کی جماعتیں بنائی جاتیں"
    },
    {
      "resource_id": 819,
      "text": "یہاں تک کہ جب وہ چونٹیوں کی وادی پر پہنچے ایک چیونٹی نے کہا، اے چیونٹیو، اپنے سوراخوں میں داخل ہوجاؤ، کہیں سلیمان اور اس کا لشکر تم کوکچل ڈالیں اور ان کو خبر بھی نہ ہو"
    },
    {
      "resource_id": 819,
      "text": "پس سلیمان اس کی بات پر مسکراتے ہوئے ہنس پڑا اور کہا، اے میرے رب مجھے توفیق دے کہ میں تیری نعمت کا شکر ادا کروں جو تو نے مجھ پر اورمیرے والدین پر کیا ہے اور یہ کہ میں نیک کام کروں جو تجھ کو پسند ہو اور اپنی رحمت سے تو مجھ کو اپنے نیک بندوں میں داخل کر"
    },
    {
      "resource_id": 819,
      "text": "اور سلیمان نے پرندوں کا جائزہ لیا تو کہا، کیا بات ہے کہ میں ہدہد کو نہیں دیکھ رہا ہوں کیا وہ کہیں غائب ہوگیا ہے"
    },
    {
      "resource_id": 819,
      "text": "میں اس کو سخت سزا دوں گا یا اس کو ذبح کردوں گا، یا وہ میرے سامنے کوئی صاف حجت لائے"
    },
    {
      "resource_id": 819,
      "text": "زیادہ دیر نہیں گزری تھی کہ اس نے آکر کہا، کہ میں ایک چیز کی خبر لایا ہوں جس کی آپ کو خبر نہ تھی اور میں سبا سے ایک یقینی خبر لے کر آیا ہوں"
    },
    {
      "resource_id": 819,
      "text": "میں نے پایا کہ ایک عورت ان پر بادشاہی کرتی ہے اور اس کو سب چیز ملی ہے اور اس کا ایک بڑا تخت ہے"
    },
    {
      "resource_id": 819,
      "text": "میں نے اس کو اور اس کی قوم کو پایا کہ وہ سورج کو سجدہ کرتے ہیں اللہ کے سوا اور شیطان نے ان کے اعمال ان کے ليے خوش نما بنادئے، پھر ان کو راستے سے روک دیا، پس وہ راہ نہیں پاتے"
    },
    {
      "resource_id": 819,
      "text": "کہ وہ اللہ کو سجدہ نہ کریں جو آسمانوں اور زمین کی چھپی ہوئی چیز کونکالتا ہے اور وہ جانتا ہے جو کچھ تم چھپاتے ہو اور جو کچھ تم ظاہر کرتے ہو"
    },
    {
      "resource_id": 819,
      "text": "اللہ، اس کے سوا کوئی معبود نہیں ، مالک عرش عظیم کا"
    },
    {
      "resource_id": 819,
      "text": "سلیمان نے کہا، ہم دیکھیں گے کہ تم نے سچ کہا یا تم جھوٹوں میں سے ہو"
    },
    {
      "resource_id": 819,
      "text": "میرا یہ خط لے کر جاؤ پھر اس کو ان لوگوں کی طرف ڈال دو پھر ان سے ہٹ جانا پھر دیکھنا کہ وہ کیا رد عمل ظاہر کرتے ہیں"
    },
    {
      "resource_id": 819,
      "text": "ملکہ سبا نے کہا کہ اے دربار والو، میری طرف ایک باوقعت خط ڈالا گیا ہے"
    },
    {
      "resource_id": 819,
      "text": "وہ سلیمان کی طرف سے ہے اور وہ ہے— شروع اللہ کے نام سے جو بڑا مہربان، نہایت رحم والا ہے"
    },
    {
      "resource_id": 819,
      "text": "کہ تم میرے مقابلہ میں سرکشی نہ کرو اور مطیع ہوکر میرے پاس آجاؤ"
    },
    {
      "resource_id": 819,
      "text": "ملکہ نے کہا کہ اے درباریو، میرے معاملہ میں مجھے رائے دو میں کسی معاملہ کا فیصلہ نہیں کرتی جب تک تم لوگ موجود نہ ہو"
    },
    {
      "resource_id": 819,
      "text": "انھوں نے کہا، ہم لوگ زور آور ہیں  اور سخت لڑائی والے ہیں  اور فیصلہ آپ کے اختیار میں ہے پس آپ دیکھ لیں کہ آپ کیا حکم دیتی ہیں"
    },
    {
      "resource_id": 819,
      "text": "ملکہ نے کہا کہ بادشاہ لوگ جب کسی بستی میں داخل ہوتے ہیں تو اس کو خراب کردیتے ہیں اور اس کے عزت والوں کو ذلیل کردیتے ہیں  اور یہی یہ لوگ کریں گے"
    },
    {
      "resource_id": 819,
      "text": "اور میں ان کی طرف ایک ہدیہ بھیجتی ہوں ، پھر دیکھتی ہوں کہ سفیر کیا جواب لاتے ہیں"
    },
    {
      "resource_id": 819,
      "text": "پھر جب سفیر سلیمان کے پاس پہنچا، اس نے کہا کیا تم لوگ مال سے میری مدد کرنا چاہتے ہو پس اللہ نے جو کچھ مجھے دیا ہے وہ اس سے بہتر ہے جو اس نے تم کو دیا ہے بلکہ تم ہی اپنے تحفہ سے خوش ہو"
    },
    {
      "resource_id": 819,
      "text": "ان کے پاس واپس جاؤ ہم ان پر ایسے لشکر لے کر آئیں گے جن کا مقابلہ وہ نہ کرسکیں گے اور ہم ان کو وہاں سے بے عزت کرکے نکال دیں گے اور وہ خوار ہوں گے"
    },
    {
      "resource_id": 819,
      "text": "سلیمان نے کہا کہ اے دربار والو، تم میں سے کون اس کا تخت میرے پاس لاتا ہے اس سے پہلے کہ وہ لوگ مطیع ہوکر میرے پاس آئیں"
    },
    {
      "resource_id": 819,
      "text": "جنوں میں سے ایک دیو نے کہا، میں اس کو آپ کے پاس لے آؤں گا اس سے پہلے کہ آپ اپنی جگہ سے اٹھیں ، اور میں اس پر قدرت رکھنے والا، امانت دار ہوں"
    },
    {
      "resource_id": 819,
      "text": "جس کے پاس کتاب کا ایک علم تھا اس نے کہا، میں آپ کے پلک جھپکنے سے پہلے اس کو لادوں گا پھر جب اس نے تخت کو اپنے پاس رکھا ہوا دیکھا تو اس نے کہا، یہ میرے رب کا فضل ہے تاکہ وہ مجھے جانچے کہ میں شکر کرتا ہوں یاناشکری اور جو شخص شکر کرے تو وہ اپنے ہی ليے شکر کرتا ہے اور جو شخص ناشکری کرے تو میرا رب بے نیاز ہے، کرم کرنے والا ہے"
    },
    {
      "resource_id": 819,
      "text": "سلیمان نے کہا کہ اس کے تخت کا روپ بدل دو، دیکھیں وہ سمجھ پاتی ہے یاوہ ان لوگوں میں سے ہوجاتی ہے جن کو سمجھ نہیں"
    },
    {
      "resource_id": 819,
      "text": "پس جب وہ آئی تو کہا گیا کیا تمھارا تخت ایسا ہی ہے اس نے کہا، گویا کہ یہ وہی ہے اور ہم کو اس سے پہلے معلوم ہوچکا تھا اور ہم فرماں برداروں میں تھے"
    },
    {
      "resource_id": 819,
      "text": "اور اس کو روک رکھا تھاان چیزوں نے جن کو وہ اللہ کے سوا پوجتی تھی وہ منکر لوگوں میں سے تھی"
    },
    {
      "resource_id": 819,
      "text": "اس سے کہا گیا کہ محل میں داخل ہو پس جب اس نے اس کو دیکھا تو اس کو خیال کیا کہ وہ گہرا پانی ہے اور اپنی دونوں پنڈلیاں کھول دیں  سلیمان نے کہا، یہ تو ایک محل ہے جو شیشوں سے بنایا گیا ہے اس نے کہا کہ اے میرے رب، میں نے اپنی جان پر ظلم کیا اور میں سلیمان کے ساتھ ہوکر اللہ رب العالمین پر ایمان لائی"
    },
    {
      "resource_id": 819,
      "text": "اور ہم نے ثمود کی طرف ان کے بھائی صالح کو بھیجا، کہ اللہ کی عبادت کرو، پھر وہ دو فریق بن کر آپس میں جھگڑنے لگے"
    },
    {
      "resource_id": 819,
      "text": "اس نے کہا کہ اے میری قوم کے لوگو، تم بھلائی سے پہلے برائی کے ليے کیوں جلدی کر رہے ہو تم اللہ سے معافی کیوں نہیں چاہتے کہ تم پر رحم کیا جائے"
    },
    {
      "resource_id": 819,
      "text": "انھوں نے کہا، ہم تو تم کو اور تمھارے ساتھ والوں کو منحوس سمجھتے ہیں  اس نے کہا کہ تمھاری بری قسمت اللہ کے پاس ہے بلکہ تم تو آزمائے جارہے ہو"
    },
    {
      "resource_id": 819,
      "text": "اور شہر میں نو شخص تھے جو زمین میں فساد کرتے تھے اور وہ اصلاح کا کام نہ کرتے تھے"
    },
    {
      "resource_id": 819,
      "text": "انھوں نے کہا کہ تم لوگ اللہ کی قسم کھاؤ کہ ہم اس کو اور اس کے لوگوں کو چپکے سے ہلاک کردیں گے پھر اس کے ولی سے کہہ دیں گے کہ ہم اس کے گھر والوں کی ہلاکت کے وقت موجود نہ تھے اور بے شک ہم سچے ہیں"
    },
    {
      "resource_id": 819,
      "text": "اور انھوں نے ایک تدبیر کی اور ہم نے بھی ایک تدبیر کی اور ان کو خبر بھی نہ ہوئی"
    },
    {
      "resource_id": 819,
      "text": "پس دیکھو کیسا ہوا ان کی تدبیر کا انجام ہم نے ان کو اور ان کی پوری قوم کو ہلاک کردیا"
    },
    {
      "resource_id": 819,
      "text": "پس یہ ہیں ان کے گھر ویران پڑے ہوئے ان کے ظلم کے سبب سےبے شک اس میں سبق ہے ان لوگوں کے ليے جو جانیں"
    },
    {
      "resource_id": 819,
      "text": "اور ہم نے ان لوگوں کو بچالیا جو ایمان لائے اور جو ڈرتے تھے"
    },
    {
      "resource_id": 819,
      "text": "اور لوط کو جب اس نے اپنی قوم سے کہا، کیا تم بے حیائی کرتے ہو اور تم دیکھتے ہو"
    },
    {
      "resource_id": 819,
      "text": "کیا تم مردوں کے ساتھ شہوت رانی کرتے ہو، عورتوں کو چھوڑ کر، بلکہ تم لوگ بے سمجھ ہو"
    },
    {
      "resource_id": 819,
      "text": "پھر اس کی قوم کا جواب اس کے سوا کچھ نہ تھا کہ انھوں نے کہا، لوط کے گھر والوں کو اپنی بستی سے نکال دو، یہ لوگ پاک صاف بنتے ہیں"
    },
    {
      "resource_id": 819,
      "text": "پھر ہم نے اس کو اور اس کے لوگوں کو نجات دی سوا اس کی بیوی کے جس کا پیچھے رہ جانا ہم نے طے کردیا تھا"
    },
    {
      "resource_id": 819,
      "text": "اور ہم نے ان پر برسایا ایک ہولناک برسانا پس کیسا برابر ساؤتھا ان پر جن کو آگاہ کیا جاچکا تھا"
    },
    {
      "resource_id": 819,
      "text": "کہو حمد ہے اللہ کے ليے اور سلام اس کے ان بندوں پر جن کو اس نے منتخب فرمایا کیا اللہ بہتر ہے یا وہ جن کو وہ شریک کرتے ہیں"
    },
    {
      "resource_id": 819,
      "text": "بھلا وہ کون ہے جس نے آسمانوں اور زمین کو پیدا کیا اور تمھارے ليے آسمان سے پانی اتارا پھر ہم نے اس سے رونق والے باغ اگائے تمھارے بس میں نہ تھا کہ تم ان درختوں کو اگاسکتے کیا اللہ کے ساتھ کوئی اور معبود ہے بلکہ وہ راہ سے انحراف کرنے والے لوگ ہیں"
    },
    {
      "resource_id": 819,
      "text": "بھلا کس نے زمین کو ٹھہرنے کے لائق بنایا اور اس کے درمیان ندیاں جاری کیں  اور اس کے ليے اس نے پہاڑ بنائے اور دو سمندروں کے درمیان پردہ ڈال دیا کیا اللہ کے ساتھ کوئی اور معبود ہے، بلکہ ان کے اکثر لوگ نہیں جانتے"
    },
    {
      "resource_id": 819,
      "text": "کون ہے جو بے بس کی پکار کو سنتا ہے اور اس کے دکھ کو دور کردیتا ہے اور تم کو زمین کا جانشین بناتا ہے کیا اللہ کے سوا کوئی اور معبود ہے تم بہت کم نصیحت پکڑتے ہو"
    },
    {
      "resource_id": 819,
      "text": "کون ہے جو تم کو خشکی اور سمندر کے اندھیروں میں راستہ دکھاتا ہے اور کون اپنی رحمت کے آگے ہواؤں کو خوش خبری بناکر بھیجتا ہے کیا اللہ کے ساتھ کوئی اور معبود ہے اللہ بہت برتر ہے اس سے جن کو وہ شریک ٹھہراتے ہیں"
    },
    {
      "resource_id": 819,
      "text": "کون ہے جو خلق کی ابتدا کرتا ہے اور پھر اس کا اعادہ کرتا ہے اور کون تم کو آسمان اور زمین سے روزی دیتا ہے کیا اللہ کے ساتھ کوئی اور معبود ہے کہو کہ اپنی دلیل لاؤ، اگر تم سچے ہو"
    },
    {
      "resource_id": 819,
      "text": "کہو کہ اللہ کے سوا، آسمانوں اور زمین میں کوئی غیب کا علم نہیں رکھتا اور وہ نہیں جانتے کہ وہ کب اٹھائے جائیں گے"
    },
    {
      "resource_id": 819,
      "text": "بلکہ آخرت کے باب میں ان کا علم الجھ گیا ہے بلکہ وہ اس کی طرف سے شک میں ہیں  بلکہ وہ اس سے اندھے ہیں"
    },
    {
      "resource_id": 819,
      "text": "اور انکار کرنے والوں نے کہا، کیا جب ہم مٹی ہوجائیں گے اورہمارے باپ دادا بھی، تو کیا ہم زمین سے نکالے جائیں گے"
    },
    {
      "resource_id": 819,
      "text": "اس کا وعدہ ہمیں بھی دیا گیا اور اس سے پہلے ہمارے باپ دادا کو بھی یہ محض اگلوں کی کہانیاں ہیں"
    },
    {
      "resource_id": 819,
      "text": "کہو کہ زمین میں چلو پھرو، پس دیکھو کہ مجرموں کا انجام کیا ہوا"
    },
    {
      "resource_id": 819,
      "text": "اور ان پر غم نہ کرو اور دل تنگ نہ ہو ان تدبیروں پر جو وہ کر رہے ہیں"
    },
    {
      "resource_id": 819,
      "text": "اور وہ کہتے ہیں کہ یہ وعدہ کب ہے اگر تم سچے ہو"
    },
    {
      "resource_id": 819,
      "text": "کہو کہ جس چیز کی تم جلدی کر رہے ہو شاید اس میں سے کچھ تمھارے پاس آلگا ہو"
    },
    {
      "resource_id": 819,
      "text": "اور بے شک تمھارا رب لوگوں پر بڑے فضل والا ہے مگر ان میں سے اکثر شکر نہیں کرتے"
    },
    {
      "resource_id": 819,
      "text": "اور بے شک تمھارا رب خوب جانتا ہے جو ان کے سینے چھپائے ہوئے ہیں اور جو وہ ظاہر کرتے ہیں"
    },
    {
      "resource_id": 819,
      "text": "اور آسمانوں اور زمین کی کوئی پوشیدہ چیز نہیں ہے جو ایک واضح کتاب میں درج نہ ہو"
    },
    {
      "resource_id": 819,
      "text": "بے شک یہ قرآن بنی اسرائیل پر بہت سی چیزوں کو واضح کر رہا ہے جن میں وہ اختلاف رکھتے ہیں"
    },
    {
      "resource_id": 819,
      "text": "اور وہ ہدایت اور رحمت ہے ایمان والوں کے ليے"
    },
    {
      "resource_id": 819,
      "text": "بے شک تمھارا رب اپنے حکم کے ذریعہ ان کے درمیان فیصلہ کرے گا اور وہ زبردست ہے، جاننے والا ہے"
    },
    {
      "resource_id": 819,
      "text": "پس اللہ پر بھروسہ کرو بے شک تم صریح حق پر ہو"
    },
    {
      "resource_id": 819,
      "text": "تم مُردوں کو نہیں سناسکتے اورنہ تم بہروں کو اپنی پکار سناسکتے ہو جب کہ وہ پیٹھ پھیر کر چلے جائیں"
    },
    {
      "resource_id": 819,
      "text": "اور نہ تم اندھوں کو ان کی گمراہی سے بچا کر راستہ دکھانے والے ہو تم تو صرف ان کو سناسکتے ہو جو ہماری آیتوں پر ایمان لاتے ہیں ، پھر فرماں بردار بن جاتے ہیں"
    },
    {
      "resource_id": 819,
      "text": "اور جب ان پر بات آپڑے گی تو ہم ان کے ليے زمین سے ایک دابّہ (غیر انسانی مخلوق) نکالیں گے جو ان سے کلام کرے گا کہ لوگ ہماری آیتوں پر یقین نہیں رکھتے تھے"
    },
    {
      "resource_id": 819,
      "text": "اور جس دن ہم ہر امت میں سے ایک گروہ ان لوگوں کا جمع کریں گے جو ہماری آیتوں کو جھٹلاتے تھے، پھر ان کی جماعت بندی کی جائے گی"
    },
    {
      "resource_id": 819,
      "text": "یہاں تک کہ جب وہ آجائیں گے تو خدا کہے گا کہ تم نے میری آیتوں کو جھٹلایا حالاں کہ تمھارا علم ان کا احاطہ نہ کرسکا، یا بولو کہ تم کیا کرتے تھے"
    },
    {
      "resource_id": 819,
      "text": "اور ان پر بات پوری ہوجائے گی اس سبب سے کہ انھوں نے ظلم کیا، پس وہ کچھ نہ بول سکیں گے"
    },
    {
      "resource_id": 819,
      "text": "کیا انھوں نے نہیں دیکھا کہ ہم نے رات بنائی تاکہ لوگ اس میں آرام کریں  اور دن کہ وہ اس میں دیکھیں  بے شک اس میں نشانیاں ہیں ان لوگوں کے ليے جو یقین کرتے ہیں"
    },
    {
      "resource_id": 819,
      "text": "اور جس دن صور پھونکا جائے گا تو گھبرا اٹھیں گے جو آسمانوں میں ہیں اور جو زمین میں ہیں مگر وہ جس کو اللہ چاہے اور سب چلے آئیں گے اس کے آگے عاجزی سے"
    },
    {
      "resource_id": 819,
      "text": "اور تم پہاڑوں کو دیکھ کر گمان کرتے ہو کہ وہ جمے ہوئے ہیں ، اور وہ چلیں گے جیسے بادل چلیں  یہ اللہ کی کاری گری ہے جس نے ہر چیز کو محکم کیا ہے بے شک وہ جانتا ہے جو تم کرتے ہو"
    },
    {
      "resource_id": 819,
      "text": "جو شخص بھلائی لے کر آئے گا تو اس کے ليے اس سے بہتر ہے، اور وہ اس دن گھبراہٹ سے محفوظ ہوں گے"
    },
    {
      "resource_id": 819,
      "text": "اور جو شخص برائی لے کر آیا تو ایسے لوگ اوندھے منہ آگ میں ڈال دئے جائیں گے تم وہی بدلہ پارہے ہو جو تم کرتے تھے"
    },
    {
      "resource_id": 819,
      "text": "مجھ کو یہی حکم دیا گیا ہے کہ میں اس شہر کے رب کی عبادت کروں جس نے اس کو محترم ٹھہرایا اور ہر چیز اسی کی ہے اور مجھے حکم دیا گیا ہے کہ میں فرماں برداری کرنے والوں میں سے بنوں"
    },
    {
      "resource_id": 819,
      "text": "اور یہ کہ قرآن کو سناؤں  پھر جو شخص راہ پر آئے گا تو وہ اپنے ليے راہ پر آئے گا اورجو گمراہ ہوا تو کہہ دو کہ میں تو صرف ڈرانے والوں میں سے ہوں"
    },
    {
      "resource_id": 819,
      "text": "اور کہو کہ سب تعریف اللہ کے ليے ہے، وہ تم کو اپنی نشانیاں دکھائے گا تو تم ان کو پہچان لوگے، اور تمھارا رب اس سے بے خبر نہیں جو تم کرتے ہو"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "27" }
  }
}
