{
  "translations": [
    {
      "resource_id": 55,
      "text": "To. Siyn. Ushbular Qur'on — ochiq kitob oyatlaridir."
    },
    { "resource_id": 55, "text": "Mo`minlar uchun hidoyat va xushxabardir." },
    {
      "resource_id": 55,
      "text": "Ular namozni to`kis ado etadigan, zakotni beradigan va oxiratga qattiq ishonadiganlardir."
    },
    {
      "resource_id": 55,
      "text": "Albatta, oxiratga iymon keltirmaydiganlarga Biz amallarini ziynatlab ko`rsatdik. Bas, ular adashib-uloqib yuraveradilar."
    },
    {
      "resource_id": 55,
      "text": "Ana o`shalarga yomon azob bordir va ular oxiratda eng ko`p ziyon ko`rguvchilardir.<sup foot_note=\"170372\">1</sup>"
    },
    {
      "resource_id": 55,
      "text": "Albatta, senga bu Qur'on o`ta hikmatli va o`ta ilmli Zot tomonidan berilur."
    },
    {
      "resource_id": 55,
      "text": "Muso o`z ahliga: «Aniqki, men bir olov ko`rdim. Tezda men sizlarga undan biror xabar yoki isinishingiz uchun bir tutam cho`g` keltirurman», deganini esla."
    },
    {
      "resource_id": 55,
      "text": "U(olov)ga kelganida, olov oldidagi va atrofidagi shaxslarga baraka berildi va «Olamlarning Robbi — Alloh pokdir», deb nido qilindi."
    },
    {
      "resource_id": 55,
      "text": "«Ey Muso! Albatta, bu — Menman! Aziyzu hakiym Allohman!"
    },
    {
      "resource_id": 55,
      "text": "Va asoingni tashla!» Bas, qachonki, Muso u(aso)ning ilondek qimirlayotganini ko`rganida, ortiga qaramay qochdi. «Ey Muso! Qo`rqma! Zero, Mening huzurimda Payg`ambarlar qo`rqmaslar!»"
    },
    {
      "resource_id": 55,
      "text": "Lekin kim zulm qilsa-yu, so`ngra yomonlik ketidan unga yaxshilikni badal qilsa, bas, Men, albatta, mag`firatli va mehribondirman."
    },
    {
      "resource_id": 55,
      "text": "Qo`lingni yoqangning ichiga suq, hech qanday yomonliksiz oppoq bo`lib chiqur. Fir'avn va uning qavmiga qaratilgan to`qqiz mo`'jiza orasida (bu bordir). Albatta, ular buzg`unchi qavm bo`ldilar."
    },
    {
      "resource_id": 55,
      "text": "Bas, qachonki ularga oyat-mo`'jizalarimiz ko`z ochguvchi bo`lib kelganida, «Bu ochiq-oydin sehrdir», dedilar."
    },
    {
      "resource_id": 55,
      "text": "Va o`zlari aniq bilib turib, zulm va kibr tufayli u(mo`'jiza)larni inkor etdilar. Buzg`unchilarning oqibati qanday bo`lishiga nazar sol.<sup foot_note=\"170373\">1</sup>"
    },
    {
      "resource_id": 55,
      "text": "Batahqiq, Biz Dovud va Sulaymonga ilm berdik. Ikkovlari: «Bizni ko`pgina mo`min bandalaridan afzal qilgan Allohga hamdlar bo`lsin», dedilar."
    },
    {
      "resource_id": 55,
      "text": "Va Sulaymon Dovudga voris bo`ldi. U: «Ey odamlar, bizga qush tili o`rgatildi va har bir narsadan berildi. Bu, albatta, ochiq-oydin fazldir», dedi.<sup foot_note=\"170374\">1</sup>"
    },
    {
      "resource_id": 55,
      "text": "Sulaymonga jin, ins va qushlardan bo`lgan askarlari to`planib, tizilgan holda turdilar."
    },
    {
      "resource_id": 55,
      "text": "Toki ular chumolilar vodiysiga kelganlarida, bir chumoli: «Ey, chumolilar, maskanlaringga kiringlar, Sulaymon va uning askarlari sizlarni bilmasdan ezib yubormasinlar», dedi.<sup foot_note=\"170129\">1</sup>"
    },
    {
      "resource_id": 55,
      "text": "Bas, u uning so`zidan tabassum qildi va: «Robbim, meni O`zing menga va ota-onamga bergan ne'matlaringga shukr etishimga va Sen rozi bo`ladigan solih amallar qilishimga muyassar etgin. O`z rahmating ila meni solih bandalaringga qo`shgin», dedi.<sup foot_note=\"170375\">1</sup>"
    },
    {
      "resource_id": 55,
      "text": "Va qushlarni tekshirdi-da: «Nega Hudhudni ko`rmayotirman yoki g`oyiblardan bo`ldimi?» dedi."
    },
    {
      "resource_id": 55,
      "text": "«Albatta, uni shiddatli azob-la azoblarman yoki so`yib yuborurman yoxud menga, albatta, ochiq-oydin hujjat keltirajak.»"
    },
    {
      "resource_id": 55,
      "text": "Ko`p o`tmasdan u kelib: «Sen bilmagan narsani bildim va senga Saba'dan ishonchli bir xabar olib keldim.<sup foot_note=\"170376\">1</sup>"
    },
    {
      "resource_id": 55,
      "text": "Darhaqiqat, men bir ayolni ko`rdim. U ularning malikasi ekan. Unga har narsa berilgan ekan. Hamda uning ulug` taxti bor ekan.<sup foot_note=\"170377\">1</sup>"
    },
    {
      "resource_id": 55,
      "text": "Men u(ayol)ning va qavmining Allohni qo`yib, quyoshga sajda qilayotganlarini va shayton ularga amallarini ziynatlab, yo`ldan to`sayotganini ko`rdim. Bas, ular hidoyat topmaslar.<sup foot_note=\"170378\">1</sup>"
    },
    {
      "resource_id": 55,
      "text": "Osmonlaru yerdagi sirlarni oshkor qiladigan, maxfiy va oshkor qilgan narsalaringizni biladigan Allohga sajda qilmaydilarmi?!"
    },
    {
      "resource_id": 55,
      "text": "Alloh — Undan o`zga hech qanday iloh yo`q Zotdir. U ulug` arshning Robbidir», dedi."
    },
    {
      "resource_id": 55,
      "text": "U: «Ko`ramiz, rost so`zladingmi yoki yolg`onchilardan bo`ldingmi?"
    },
    {
      "resource_id": 55,
      "text": "Bu maktubimni olib borib, ularga tashla, so`ngra chetga chiqib nazar sol-chi, nima qaytarurlar», dedi."
    },
    {
      "resource_id": 55,
      "text": "U (Malika): «Ey, a'yonlar! Menga karomatli bir maktub tashlandi.<sup foot_note=\"170379\">1</sup>"
    },
    {
      "resource_id": 55,
      "text": "Albatta, u Sulaymondandir, albatta, unda: «Bismillahir rohmanir rohiym."
    },
    {
      "resource_id": 55,
      "text": "Menga qarshi bosh ko`tarmay, taslim bo`lgan holingizda keling», deyilmishdir», dedi."
    },
    {
      "resource_id": 55,
      "text": "U (Malika): «Ey, a'yonlar! Menga bu ishimda fatvo (maslahat) beringlar. Sizlar shohid bo`lmaguningizcha, men bir ishga qat'iy qaror qilmasman», dedi."
    },
    {
      "resource_id": 55,
      "text": "Ular: «Biz kuch-quvvat egalarimiz va shiddatli azmu shijoat egalarimiz. Ish o`zingga havola. Nima amr qilishingni o`ylab ko`r», dedilar."
    },
    {
      "resource_id": 55,
      "text": "U: «Albatta, podshohlar biror shahar-qishloqqa kirsalar, uni vayron qilurlar va uning aziz ahllarini xor qilurlar. Ana shunday qilurlar."
    },
    {
      "resource_id": 55,
      "text": "Men ularga bir hadya yuborurman, ko`ray-chi, elchilar nima bilan qaytar ekanlar», dedi."
    },
    {
      "resource_id": 55,
      "text": "Qachonki, (elchisi) Sulaymonga kelganida, u: «Sizlar menga mol-dunyo ila madad bermoqchimisiz?! Bas, Alloh menga bergan narsa sizga bergan narsadan yaxshidir. Ammo sizlar hadyalaringiz bilan quvonursiz."
    },
    {
      "resource_id": 55,
      "text": "(Ey elchi!) Sen ularga qaytib bor. Bas, albatta, biz ular bas kela olmaydigan qo`shin ila borurmiz va u yerdan ularni xoru zor hollarida chiqarurmiz», dedi."
    },
    {
      "resource_id": 55,
      "text": "U (Sulaymon): «Ey a'yonlar! Ular menga taslim bo`lib kelishlaridan oldin qaysingiz huzurimga u(malika)ning taxtini keltira oladi?» dedi."
    },
    {
      "resource_id": 55,
      "text": "Jinlardan bo`lgan Ifrit: «Men uni senga maqomingdan turguningcha keltirurman. Albatta, bunga quvvatim va ishonchim bor», dedi.<sup foot_note=\"170380\">1</sup>"
    },
    {
      "resource_id": 55,
      "text": "Kitobdan ilmi bor shaxs: «Men uni senga ko`zingni ochib yumguningcha keltirurman», dedi. Qachonki (Sulaymon) u(taxt)ning o`z huzurida qaror topganini ko`rgach: «Bu Robbimning fazlidandir. Men shukr qilamanmi yoki kufroni ne'mat qilamanmi, sinash uchundir. Kim shukr keltirsa, o`zi uchungina shukr qilur. Kim kufroni ne'mat qilsa, bas, Robbim behojat va karamli Zotdir», dedi.<sup foot_note=\"170381\">1</sup>"
    },
    {
      "resource_id": 55,
      "text": "U (Sulaymon): «Uning taxtini tanimaydigan qilib qo`ying. Ko`raylik-chi, u(malika) uni tanirmi yoki tanimaydiganlardan bo`lurmi?» dedi."
    },
    {
      "resource_id": 55,
      "text": "Qachonki u kelganida: «Sening taxting shundaymi?» deyildi. U: «Xuddi o`shaning o`zi», dedi. «Bizga bundan ilgari ilm berilgan edi va musulmon bo`lgan edik»."
    },
    {
      "resource_id": 55,
      "text": "Va u(malika)ni Allohdan o`zga ibodat qilgan narsa to`sdi. Albatta, u kofir qavmlardan bo`lgan edi."
    },
    {
      "resource_id": 55,
      "text": "U(malika)ga: «Saroyga kir», deyildi. Qachonki uni ko`rganida, suv deb o`ylab, poychalarini ochdi. U(Sulaymon): «Albatta, bu billurdan silliq qilib yasalgan saroydir», dedi. U(malika): «Ey Robbim, albatta, men o`zimga zulm qilib yurgan ekanman, Sulaymon ila olamlarning Robbi — Allohga musulmon bo`ldim!» dedi.<sup foot_note=\"170382\">1</sup>"
    },
    {
      "resource_id": 55,
      "text": "Batahqiq, Samud qavmiga, Allohga ibodat qiling, deb birodarlari Solihni yubordik. Bas, banogoh, ular ikki guruh bo`lib tortisha boshladilar."
    },
    {
      "resource_id": 55,
      "text": "U (Solih): «Ey qavmim, nima uchun yaxshilikdan oldin yomonlikka oshiqasiz?! Allohdan mag`firat so`rasangiz-chi?! Shoyad rahim qilinsangiz», dedi.<sup foot_note=\"170383\">1</sup>"
    },
    {
      "resource_id": 55,
      "text": "Ular: «Sendan va sen bilan bo`lganlardan shumlandik», dedilar. U: «Shumlanishingiz Allohning huzuridadir. Balki sizlar sinalayotgan qavmsiz», dedi.<sup foot_note=\"170384\">1</sup>"
    },
    {
      "resource_id": 55,
      "text": "U shaharda to`qqiz nafarli guruh bor bo`lib, yer yuzida buzg`unchilik qilishar, isloh qilmas edilar.<sup foot_note=\"171121\">1</sup>"
    },
    {
      "resource_id": 55,
      "text": "Ular: «Allohning nomiga qasam ichinglar! Albatta, u (Solih)ni va uning ahlini tunda o`ldiramiz, so`ngra valiyiga, biz uning ahlining halokatiga guvoh emasmiz, albatta, biz rostgo`ylarmiz, deymiz», dedilar."
    },
    {
      "resource_id": 55,
      "text": "Ular makr qildilar. Biz ham ular sezmagan holda bir «makr» qildik."
    },
    {
      "resource_id": 55,
      "text": "Nazar sol! Ularning makri oqibati nima bo`ldi?! Biz, albatta, ularni va qavmlarini, hammalarini yer bilan yakson qildik."
    },
    {
      "resource_id": 55,
      "text": "Ana, zulmlari sababli uylari huvillab yotibdi! Albatta, bunda biladigan qavmlar uchun ibrat bordir."
    },
    {
      "resource_id": 55,
      "text": "Va iymon keltirib, taqvo qilib yurganlarga najot berdik."
    },
    {
      "resource_id": 55,
      "text": "Va Lutni ham (Payg`ambar qilib yubordik). O`shanda u o`z qavmiga: «Siz ko`rib-bilib turib, fohisha ish qilasizmi?!"
    },
    {
      "resource_id": 55,
      "text": "Siz, albatta, ayollarni qo`yib, erkaklarga shahvat ila yaqinlik qilasizmi?! Yo`q! Siz johillik qilayotgan qavmdirsiz!» dedi."
    },
    {
      "resource_id": 55,
      "text": "Uning qavmining javobi: «Lut ahlini yurtingizdan quvib chiqaring, chunki ular pokiza bo`lishni xohlagan kishilardir», deyishdan boshqa narsa bo`lmadi.<sup foot_note=\"170385\">1</sup>"
    },
    {
      "resource_id": 55,
      "text": "Bas, Biz unga va xotinidan boshqa ahliga najot berdik. U(xotin)ning azobda qolguvchilar ichida bo`lishini taqdir qildik."
    },
    {
      "resource_id": 55,
      "text": "Va ularning ustlariga bir yomg`ir yog`dirdikki, bas, ogohlantirilganlarning azobi qanday ham yomon bo`ldi.<sup foot_note=\"170386\">1</sup>"
    },
    {
      "resource_id": 55,
      "text": "Sen: «Allohga hamd bo`lsin va U tanlab olgan bandalariga salom bo`lsin. Alloh yaxshimi yoki ular shirk keltirayotgan narsalarmi?» degin."
    },
    {
      "resource_id": 55,
      "text": "Yoki osmonlaru yerni yaratgan, sizlarga osmondan suv tushirgan Zotmi? Bas, Biz u(suv) bilan go`zal bog`lar o`stirdik. Siz o`zingiz uning daraxtini o`stira olmas edingiz. Alloh bilan birga boshqa iloh bormi?! Yo`q, ular o`zlari tenglashtiradigan qavmdirlar."
    },
    {
      "resource_id": 55,
      "text": "Yoki yerni qarorgoh etgan, uning uzra anhorlar qilgan, unga tog`lar qilgan va ikki dengiz o`rtasida to`siq qilgan Zotmi?! Alloh bilan birga boshqa iloh bormi?! Yo`q, ularning ko`plari bilmaslar.<sup foot_note=\"170387\">1</sup>"
    },
    {
      "resource_id": 55,
      "text": "Yoki muztar(nochor) odam duo qilganda ijobat etib, uning mushkulini oson qilgan hamda sizni yer yuzida xalifa qilgan Zot yaxshimi?! Alloh bilan birga boshqa iloh bormi? Qanchalik oz eslaysizlar-a?!"
    },
    {
      "resource_id": 55,
      "text": "Yoki sizlarni quruqlik va dengiz zulmatlarida to`g`ri yo`lga soladigan hamda O`z rahmati oldidan shamollarni xushxabar qilib yuboradigan Zotmi?! Alloh bilan birga boshqa iloh bormi?! Alloh ular shirk keltirayotgan narsalardan oliydir.<sup foot_note=\"170388\">1</sup>"
    },
    {
      "resource_id": 55,
      "text": "Yoki avval boshdan yaratadigan, so`ngra yana qaytadan yaratadigan va sizlarni osmonlaru yerdan rizqlantiradigan Zot yaxshimi? Alloh bilan birga boshqa iloh bormi?! «Agar rostgo`y bo`lsangiz, hujjatingizni keltiring», degin.<sup foot_note=\"170389\">1</sup>"
    },
    {
      "resource_id": 55,
      "text": "Sen: «Osmonlaru yerda Allohdan boshqa hech kim g`aybni bilmas», deb ayt. Ular qachon qayta tiriltirilishlarini ham sezmaslar.<sup foot_note=\"170390\">1</sup>"
    },
    {
      "resource_id": 55,
      "text": "Balki ilmlari oxiratni idrok qilgandir? Yo`q, ular undan shak-shubhadadirlar. Yo`q, ular undan ko`rdirlar.<sup foot_note=\"170391\">1</sup>"
    },
    {
      "resource_id": 55,
      "text": "Kufr keltirganlar: «Biz va ota-bobolarimiz tuproq bo`lganimizdan keyin, yana chiqarilamizmi?!"
    },
    {
      "resource_id": 55,
      "text": "Batahqiq, bu bizga-da, ota-bobolarimizga-da oldin ham va'da qilingan edi. Bu, avvalgilarning afsonasidan boshqa hech narsa emas», dedilar."
    },
    {
      "resource_id": 55,
      "text": "Sen: «Er yuzida sayr qilinglar va jinoyatchilarning oqibati qanday bo`lganiga nazar solinglar», deb ayt."
    },
    {
      "resource_id": 55,
      "text": "Sen ular haqida g`am chekma va qilayotgan makrlaridan ham siqilma."
    },
    {
      "resource_id": 55,
      "text": "Ular: «Agar rostgo`y bo`lsangiz, bu va'da qachon bo`ladi?» derlar."
    },
    {
      "resource_id": 55,
      "text": "Sen: «Siz kelishiga oshiqayotgan narsaning ba'zisi ortingizga mingashib olgan bo`lsa, ajab emas», deb ayt.<sup foot_note=\"170392\">1</sup>"
    },
    {
      "resource_id": 55,
      "text": "Albatta, Robbing odamlarga nisbatan fazlu marhamat sohibidir. Lekin ularning ko`plari shukr qilmaslar."
    },
    {
      "resource_id": 55,
      "text": "Va, albatta, Robbing ularning dillari berkitgan narsani ham, oshkor qilgan narsani ham bilur."
    },
    {
      "resource_id": 55,
      "text": "Osmonu yerda hech bir g`ayb narsa yo`q, illo u ochiq-oydin kitobda bordir."
    },
    {
      "resource_id": 55,
      "text": "Albatta, ushbu Qur'on Bani Isroilga ular ixtilof qilayotgan narsalarning ko`pini aytib beradir."
    },
    {
      "resource_id": 55,
      "text": "Albatta, u (Qur'on) mo`minlar uchun hidoyat va rahmatdir."
    },
    {
      "resource_id": 55,
      "text": "Albatta, Robbing ular o`rtasida O`z hukmi ila ajrim chiqaradi. U aziyz va bilguvchidir."
    },
    {
      "resource_id": 55,
      "text": "Bas, sen Allohga tavakkal qil. Albatta, sen ochiq-oydin haqdadirsan."
    },
    {
      "resource_id": 55,
      "text": "Albatta, sen o`liklarga eshittira olmaysan, ortga qarab qochayotgan karlarga ham chaqiriqni eshittira olmaysan."
    },
    {
      "resource_id": 55,
      "text": "Sen ko`rlarni zalolatdan hidoyatga solguvchi emassan. Sen faqat musulmon bo`lgan hollarida oyatlarimizga iymon keltiradiganlargagina eshittira olursan.<sup foot_note=\"170318\">1</sup>"
    },
    {
      "resource_id": 55,
      "text": "Qachonki ularning boshiga so`z(langan azob) tushganida, Biz ular uchun yerdan bir jonivor chiqaramiz. U ularga, albatta, odamlar Bizning oyatlarimizga ishonmaydigan bo`lganlarini aytib beradi.<sup foot_note=\"170393\">1</sup>"
    },
    {
      "resource_id": 55,
      "text": "Biz har ummatning oyatlarimizni yolg`onga chiqarganlaridan bir guruhini to`plagan kunda ular jamlanib-tizilib turishar."
    },
    {
      "resource_id": 55,
      "text": "Toki ular kelib bo`lgach, U zot: «Bizning oyatlarimizni yolg`onga chiqardingizmi?! Ularni puxta anglamay turib-a? Yo`qsa, nima qilgan edingiz?» der."
    },
    {
      "resource_id": 55,
      "text": "Va ularga, zulm qilganlari sababli, so`z(langan azob) tushar. Bas, ular so`zlay olmaslar."
    },
    {
      "resource_id": 55,
      "text": "Biz sokinlik topishlari uchun kechani, ko`rishlari uchun kunduzni qilganimizni ko`rmadilarmi?! Albatta, bunda iymon keltiradigan qavmlar uchun ibratlar bordir."
    },
    {
      "resource_id": 55,
      "text": "Sur chalinib, Alloh xohlaganidan boshqa osmonlardagi kimsalar va yerdagi kimsalar dahshatga tushgan kunda hamma U(zot)ga bo`yin egib kelurlar."
    },
    {
      "resource_id": 55,
      "text": "Tog`larni ko`rib, qimirlamay turibdi deb hisoblaysan. Holbuki, ular bulutning o`tishidek o`turlar. Bu har bir narsani puxta qiladigan Allohning san'atidir. Albatta, U nima qilayotganingizdan xabardordir.<sup foot_note=\"170394\">1</sup>"
    },
    {
      "resource_id": 55,
      "text": "Kim yaxshilik qilsa, unga undan ko`ra yaxshiroq (mukofot) bo`lur. Hamda ular o`sha kunning dahshatidan omondadirlar."
    },
    {
      "resource_id": 55,
      "text": "Kim yomonlik qilsa, bas, yuztuban do`zaxga tashlanurlar va (ularga): «Sizlarga faqat qilgan amallaringiz jazosi berilmoqda, xolos», (deyilur)."
    },
    {
      "resource_id": 55,
      "text": "Men ushbu shaharning Robbiga, uni haram qilgan Zotga ibodat qilishga amr etildim, xolos. Hamma narsa Unikidir. Va musulmonlardan bo`lishga amr etildim."
    },
    {
      "resource_id": 55,
      "text": "Va Qur'onni tilovat qilishga (amr etildim). Kim hidoyat topsa, faqat o`zi uchun hidoyat topadir. Kim zalolatga ketsa, unga: «Men ogohlantirguvchilardanman, xolos», degin."
    },
    {
      "resource_id": 55,
      "text": "Sen: «Allohga hamd bo`lsin! U sizlarga O`z oyat-mo`'jizalarini ko`rsatur. Siz ularni ko`rib, taniysiz», deb ayt. Robbing qilayotgan amallaringizdan g`ofil emasdir."
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "27" }
  }
}
