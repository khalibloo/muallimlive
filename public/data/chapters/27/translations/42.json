{
  "translations": [
    {
      "resource_id": 42,
      "text": "Ta. Sin . To są znaki Koranu i Księgi jasnej:"
    },
    {
      "resource_id": 42,
      "text": "Droga prosta i radosna wieść - dla tych, którzy wierzą,"
    },
    {
      "resource_id": 42,
      "text": "Którzy odprawiają modlitwę, którzy dają jałmużnę i wierzą szczerze w życie ostateczne."
    },
    {
      "resource_id": 42,
      "text": "Zaprawdę, tym, którzy nie wierzą w życie ostateczne, upiększyliśmy ich działania, więc oni wędrują na oślep."
    },
    {
      "resource_id": 42,
      "text": "Oto ci, których oczekuje najgorsza kara; oni w życiu ostatecznym będą najbardziej stratni."
    },
    {
      "resource_id": 42,
      "text": "Ty otrzymujesz Koran od Mądrego, Wszechwiedzącego."
    },
    {
      "resource_id": 42,
      "text": "Oto powiedział Mojżesz do swego ludu: \"Zauważyłem ogień; przyniosę wam od niego wiadomość albo przyniosę wam płonącą głownię. Być może, wy się ogrzejecie!\""
    },
    {
      "resource_id": 42,
      "text": "Lecz kiedy zbliżył się do niego, dał się słyszeć głos: \"Błogosławiony jest Ten, który jest w ogniu i który jest wokół niego! Chwała niech będzie Bogu, Panu światów!"
    },
    {
      "resource_id": 42,
      "text": "O Mojżeszu! Zaprawdę, Jam jest Bóg, Potężny, Mądry!"
    },
    {
      "resource_id": 42,
      "text": "Rzuć twoją laskę!\" A kiedy zobaczył, iż ona wije się jak wąż, odwrócił się plecami i nie mógł zrobić kroku. \"O Mojżeszu! Nie bój się! Nie boją się przecież posłańcy w Mojej obecności."
    },
    {
      "resource_id": 42,
      "text": "A jeśli kto popełni niesprawiedliwość, a potem zmieni zło na dobro - to, zaprawdę, Ja jestem Przebaczający, Litościwy!"
    },
    {
      "resource_id": 42,
      "text": "Włóż twoją rękę za pazuchę; wyjmiesz ją białą bez żadnej szkody. To jeden z dziewięciu znaków dla Faraona i jego ludu. Zaprawdę, oni są ludem bezbożnym!\""
    },
    {
      "resource_id": 42,
      "text": "A kiedy otrzymali Nasze znaki, dające jasne spojrzenie; oni powiedzieli: \"To są czary oczywiste!\""
    },
    {
      "resource_id": 42,
      "text": "I oni je odrzucili - niesprawiedliwie i dumnie - chociaż ich dusze były przekonane o prawdzie. I popatrz, jaki był ostateczny koniec tych, którzy szerzyli zgorszenie!"
    },
    {
      "resource_id": 42,
      "text": "My daliśmy wiedzę Dawidowi i Salomonowi. Oni powiedzieli: \"Chwała Bogu, który nas wyniósł ponad wielu z jego sług wierzących!\""
    },
    {
      "resource_id": 42,
      "text": "Salomon był dziedzicem Dawida i powiedział: \"O ludzie! Nauczono nas mowy ptaków i zostaliśmy obdarowani wszelkimi rzeczami. Zaprawdę, to jest łaska oczywista!\""
    },
    {
      "resource_id": 42,
      "text": "I zgromadzone zostały wojska dla Salomona, złożone z dżinów, ludzi i ptaków; i ustawiono je w szeregi."
    },
    {
      "resource_id": 42,
      "text": "A kiedy doszli do Doliny Mrówek; jedna mrówka powiedziała: \"O mrówki! Wejdźcie do waszych pomieszczeń, żeby Salomon i jego wojska nie stratowały nas przez nieuwagę.\""
    },
    {
      "resource_id": 42,
      "text": "I Salomon uśmiechnął się na te jej słowa, i powiedział: \"Panie mój! Pobudź mnie, abym był wdzięczny za Twoją dobroć, którą mnie napełniłeś i moich rodziców; i abym czynił dobro, które by się Tobie podobało. Wprowadź mnie, przez Twe miłosierdzie, pomiędzy Twoje sługi sprawiedliwe!\""
    },
    {
      "resource_id": 42,
      "text": "Salomon zrobił przegląd ptaków i powiedział: \"Dlaczegoż nie widzę dudka? Czyżby był nieobecny?"
    },
    {
      "resource_id": 42,
      "text": "Ukarzę go niechybnie karą surową albo, doprawdy, go zabiję, chyba że przyniesie mi wyraźne usprawiedliwienie!\""
    },
    {
      "resource_id": 42,
      "text": "Lecz on niebawem się zjawił i powiedział: \"Dowiedziałem się o czymś, czego ty nie wiesz. Przynoszę ci od ludu Saba wieść pewną."
    },
    {
      "resource_id": 42,
      "text": "Oto znalazłem kobietę, która króluje nad nimi; ona otrzymała wszystko i ma wspaniały tron."
    },
    {
      "resource_id": 42,
      "text": "Znalazłem ją i jej lud oddających pokłon słońcu, poza Bogiem. Szatan upiększył im ich działania i odsunął od drogi; nie idą więc drogą prostą."
    },
    {
      "resource_id": 42,
      "text": "Nie oddają oni pokłonów Bogu, który wyprowadza z ukrycia to, co jest w niebiosach i na ziemi, i który wie, co ukrywacie i co ujawniacie."
    },
    {
      "resource_id": 42,
      "text": "Oto Bóg! Nie ma boga, jak tyko On, Pan tronu wspaniałego!\""
    },
    {
      "resource_id": 42,
      "text": "Powiedział: \"Zobaczymy, czy ty mówisz prawdę czy też jesteś z liczby kłamców."
    },
    {
      "resource_id": 42,
      "text": "Idź z tym moim listem, rzuć go im, potem odwróć się od nich i zaczekaj na to, co oni odpowiedzą.\""
    },
    {
      "resource_id": 42,
      "text": "Królowa powiedziała: \"O starszyzno! Oto został mi rzucony szlachetny list."
    },
    {
      "resource_id": 42,
      "text": "Pochodzi on od Salomona i oto on: W Imię Boga Miłosiernego, Litościwego!"
    },
    {
      "resource_id": 42,
      "text": "Nie wynoście się nade mnie i przybywajcie do mnie poddani całkowicie\""
    },
    {
      "resource_id": 42,
      "text": "Powiedziała: \"O starszyzno! Dajcie mi radę w mojej sprawie! Ja nie mogę rozstrzygnąć niczego, dopóki nie będziecie przy mnie świadkami.\""
    },
    {
      "resource_id": 42,
      "text": "Oni powiedzieli: \"Posiadamy wielką siłę i posiadamy wielką odwagę, lecz rozkaz należy do ciebie. Rozważ więc, co rozkażesz!\""
    },
    {
      "resource_id": 42,
      "text": "Ona powiedziała: \"Kiedy królowie wkraczają do miasta, to je niszczą i czynią najmożniejszych z jego mieszkańców - najnędzniejszymi. W ten sposób oni czynią."
    },
    {
      "resource_id": 42,
      "text": "Ja jednak poślę im podarunek i zobaczę, z czym powrócą wysłannicy.\""
    },
    {
      "resource_id": 42,
      "text": "Kiedy przybyli do Salomona, on powiedział: \"Czy chcecie mnie wspomóc bogactwem? Przecież to, co dał mi Bóg, jest lepsze od tego, co dał wam. To tylko wy cieszycie się waszym podarunkiem!"
    },
    {
      "resource_id": 42,
      "text": "Wracajcie do swoich! My przyjdziemy do nich z wojskami, którym oni nie będą mogli się przeciwstawić. My ich na pewno wypędzimy z ich kraju, nędznych i poniżonych.\""
    },
    {
      "resource_id": 42,
      "text": "I powiedział: \"O starszyzno! Kto z was przyniesie mi jej tron, zanim oni przyjdą do mnie poddani całkowicie?\""
    },
    {
      "resource_id": 42,
      "text": "Powiedział Ifrit spośród dżinów: \"Ja ci go przyniosę, zanim powstaniesz ze swego miejsca; jestem dość silny, by to uczynić, i godny zaufania.\""
    },
    {
      "resource_id": 42,
      "text": "Powiedział ten, który posiadał wiedzę z Księgi: \"Ja ci go przyniosę, zanim powróci do ciebie twoje spojrzenie.\" A kiedy Salomon zobaczył go stojącego solidnie przed nim, powiedział: \"To jest z łaski mego Pana, aby mnie doświadczyć, czy będę wdzięczny czy niewdzięczny.\" Kto jest wdzięczny, jest wdzięczny dla siebie samego; a kto jest niewdzięczny... - zaprawdę, mój Pan jest Bogaty, Szlachetny!"
    },
    {
      "resource_id": 42,
      "text": "Powiedział: \"Zamaskujcie ten jej tron, abyśmy mogli zobaczyć, czy ona jest prowadzona drogą prostą czy też jest spośród tych, którzy nie idą drogą prostą.\""
    },
    {
      "resource_id": 42,
      "text": "Tak więc, kiedy ona przybyła, powiedziano jej: \"Czy taki jest twój tron?\" Ona powiedziała: \"Zdaje się, że to on.\" \"I nam bowiem została dana wiedza przed nią, i my poddaliśmy się całkowicie.\""
    },
    {
      "resource_id": 42,
      "text": "Ją odsunęło z drogi to, co czciła poza Bogiem; ona przecież była z ludu niewiernych."
    },
    {
      "resource_id": 42,
      "text": "Powiedziano jej: \"Wejdź do pałacu!\" Kiedy ona go zobaczyła, sądziła, że to jest tafla wody, i odsłoniła swoje nogi. On powiedział: \"To jest pałac wyłożony taflami z kryształu.\" Ona powiedziała: \"Panie mój! Uczyniłam sobie niesprawiedliwość; razem z Salomonem poddaję się całkowicie Bogu, Panu światów!\""
    },
    {
      "resource_id": 42,
      "text": "Posłaliśmy do ludu Samud ich brata Saliha: \"Czcijcie Boga!\" I oto oni podzielili się na dwie grupy, które prowadziły ze sobą spór."
    },
    {
      "resource_id": 42,
      "text": "On powiedział: \"O ludu mój ! Dlaczego się śpieszycie z czynieniem zła przed dobrem? Gdybyście tylko poprosili Boga o przebaczenie, być może, doznalibyście miłosierdzia!\""
    },
    {
      "resource_id": 42,
      "text": "Oni powiedzieli: \"Wyciągnęliśmy złą wróżbę dotyczącą ciebie i tych, którzy są z tobą. On powiedział: \"Wasza wróżba jest u Boga. Tak! Owszem! Wy jesteście ludem wystawionym na próbę!\""
    },
    {
      "resource_id": 42,
      "text": "A było w mieście dziewięciu ludzi, którzy szerzyli zgorszenie na ziemi, a nie czynili dobra."
    },
    {
      "resource_id": 42,
      "text": "Oni powiedzieli: \"Przysięgnijcie sobie wzajemnie na Boga: My zaatakujemy go nocą - jego samego i jego rodzinę - potem powiemy jego opiekunowi: My nie byliśmy świadkami jego zguby i zguby jego rodziny, my jesteśmy prawdomówni"
    },
    {
      "resource_id": 42,
      "text": "Oni zamyślili podstęp i My zamyśliliśmy podstęp, kiedy oni nawet nie przeczuwali."
    },
    {
      "resource_id": 42,
      "text": "I popatrz, jaki był ostateczny koniec ich podstępu! Zniszczyliśmy całkowicie ich i ich lud, wszystkich razem."
    },
    {
      "resource_id": 42,
      "text": "I opustoszały ich domostwa za to, iż byli niesprawiedliwi. Zaprawdę, w tym jest znak dla ludzi, którzy wierzą!"
    },
    {
      "resource_id": 42,
      "text": "I uratowaliśmy tych, którzy uwierzyli i którzy byli bogobojni."
    },
    {
      "resource_id": 42,
      "text": "I Lota. Powiedział on do swego ludu: \"Czyż będziecie popełniać szpetotę, skoro jasno widzicie?"
    },
    {
      "resource_id": 42,
      "text": "Cóż będziecie zwracać się do mężczyzn, pod wpływem namiętności, zamiast do kobiet? Tak; owszem! Wy jesteście ludem nieświadomym!\""
    },
    {
      "resource_id": 42,
      "text": "Jedyną odpowiedzią jego ludu były słowa: \"Wypędźcie rodzinę Lota z waszego miasta! To są przecież ludzie, którzy się uważają za czystych!\""
    },
    {
      "resource_id": 42,
      "text": "I uratowaliśmy jego i jego rodzinę, z wyjątkiem żony. Zdecydowaliśmy, aby ona była wśród tych, którzy pozostali w tyle."
    },
    {
      "resource_id": 42,
      "text": "I spuściliśmy na nich deszcz. A jakże zły jest deszcz tych, którzy zostali ostrzeżeni!"
    },
    {
      "resource_id": 42,
      "text": "Powiedz: \"Chwała niech będzie Bogu i pokój nad Jego sługami, których On wybrał!\" Czy Bóg jest lepszy, czy też to, co oni dodają jako współtowarzyszy?"
    },
    {
      "resource_id": 42,
      "text": "On jest Tym, który stworzył niebiosa i ziemię, który spuścił z nieba wodę dla was - dzięki której sprawiliśmy, iż wyrosły ogrody pełne blasku. Wy nie potrafilibyście spowodować, iżby wyrosły w nich drzewa. Czy jest jakiś bóg obok Boga? Tak, owszem! Oni są ludem, który przypisuje równych."
    },
    {
      "resource_id": 42,
      "text": "On jest Tym, który uczynił ziemię miejscem stałym i utworzył w jej szczelinach rzeki, i utworzył na niej solidnie stojące góry, i utworzył między dwoma morzami przegrodę. Czy jest jakiś inny bóg obok Boga? Ależ nie! Lecz większość ludzi nie wie!"
    },
    {
      "resource_id": 42,
      "text": "On jest Tym, który wysłuchuje uciśnionego, kiedy Go wzywa, który odsuwa zło i który czyni was namiestnikami na ziemi. Czy istnieje jakiś inny bóg obok Boga? Jakże mało oni sobie przypominają!"
    },
    {
      "resource_id": 42,
      "text": "On jest Tym, który prowadzi was drogą prostą w ciemności, na lądzie stałym i na morzu, i który posyła wiatry jako radosną wieść zwiastującą Jego miłosierdzie. Czy istnieje jakiś inny bóg obok Boga? Bóg jest wyniosły ponad to, co Jemu przypisują jako współtowarzyszy!"
    },
    {
      "resource_id": 42,
      "text": "On jest Tym, który daje początek stworzeniu, a potem je ponawia, i który daje wam zaopatrzenie z nieba i z ziemi. Czy istnieje jakiś inny bóg obok Boga? Przynieście więc wasz dowód, jeśli mówicie prawdę!"
    },
    {
      "resource_id": 42,
      "text": "Powiedz: \"Nikt nie zna tego, co ukryte w niebiosach i na ziemi, z wyjątkiem Boga!\" Oni zaś nie wiedzą, kiedy będą wskrzeszeni."
    },
    {
      "resource_id": 42,
      "text": "Przeciwnie! Ich wiedza o życiu ostatecznym nie jest wystarczająca; przeciwnie! oni o nim powątpiewają; tak! oni są ślepi!"
    },
    {
      "resource_id": 42,
      "text": "I mówią ci, którzy nie wierzą: \"Czyż my, kiedy się staniemy prochem, podobnie jak nasi ojcowie, czyż zostaniemy wyprowadzeni?"
    },
    {
      "resource_id": 42,
      "text": "Było nam to obiecane, podobnie jak naszym ojcom przedtem! To są tylko opowieści dawnych przodków!\""
    },
    {
      "resource_id": 42,
      "text": "Powiedz: \"Podróżujcie po ziemi i patrzcie, jaki był ostateczny koniec grzeszników!\""
    },
    {
      "resource_id": 42,
      "text": "Nie smuć się nad nimi i nie pozostawaj w niepokoju z powodu tego, co oni podstępnie knują!"
    },
    {
      "resource_id": 42,
      "text": "Oni mówią: \"Kiedy to ziści się ta obietnica, jeśli jesteście prawdomówni?\""
    },
    {
      "resource_id": 42,
      "text": "Powiedz: \"Być może, jest tuż za wami część tego, co staracie się przyśpieszyć!\""
    },
    {
      "resource_id": 42,
      "text": "Zaprawdę, twój Pan jest władcą łaski dla ludzi, lecz większość z nich nie dziękuje!"
    },
    {
      "resource_id": 42,
      "text": "Zaprawdę, twój Pan wie dobrze, co kryją ich piersi i co oni głoszą jawnie!"
    },
    {
      "resource_id": 42,
      "text": "Nie ma nic ukrytego w niebie i na ziemi, czego by nie było w Księdze jasnej!"
    },
    {
      "resource_id": 42,
      "text": "Zaprawdę, ten Koran opowiada synom Izraela znaczną część tego, w czym oni się różnią!"
    },
    {
      "resource_id": 42,
      "text": "I zaprawdę, on jest drogą prostą i miłosierdziem dla tych, którzy wierzą!"
    },
    {
      "resource_id": 42,
      "text": "Zaprawdę, twój Pan rozstrzygnie między nimi przez Swój sąd! On jest Potężny, Wszechwiedzący!"
    },
    {
      "resource_id": 42,
      "text": "Zaufaj więc Bogu! Ty trwasz przy prawdzie oczywistej."
    },
    {
      "resource_id": 42,
      "text": "Zaprawdę, ty nie zmusisz do słyszenia martwych ani też nie zmusisz do usłyszenia tego wezwania głuchych, kiedy oni się odwracają plecami."
    },
    {
      "resource_id": 42,
      "text": "I nie wyprowadzisz na drogą prostą ludzi ślepych z ich zabłądzenia. I dasz usłyszeć tylko tym, którzy wierzą w Nasze znaki i którzy się poddają całkowicie."
    },
    {
      "resource_id": 42,
      "text": "A kiedy padnie na nich słowo, to My wyprowadzimy dla nich zwierzę z ziemi i ono im powie: \"Ludzie nie są szczerze przekonani o Naszych znakach.\""
    },
    {
      "resource_id": 42,
      "text": "A w Dniu, kiedy My zbierzemy z każdego narodu mrowie spośród tych, którzy za kłamstwo uznali Nasze znaki, oni zostaną podzieleni."
    },
    {
      "resource_id": 42,
      "text": "A kiedy oni przybędą, On powie: \"Czy uznaliście za kłamstwo Moje znaki, nie obejmując ich wiedzą? Cóż jeszcze czyniliście?\""
    },
    {
      "resource_id": 42,
      "text": "I padnie na nich słowo za to, iż byli niesprawiedliwi, i nie będą mogli mówić."
    },
    {
      "resource_id": 42,
      "text": "Czyż oni nie widzieli, że uczyniliśmy noc, aby podczas niej odpoczywali, i dzień, aby jasno widzieli? Zaprawdę, to są znaki dla ludzi wierzących!"
    },
    {
      "resource_id": 42,
      "text": "W tym Dniu, kiedy zadmą w trąbę, ci, którzy są w niebiosach i na ziemi, będą przerażeni - z wyjątkiem tych, których Bóg zechce oszczędzić - i wszyscy przybędą do Niego upokorzeni."
    },
    {
      "resource_id": 42,
      "text": "I zobaczysz góry, które uważałeś za nieruchome, jak będą przechodzić, podobnie jak przechodzą chmury. To jest działanie Boga, który uczynił doskonale każdą rzecz. Zaprawdę, On jest w pełni świadomy tego, co wy czynicie!"
    },
    {
      "resource_id": 42,
      "text": "Ci; którzy przyjdą z dobrym dziełem, otrzymają coś lepszego niż to; oni, tego Dnia, będą uchronieni od strachu."
    },
    {
      "resource_id": 42,
      "text": "A ci, którzy przyjdą ze złym dziełem, będą wrzuceni twarzami w ogień: \"Czyż nie otrzymaliście zapłaty jedynie za to, co czyniliście?\""
    },
    {
      "resource_id": 42,
      "text": "\"Ja otrzymałem tylko rozkaz, abym czcił Pana tego miasta, które On uczynił świętym. - Do Niego należy każda rzecz! - I otrzymałem rozkaz, abym był wśród tych, którzy się poddali całkowicie,"
    },
    {
      "resource_id": 42,
      "text": "I abym recytował Koran.\" A ten, kto idzie drogą prostą, idzie drogą prostą tylko dla siebie; a temu, kto błądzi, powiedz: \"Ja jestem tylko ostrzegającym!\""
    },
    {
      "resource_id": 42,
      "text": "Powiedz: \"Chwała niech będzie Bogu! On ukaże wam Swoje znaki i wy je poznacie.\" Wasz Pan nie lekceważy tego, co wy czynicie!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "27" }
  }
}
