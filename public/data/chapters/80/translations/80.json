{
  "translations": [
    { "resource_id": 80, "text": "അദ്ദേഹം നെറ്റിചുളിച്ചു, മുഖം തിരിച്ചു." },
    { "resource_id": 80, "text": "കുരുടന്റെ വരവു കാരണം." },
    {
      "resource_id": 80,
      "text": "നിനക്കെന്തറിയാം? ഒരുവേള അവന്‍ വിശുദ്ധി വരിച്ചെങ്കിലോ?"
    },
    {
      "resource_id": 80,
      "text": "അഥവാ, ഉപദേശം ശ്രദ്ധിക്കുകയും ആ ഉപദേശം അയാള്‍ക്ക് ഉപകരിക്കുകയും ചെയ്തേക്കാമല്ലോ."
    },
    { "resource_id": 80, "text": "എന്നാല്‍ താന്‍പോരിമ നടിച്ചവനോ;" },
    { "resource_id": 80, "text": "അവന്റെ നേരെ നീ ശ്രദ്ധ തിരിച്ചു." },
    { "resource_id": 80, "text": "അവന്‍ നന്നായില്ലെങ്കില്‍ നിനക്കെന്ത്?" },
    { "resource_id": 80, "text": "എന്നാല്‍ നിന്നെത്തേടി ഓടി വന്നവനോ," },
    { "resource_id": 80, "text": "അവന്‍ ദൈവഭയമുള്ളവനാണ്." },
    {
      "resource_id": 80,
      "text": "എന്നിട്ടും നീ അവന്റെ കാര്യത്തില്‍ അശ്രദ്ധ കാണിച്ചു."
    },
    { "resource_id": 80, "text": "അറിയുക: ഇതൊരുദ്ബോധനമാ ണ്." },
    { "resource_id": 80, "text": "അതിനാല്‍ മനസ്സുള്ളവര്‍ ഇതോര്‍ക്കട്ടെ." },
    { "resource_id": 80, "text": "ആദരണീയമായ ഏടുകളിലാണിതുള്ളത്." },
    { "resource_id": 80, "text": "ഉന്നതങ്ങളും വിശുദ്ധങ്ങളുമായ ഏടുകളില്‍." },
    { "resource_id": 80, "text": "ചില സന്ദേശവാഹകരുടെ കൈകളിലാണവ;" },
    { "resource_id": 80, "text": "അവര്‍ മാന്യരും മഹത്തുക്കളുമാണ്." },
    {
      "resource_id": 80,
      "text": "മനുഷ്യന്‍ തുലയട്ടെ. അവനിത്ര നന്ദിയില്ലാത്തവനായതെന്ത്?"
    },
    { "resource_id": 80, "text": "ഏതൊരു വസ്തുവില്‍ നിന്നാണവനെ പടച്ചത്?" },
    {
      "resource_id": 80,
      "text": "ഒരു ബീജ കണത്തില്‍നിന്നാണവനെ സൃഷ്ടിച്ചത്. അങ്ങനെ ക്രമാനുസൃതം രൂപപ്പെടുത്തി."
    },
    {
      "resource_id": 80,
      "text": "എന്നിട്ട് അല്ലാഹു അവന്ന് വഴി എളുപ്പമാക്കിക്കൊടുത്തു."
    },
    {
      "resource_id": 80,
      "text": "പിന്നീട് അവനെ മരിപ്പിച്ചു. മറമാടുകയും ചെയ്തു."
    },
    {
      "resource_id": 80,
      "text": "പിന്നെ അല്ലാഹു ഇഛിക്കുമ്പോള്‍ അവനെ ഉയിര്‍ത്തെഴുന്നേല്‍പിക്കുന്നു."
    },
    {
      "resource_id": 80,
      "text": "അല്ല, അല്ലാഹു കല്പിച്ചത് അവന്‍ നിര്‍വഹിച്ചില്ല."
    },
    {
      "resource_id": 80,
      "text": "മനുഷ്യന്‍ തന്റെ ആഹാരത്തെ സംബന്ധിച്ച് ആലോചിക്കട്ടെ."
    },
    { "resource_id": 80, "text": "നാം ധാരാളമായി മഴവെള്ളം വീഴ്ത്തി." },
    { "resource_id": 80, "text": "പിന്നെ നാം മണ്ണ് കീറിപ്പിളര്‍ത്തി." },
    { "resource_id": 80, "text": "അങ്ങനെ നാമതില്‍ ധാന്യത്തെ മുളപ്പിച്ചു." },
    { "resource_id": 80, "text": "മുന്തിരിയും പച്ചക്കറികളും." },
    { "resource_id": 80, "text": "ഒലീവും ഈത്തപ്പനയും." },
    { "resource_id": 80, "text": "ഇടതൂര്‍ന്ന തോട്ടങ്ങളും." },
    { "resource_id": 80, "text": "പഴങ്ങളും പുല്‍പടര്‍പ്പുകളും." },
    {
      "resource_id": 80,
      "text": "നിങ്ങള്‍ക്കും നിങ്ങളുടെ കന്നുകാലികള്‍ക്കും ആഹാരമായി."
    },
    { "resource_id": 80, "text": "എന്നാല്‍ ആ ഘോര ശബ്ദം വന്നുഭവിച്ചാല്‍." },
    {
      "resource_id": 80,
      "text": "അതുണ്ടാവുന്ന ദിനം മനുഷ്യന്‍ തന്റെ സഹോദരനെ വെടിഞ്ഞോടും."
    },
    { "resource_id": 80, "text": "മാതാവിനെയും പിതാവിനെയും." },
    { "resource_id": 80, "text": "ഭാര്യയെയും മക്കളെയും." },
    {
      "resource_id": 80,
      "text": "അന്ന് അവരിലോരോരുത്തര്‍ക്കും സ്വന്തം കാര്യം നോക്കാനുണ്ടാകും."
    },
    { "resource_id": 80, "text": "അന്നു ചില മുഖങ്ങള്‍ പ്രസന്നങ്ങളായിരിക്കും;" },
    { "resource_id": 80, "text": "ചിരിക്കുന്നവയും സന്തോഷപൂര്‍ണ്ണങ്ങളും." },
    {
      "resource_id": 80,
      "text": "മറ്റു ചില മുഖങ്ങള്‍ അന്ന് പൊടി പുരണ്ടിരിക്കും;"
    },
    { "resource_id": 80, "text": "ഇരുള്‍ മുറ്റിയും." },
    {
      "resource_id": 80,
      "text": "അവര്‍ തന്നെയാണ് സത്യനിഷേധികളും തെമ്മാടികളും."
    }
  ],
  "meta": {
    "translation_name": "Muhammad Karakunnu and Vanidas Elayavoor",
    "author_name": "Muhammad Karakunnu and Vanidas Elayavoor",
    "filters": { "resource_id": 80, "chapter_number": "80" }
  }
}
