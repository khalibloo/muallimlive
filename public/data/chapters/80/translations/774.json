{
  "translations": [
    {
      "resource_id": 774,
      "text": "(Intumwa Muhamadi) yazinze umunya inatera umugongo."
    },
    {
      "resource_id": 774,
      "text": "Ubwo umuntu utabona (Abdullah bin Umm-Maktum) yari aje ayisanga (igihe yigishaga bamwe mu bikomerezwa by’Abakurayishi)."
    },
    {
      "resource_id": 774,
      "text": "Ese wabibwirwa n’iki? Wenda arashaka kwiyeza?"
    },
    {
      "resource_id": 774,
      "text": "Cyangwa akakira urwibutso, hanyuma urwibutso rukamugirira akamaro?"
    },
    {
      "resource_id": 774,
      "text": "Naho wa wundi wirata yumva ko adakeneye (kuyoboka),"
    },
    { "resource_id": 774, "text": "Ni we witaho," },
    {
      "resource_id": 774,
      "text": "Kandi nta cyo wabazwa aramutse atiyejeje (ngo ave mu buhakanyi, kuko wowe icyo ushinzwe ari ugusohoza ubutumwa bwa Allah gusa)."
    },
    { "resource_id": 774, "text": "Ariko wa wundi uje akugana yihuta," },
    { "resource_id": 774, "text": "Kandi akaba atinya (Allah n’ibihano bye)," },
    { "resource_id": 774, "text": "Uramwirengagiza (ukita ku bandi)," },
    {
      "resource_id": 774,
      "text": "Oya ntibikwiye! Mu by’ukuri (iyi Qur’an) ni urwibutso."
    },
    { "resource_id": 774, "text": "Bityo, ubishaka nayizirikane." },
    {
      "resource_id": 774,
      "text": "(Iri) mu nyandiko zirinzwe mu cyubahiro (Lawuhul Mahfudh),"
    },
    { "resource_id": 774, "text": "Zubahitse kandi zejejwe," },
    {
      "resource_id": 774,
      "text": "Ziri mu maboko y’abanditsi (abamalayika bajyana ubutumwa ku bantu),"
    },
    { "resource_id": 774, "text": "B’abanyacyubahiro kandi b’inyangamugayo." },
    {
      "resource_id": 774,
      "text": "Umuntu (w’umuhakanyi) navumwe! Mbega ukuntu ari umuhakanyi (w’indashima)!"
    },
    { "resource_id": 774, "text": "Ese (Allah) yamuremye mu ki?" },
    {
      "resource_id": 774,
      "text": "Yamuremye mu ntanga, arangije amugenera uko azabaho,"
    },
    {
      "resource_id": 774,
      "text": "Nuko amworohereza inzira (y’imibereho ye)."
    },
    { "resource_id": 774, "text": "Nyuma amugenera urupfu no gushyingurwa," },
    { "resource_id": 774, "text": "Kandi igihe azabishakira azamuzura." },
    {
      "resource_id": 774,
      "text": "Oya! Nyamara (umuntu) ntarakora ibyo yamutegetse."
    },
    { "resource_id": 774, "text": "Ngaho umuntu niyitegereze amafunguro ye;" },
    {
      "resource_id": 774,
      "text": "Uko tumanura amazi (mu kirere) yisuka ari menshi,"
    },
    {
      "resource_id": 774,
      "text": "Nuko tugasatura ubutaka uko bikwiye (kugira ngo amazi abashe kubwinjiramo n’imbuto zimere),"
    },
    { "resource_id": 774, "text": "Maze tukabumezamo impeke," },
    { "resource_id": 774, "text": "N’imizabibu n’imboga," },
    { "resource_id": 774, "text": "N’imizeti n’imitende," },
    { "resource_id": 774, "text": "N’imirima igizwe n’ibiti by’inzitane," },
    { "resource_id": 774, "text": "N’imbuto n’ubwatsi," },
    {
      "resource_id": 774,
      "text": "Kugira ngo bibagirire akamaro, mwe n’amatungo yanyu."
    },
    {
      "resource_id": 774,
      "text": "Ariko ubwo urusaku ruziba amatwi (impanda y’imperuka) ruzaza,"
    },
    { "resource_id": 774, "text": "Uwo munsi umuntu azahunga umuvandimwe we," },
    { "resource_id": 774, "text": "(Ahunge) nyina na se," },
    { "resource_id": 774, "text": "N’umugore we n’abana be," },
    {
      "resource_id": 774,
      "text": "Kuri uwo munsi, buri muntu azaba afite ibimuhangayikishije (bituma atita ku bandi)."
    },
    {
      "resource_id": 774,
      "text": "Kuri uwo munsi, uburanga (bw’abemeramana) buzaba bwererana,"
    },
    {
      "resource_id": 774,
      "text": "Bamwenyura, bishimiye inkuru nziza bahawe (y’Ijuru)."
    },
    {
      "resource_id": 774,
      "text": "Naho uburanga (bw’abahakanyi) kuri uwo munsi buzaba bwuzuye umukungugu,"
    },
    { "resource_id": 774, "text": "Bwarenzwe n’umwijima." },
    { "resource_id": 774, "text": "Abo ni bo bahakanyi b’inkozi z’ibibi." }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "80" }
  }
}
