{
  "translations": [
    {
      "resource_id": 227,
      "text": "అతను (ప్రవక్త) భృకుటి ముడి వేసుకున్నాడు మరియు ముఖం త్రిప్పుకున్నాడు;"
    },
    { "resource_id": 227, "text": "ఆ గ్రుడ్డివాడు తన వద్దకు వచ్చాడని!" },
    {
      "resource_id": 227,
      "text": "కాని నీకేం తెలుసు? బహుశా అతడు తనను తాను సంస్కరించుకోవచ్చు!"
    },
    {
      "resource_id": 227,
      "text": "లేదా అతడు హితబోధ పొందవచ్చు మరియు ఆ హితబోధ అతనికి ప్రయోజనకరం కావచ్చు!"
    },
    {
      "resource_id": 227,
      "text": "కాని అతడు, ఎవడైతే తనను తాను స్వయం సమృద్ధుడు, అనుకుంటున్నాడో!"
    },
    { "resource_id": 227, "text": "అతని పట్ల నీవు ఆసక్తి చూపుతున్నావు." },
    {
      "resource_id": 227,
      "text": "ఒకవేళ అతడు సంస్కరించుకోక పోతే నీపై బాధ్యత ఏముంది?"
    },
    {
      "resource_id": 227,
      "text": "కాని, ఎవడైతే తనంతట తాను, నీ వద్దకు పరుగెత్తుకుంటూ వచ్చాడో!"
    },
    { "resource_id": 227, "text": "మరియు (అల్లాహ్ యెడల) భీతిపరుడై ఉన్నాడో!" },
    { "resource_id": 227, "text": "అతనిని నీవు నిర్లక్ష్యం చేస్తున్నావు." },
    {
      "resource_id": 227,
      "text": "అలా కాదు! నిశ్చయంగా, ఇది (ఈ ఖుర్ఆన్) ఒక హితోపదేశం."
    },
    {
      "resource_id": 227,
      "text": "కావున ఇష్టమున్నవారు దీనిని స్వీకరించవచ్చు!"
    },
    {
      "resource_id": 227,
      "text": "ఇది ప్రతిష్ఠాకరమైన పుటలలో (వ్రాయబడి ఉన్నది);"
    },
    { "resource_id": 227, "text": "మహోన్నతమైనది, పవిత్రమైనది;" },
    { "resource_id": 227, "text": "లేఖకుల (దేవదూతల) చేతులలో;" },
    {
      "resource_id": 227,
      "text": "వారు గౌరవనీయులైన సత్పురుషులు (ఆజ్ఞానువర్తనులు)."
    },
    { "resource_id": 227, "text": "మానవుడు నాశనం గాను! అతడు ఎంత కృతఘ్నుడు!" },
    { "resource_id": 227, "text": "ఆయన (అల్లాహ్) దేనితో అతనిని సృష్టించాడు?" },
    {
      "resource_id": 227,
      "text": "అతనిని వీర్యబిందువుతో సృష్టించాడు తరువాత అతనిని తగిన విధంగా తీర్చిదిద్దాడు."
    },
    {
      "resource_id": 227,
      "text": "ఆ తరువాత, అతని మార్గాన్ని అతనికి సులభతరం చేశాడు;"
    },
    {
      "resource_id": 227,
      "text": "ఆపైన అతనిని మరణింపజేసి గోరీ లోకి చేర్చాడు;"
    },
    {
      "resource_id": 227,
      "text": "మళ్ళీ ఆయన (అల్లాహ్) కోరినప్పుడు అతనిని తిరిగి బ్రతికించి లేపాడు."
    },
    {
      "resource_id": 227,
      "text": "అలా కాదు, ఆయన (అల్లాహ్) ఆదేశించిన దానిని (మానవుడు) నెరవేర్చలేదు."
    },
    { "resource_id": 227, "text": "ఇక, మానవుడు తన ఆహారాన్ని గమనించాలి!" },
    {
      "resource_id": 227,
      "text": "నిశ్చయంగా మేము నీటిని (వర్షాన్ని) ఎంత పుష్కలంగా కురిపించాము."
    },
    {
      "resource_id": 227,
      "text": "ఆ తరువాత భూమిని (మొలిచే మొక్కలతో) చీల్చాము, ఒక అద్భుతమైన చీల్పుతో!"
    },
    { "resource_id": 227, "text": "తరువాత దానిలో ధాన్యాన్ని పెంచాము;" },
    { "resource_id": 227, "text": "మరియు ద్రాక్షలను మరియు కూరగాయలను;" },
    {
      "resource_id": 227,
      "text": "మరియు ఆలివ్ (జైతూన్) మరియు ఖర్జూరపు చెట్లను;"
    },
    { "resource_id": 227, "text": "మరియు దట్టమైన తోటలను;" },
    { "resource_id": 227, "text": "మరియు (రకరకాల) పండ్లను మరియు పచ్చికలను;" },
    { "resource_id": 227, "text": "మీకు మరియు మీ పశువులకు జీవన సామగ్రిగా!" },
    {
      "resource_id": 227,
      "text": "ఎప్పుడైతే, చెవులను చెవిటిగా చేసే ఆ గొప్ప ధ్వని వస్తుందో!"
    },
    {
      "resource_id": 227,
      "text": "ఆ రోజు, మానవుడు తన సోదరుని నుండి దూరంగా పారిపోతాడు;"
    },
    { "resource_id": 227, "text": "మరియు తన తల్లి నుండి మరియు తండ్రి నుండి;" },
    {
      "resource_id": 227,
      "text": "మరియు తన భార్య (సాహిబతి) నుండి మరియు తన సంతానం నుండి;"
    },
    {
      "resource_id": 227,
      "text": "ఆ రోజు వారిలో ప్రతి మానవునికి తనను గురించి మాత్రమే చాలినంత చింత ఉంటుంది."
    },
    {
      "resource_id": 227,
      "text": "ఆ రోజు కొన్ని ముఖాలు ఆనందంతో ప్రకాశిస్తూ ఉంటాయి;"
    },
    {
      "resource_id": 227,
      "text": "అవి చిరునవ్వులతో ఆనందోత్సాహాలతో కళకళలాడుతుంటాయి."
    },
    {
      "resource_id": 227,
      "text": "మరికొన్ని ముఖాలు ఆ రోజు, దుమ్ము కొట్టుకొని (ఎంతో వ్యాకులంతో) నిండి ఉంటాయి."
    },
    { "resource_id": 227, "text": "అవి నల్లగా మాడిపోయి ఉంటాయి;" },
    {
      "resource_id": 227,
      "text": "అలాంటి వారు, వారే! సత్యతిరస్కారులైన దుష్టులు."
    }
  ],
  "meta": {
    "translation_name": "Maulana Abder-Rahim ibn Muhammad",
    "author_name": "Maulana Abder-Rahim ibn Muhammad",
    "filters": { "resource_id": 227, "chapter_number": "80" }
  }
}
