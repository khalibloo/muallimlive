{
  "translations": [
    { "resource_id": 113, "text": "Ха. Мим." },
    {
      "resource_id": 113,
      "text": "Бұл Кітап бәрінен Үстем, аса Дана Аллаһтан түсірілген."
    },
    {
      "resource_id": 113,
      "text": "Біз аспандар мен жерді әрі екеуінің арасындағыларын тек ақиқатпен және белгіленген бір мерзіммен жараттық. Ал, кәпірлер өздеріне ескертіліп, сақтандырылғаннан теріс бұрылуда."
    },
    {
      "resource_id": 113,
      "text": "/ Ей, Мұхаммед! /  Айт: «Аллаһтан өзге шақырып-жалбарынатындарыңды көрдіңдер ме? Олардың жерден нені  / қай бөлігін /  жаратқанын маған көрсетіңдерші? Әлде олардың аспандарда  / оны жаратуда /  үлесі бар ма? Егер айтқандарың шын болса, маған  / сөздеріңді растайтын /  осыдан  / Құраннан /  алдын түскен Кітап не бұрын өткен білімінен қалған бір белгі әкеліңдерші», - деп."
    },
    {
      "resource_id": 113,
      "text": "Аллаһтан өзге, Қайта тірілу күніне дейін өзіне жауап бермейтіндерге жалбарынғаннан өткен адасушы кім бар? Әрі бұлар  / табынған нәрселері /  олардың дұға тілектерінен хабарсыз."
    },
    {
      "resource_id": 113,
      "text": "Ал, адамдар жиналған кезде  / қайта тірілу күні / , бұлар  / табынғандары /  оларға  / серік қосушыларға! жау болады және олардың өздеріне құлшылық еткенінен бас тартады."
    },
    {
      "resource_id": 113,
      "text": "Ал, қашан оларға  / серік қосушыларға /  анық аяттарымыз оқылған кезде, өздеріне келген ақиқатқа күпірлік еткендер  / Аллаһқасенбегендер / : «Бұл - анық сиқыр», -дейді."
    },
    {
      "resource_id": 113,
      "text": "Әлде олар: «Ол оны ойдан шығарды», - дей ме? Айт: «Егер мұны ойдан шығарсам, сендер мен үшін Аллаһтан  / келетін /  ешнәрсеге иелік ете алмайсыңдар / Аллаһтың жазасынан қорғай алмайсыңдар! ? Ол сендердің не сөйлеп жатқандарыңды жақсы біледі. Ол мені мен сендердің араларыңа куә ретінде жеткілікті. Ол өте Кешірімді , ерекше Мейірімді », - деп."
    },
    {
      "resource_id": 113,
      "text": "/ Ей, Мұхаммед! /  Айт: «Мен елшілердің алғашқысыемеспін және маған да, сендерге де не істелінетінін білмеймін. Мен өзіме уахи етілгенге ғана еремін әрі мен - бар болғаны анық ескертуші ғанамын»,  - деп."
    },
    {
      "resource_id": 113,
      "text": "Айт: «Сендер ойладыңдар ма, егер бұл  / Құран /  Аллаһтан болып, ал сендер оған күпір келтірсеңдер  / мойындамасаңдар /  әрі Исраил ұрпақтарынан бір куә осы сияқтыға / Тәуратқа /  куә болып, кейін  / Құранға /  сенсе, ал сендер менменсіп, өздеріңді жоғары санасаңдар? Анығында, Аллаһ әділетсіз адамдарды тура жолға салмайды»,  - деп."
    },
    {
      "resource_id": 113,
      "text": "Әрі сондай күпірлік етушілер  / Құранды теріске шығарушылар /  иманға келгендер жайлы: «Егер де ол  / Құран /  жақсылық болғанда, онда олар оған / сенуде /  бізден озбас  / оны алдын біз қабылдар едік /  еді», - деді. Өздері онымен тура жол таппағандықтан: «Бұл ежелгі өтірік», - дейді."
    },
    {
      "resource_id": 113,
      "text": "Ал, бұдан  / Құраннан /  алдын жетекші әрі мейірім - Мұсаның кітабы болды. Ал бұл  / Құран /  - араб тілінде,  / алдыңғы кітаптарды /  растаушы, әділетсіздерді ескерту әрі жақсылықты ықыласпен істеушілерге қуанышты хабар ретінде  / түсірілген /  Кітап."
    },
    {
      "resource_id": 113,
      "text": "Анығында: «Раббымыз - Аллаһ» - деп, кейін тура жолды ұстанғандарға қорқыныш жоқ әрі олар қайғырмайды."
    },
    {
      "resource_id": 113,
      "text": "Міне, осылар - жәннаттық. Олар істеп өткен амалдарының қайтарым сыйы ретінде, ол жерде мәңгі қалады."
    },
    {
      "resource_id": 113,
      "text": "Біз адам баласына ата-анасына жақсылықты ықыласпен жасауды өсиет етіп тапсырдық. Анасы оны  / құрсағында /  ауырлықпен көтеріп және оны қиналып босанады. Оның жүктілік және сүттен айыруы - отыз ай. Ал, қашан ол кемеліне келіп, әрі қырық жасқа толған кезде: «Раббым! Маған өзіме және ата-анама берген игілігің үшін шүкір етуімді  / алғыс, разылық білдіруімді /  және Өзің разы болатын ізгі амал істеуімді жүрегіме кіргізіп, нәсіп ет. Әрі менің үшін ұрпағымды ізгілерден еткін. Мен күнәдан бас тартып, Өзіңе бойсұнуға қайттым  / тәубе еттім / . Мен -  мұсылмандарданмын  / бойсұнушыларданмын / »,  - дейді."
    },
    {
      "resource_id": 113,
      "text": "Міне, осылардың істеген барлық жақсы амалдарын қабыл етеміз және жамандықтарын кешіреміз, оларға берілген шын уәде бойынша олар жәннаттықтардан болады."
    },
    {
      "resource_id": 113,
      "text": "Ал енді біреу ата-анасына: «Түһ, сен­дерден! Сен екеуің мені,  / қабірден /  шығарылуыммен қорқытпақшысыңдар ма? Менен бұрын қанша ұрпақ өтіп кетті», дейді. Ол екеуі Аллаһтан жәрдем тілеп: «Әй, сорың бар болғыр! Иманға кел! Сөзсіз, Аллаһтың уәдесі - хақ», - дегенде, ол: «Бұл -бұрынғылардың аңыз әңгімелері ғана», - дейді."
    },
    {
      "resource_id": 113,
      "text": "Міне, солар - өздеріне, олардан ал­дын өткен жындар мен адамдар қауымына қатысты,  / жаза туралы /  Сөз хақ болғандар  / тиетіндер / .Анығында, олар зиянға ұшыраушылардан болды."
    },
    {
      "resource_id": 113,
      "text": "Әрі оларға амалдарының қайтарымын толық беруі үшін әркімге істеген амалдарына сай дәрежелері болады. Әрі оларға әділетсіздік етілмейді."
    },
    {
      "resource_id": 113,
      "text": "Ал, сондай күпірлік етушілер / имансыздар /  Отқа келтірілген сол күні  / Оларға /:«Сендер дүниелік өмірлерінде / берілген /  жақсылықтарды ысырап еттіңдер және онымен рахаттандыңдар. Енді бүгін, құқықтарың болмаса да жер бетінде өздеріңді жоғары санағандықтарың және бұзықтықтарың  / бойсұнбауларың /  үшін сендерге қайтарым жаза ретінде қорлайтын азап беріледі»,-делінеді."
    },
    {
      "resource_id": 113,
      "text": "/ Ей, Мұхаммед! / Ад елінің ағайынын  / Һұдты /  есіңе ал. Сол кезде ол Ахқафтағы еліне, өзінен бұрын және кейін өткен ескертушілер секілді: «Аллаһтан басқаға табынбаңдар! Мен сендер үшін ұлы Күннің азабынан қорқамын»,  - деп ескерткен еді."
    },
    {
      "resource_id": 113,
      "text": "Олар: «Сен бізді өз құдайларымыздан қайтару үшін келдің бе? Егер шын сөзділерден болсаң, бізге қорқытқан нәрсеңді келтір», - деді."
    },
    {
      "resource_id": 113,
      "text": "Ол: «Шын мәнінде, білім - бір Аллаһта. Ал, мен сендерге өзіммен жіберілгенді ғана жеткіземін. Дегенмен, мен сендердің түсінбейтін  / надан /  ел екендіктеріңді көріп тұрмын»,  - деді."
    },
    {
      "resource_id": 113,
      "text": "Олар оны  / жазаны /  алқаптарына қарай  / бұлт секілді /  жайылып келе жатқанын көрген кезде: «Мына бұлт бізге жаңбыр әкеледі», - деді. «Олай емес! Ол өздерің тез болуын сұрағандарың - ішінде күйзелтуші азабы бар жел."
    },
    {
      "resource_id": 113,
      "text": "Ол Раббысының әмірі бойынша әрбір нәрсені қиратады!» Ал, таңертең олардың тұрақ жайларынан басқа ешнәрсе көрінбей қалды. Біз қылмыскер елдің қайтарым жазасын осылай береміз."
    },
    {
      "resource_id": 113,
      "text": "Біз Оларға сендерге бермеген күш-қуат  / мүмкіншілік /  бердік әрі оларға естуді, көруді және ақыл-ес  / жүректі /  бердік. Алайда олардың естулері, көрулері және ақыл-естері ешқандай пайда бермеді, себебі олар Аллаһтың белгі-дәлелдерін теріске шығарған еді. Сөйтіп олардың келеке еткендері өздерін орап алды."
    },
    {
      "resource_id": 113,
      "text": "Әрі Біз сендердің айналаларындағы елді мекендерді жойып жібердік және олардың  / хақ дінге /  қайтуы үшін белгі-дәлелдерді ашып түсіндірген едік."
    },
    {
      "resource_id": 113,
      "text": "Сонда олардың Аллаһтан өзге  / Оған /  жақындатады деп, құдайлар етіп алғандары Оларға неліктен көмектеспеді? Керісінше, олар бұлардан жоқ болып кетті. Міне, бұл - олардың өтіріктері және ойдан құрастырғандары."
    },
    {
      "resource_id": 113,
      "text": "/ Ей, Мұхаммед! / Әрі саған Құранды тыңдау үшін жындардың бір тобын жібердік. Сонда олар  / жындар /  оның  / пайғамбардың /  қасына келген кезде: «Тыңдаңдар», - десті. Ал ол  / оқу / аяқталған кезде, олар  / дінді қабылдаған жындар /  елдеріне ескертуші  / насихаттаушы /  болып қайтты."
    },
    {
      "resource_id": 113,
      "text": "Олар: «Әй, біздің қауым! Біз шын мәнінде, Мұсадан кейін түсірілген, өзіне дейінгі болғанды растаушы Кітапты тыңдадық. Ол ақиқатқа әрі тура жолға бастайды."
    },
    {
      "resource_id": 113,
      "text": "Ей, біздің қауым! Аллаһтың шақырушысына  / Мұхаммедке /  жауап беріңдер және Оған сеніңдер,  / сонда /  Ол  / Аллаһ /  сендердің күнәларыңды кешіреді және сендерді күйзелтуші азаптан сақтайды."
    },
    {
      "resource_id": 113,
      "text": "Ал, кім Аллаһтың шақырушысына жауап бермесе, ол жер бетінде  / Оны /  әлсірете алмайды әрі оған Одан өзге құтқарушы, қамқоршы болмайды. Міне, солар - анық адасуда»,- деді."
    },
    {
      "resource_id": 113,
      "text": "Олар білмеді ме, аспандар мен жерді жаратқан әрі оларды жаратуда әлсіздік танытпаған Аллаһтың өлілерді де тірілтуге Күші жетуші екенін? Сөзсіз, Ол - барлық нәрсені Жасай алушы."
    },
    {
      "resource_id": 113,
      "text": "Әрі сондай күпірлік етушілер  / имансыздар /  Отқа келтірілген күні  / Оларға / : «Бүл ақиқат емес пе?», - делінеді. Олар: «Әрине, Раббымызбен ант етеміз!»,- дейді. Ол: «Қарсы келгендіктерің үшін енді азапты татыңдар», -дейді."
    },
    {
      "resource_id": 113,
      "text": "/ Ей, Мұхаммед /  /  Елшілерден ъазм иелері сабыр еткендей, сабыр ет және олар үшін  / жазаны /  тездетуді сұрама. Олар өздеріне уәде етіліп жатқанды көрген күні күндізден бір уақыт қана тұрғандай болады. Бұл  / Құран /  -бір жеткізу. Бұзық / бойсұнбаушы /  адамдардан басқасы жойылатын ба еді?"
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "46" }
  }
}
