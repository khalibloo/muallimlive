{
  "translations": [
    {
      "resource_id": 53,
      "text": "Барча кимчелекләрдән пакь булган Раббыңның исеме илә тәсбихләр әйткел, намаз укыгыл."
    },
    {
      "resource_id": 53,
      "text": "Ул – Аллаһ барча вөҗудне халык кылды, һәр нәрсәне кагыйдәгә муафыйк төзеп тәмам итте."
    },
    {
      "resource_id": 53,
      "text": "Вә Ул һәрнәрсәгә тәкъдир төзеде вә һәрнәрсәне юлга салды."
    },
    { "resource_id": 53, "text": "Вә Ул хайваннар өчен үләннәр үстерде." },
    {
      "resource_id": 53,
      "text": "Ул үләннәрне көзге көннәрдә кипкән сары кау кылды."
    },
    {
      "resource_id": 53,
      "text": "Тиздән укырбыз сиңа Коръән аятьләрен һәм син онытмассың."
    },
    {
      "resource_id": 53,
      "text": "Мәгәр Аллаһ теләгәнне генә онытырсың, әлбәттә, Ул яшерен эшләнгән эшләрне дә һәм әшкәрә эшләнгән эшләрне дә беләдер."
    },
    {
      "resource_id": 53,
      "text": "Вә Без сине җиңеллеккә мүйәссәр кылырбыз, ягъни җәннәтнең мәңгелек җиңел тормышына алып бара торган шәригать хөкемнәрен сиңа бирербез."
    },
    {
      "resource_id": 53,
      "text": "Кешеләрне Коръән белән вәгәзьлә, әгәр аларга вәгазь файда бирә торган булса."
    },
    {
      "resource_id": 53,
      "text": "Аллаһудан курыккан кеше тиз вәгазьләнер һәм ишеткән белән гамәл кылыр."
    },
    {
      "resource_id": 53,
      "text": "Вә Коръән вәгазеннән качар һич кабул итмәс, бик явыз яман кеше."
    },
    { "resource_id": 53, "text": "Ул явыз кеше олугъ җәһәннәмгә керер." },
    {
      "resource_id": 53,
      "text": "Соңра ул җәһәннәмдә үлмәс, үлсә ґәзабтан котылыр иде һәм файда күрә торган тере булу белән тере булмас."
    },
    {
      "resource_id": 53,
      "text": "Мөшриклектән вә монафикълыктан, рия вә бидеґәт гамәлләрдән, фәхеш вә хәрам эшләрдән үзен пакьләгән һәм сакланган кеше, тәхкыйк ґәзабтан котылып өстенлек тапты."
    },
    {
      "resource_id": 53,
      "text": "Вә ул кеше Раббысын зекер итеп намаз укыды."
    },
    {
      "resource_id": 53,
      "text": "Ий кешеләр бәлки сез дөнья тереклеген ихтыяр кыласыз, барча көчегезне дөнья өчен генә сарыф итәсез."
    },
    {
      "resource_id": 53,
      "text": "Бит ахирәт дөньядан яхшырактыр һәм мәңгелектер."
    },
    {
      "resource_id": 53,
      "text": "Тәхкыйк бу сүзләр әүвәлге пәйгамбәрләрнең сәхифәләрендә зекер ителгәндер."
    },
    {
      "resource_id": 53,
      "text": "Ул сәхифәләр Ибраһим вә Муса г-м сәхифәләредер."
    }
  ],
  "meta": {
    "translation_name": "Tatar",
    "author_name": "Tatar",
    "filters": { "resource_id": 53, "chapter_number": "87" }
  }
}
