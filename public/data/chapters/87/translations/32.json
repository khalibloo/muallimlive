{
  "translations": [
    {
      "resource_id": 32,
      "text": "Ka tsarkake sũnan Ubangijinka Mafi ɗaukaka."
    },
    {
      "resource_id": 32,
      "text": "Wanda Yã yi halitta sa'an nan Ya daidaita abin halittar."
    },
    {
      "resource_id": 32,
      "text": "Kuma Wanda Ya ƙaddara (abin da Ya so) sannan Ya shiryar, (da mutum ga hanyar alhẽri da ta sharri)."
    },
    { "resource_id": 32, "text": "Kuma Wanda Ya fitar da makiyãyã." },
    { "resource_id": 32, "text": "Sa'an nan Ya mayar da ita ƙeƙasassa, baƙa." },
    {
      "resource_id": 32,
      "text": "Za mu karantar da kai (Alƙur'ãni) sabõda haka bã zã ka mantã (shi) ba."
    },
    {
      "resource_id": 32,
      "text": "Fãce abin da Allah Ya so, lalle ne Shi (Allah) Ya san bayyane da abin da yake bõye."
    },
    {
      "resource_id": 32,
      "text": "Kuma za Mu sauƙaƙe maka (al'amari) zuwa ga (Shari'a) mai sauƙi."
    },
    {
      "resource_id": 32,
      "text": "Sabõda baka, ka tunãtar, idan tunatarwa zã ta yi amfãni."
    },
    { "resource_id": 32, "text": "Wanda yake tsõron (Allah) Zai tuna." },
    { "resource_id": 32, "text": "Kuma shaƙiyyi, zai nisanceta," },
    { "resource_id": 32, "text": "Wanda zai shiga wutar da tã fi girma." },
    {
      "resource_id": 32,
      "text": "Sa'an nan bã zai mutu ba a cikinta, kuma bã zai rãyu ba."
    },
    {
      "resource_id": 32,
      "text": "Lalle ne wanda ya tsarkaka (da ĩmãni) yã sãmu babban rabo."
    },
    {
      "resource_id": 32,
      "text": "Kuma ya ambaci sũnan Ubangijinsa, sa'an nan yã yi salla."
    },
    {
      "resource_id": 32,
      "text": "Ba haka ba! Kunã zãɓin rãyuwa ta kusa dũniya."
    },
    {
      "resource_id": 32,
      "text": "Alhãli Lãhira ita ce mafi alheri kuma mafi wanzuwa."
    },
    {
      "resource_id": 32,
      "text": "Lalle ne, wannan yanã a cikin littafan farko."
    },
    { "resource_id": 32, "text": "Littaffan Ibrãhĩm da Mũsã." }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "87" }
  }
}
