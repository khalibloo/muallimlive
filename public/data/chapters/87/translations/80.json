{
  "translations": [
    {
      "resource_id": 80,
      "text": "അത്യുന്നതനായ നിന്റെ നാഥന്റെ നാമം കീര്‍ത്തിക്കുക."
    },
    { "resource_id": 80, "text": "അവനോ സൃഷ്ടിച്ച് സന്തുലിതമാക്കിയവന്‍." },
    { "resource_id": 80, "text": "ക്രമീകരിച്ച് നേര്‍വഴി കാണിച്ചവന്‍;" },
    { "resource_id": 80, "text": "മേച്ചില്‍പ്പുറങ്ങള്‍ ഒരുക്കിയവന്‍." },
    { "resource_id": 80, "text": "എന്നിട്ടവനതിനെ ഉണങ്ങിക്കരിഞ്ഞ ചവറാക്കി." },
    { "resource_id": 80, "text": "നിനക്കു നാം ഓതിത്തരും. നീയത് മറക്കുകയില്ല;" },
    {
      "resource_id": 80,
      "text": "അല്ലാഹു ഇഛിച്ചതൊഴികെ. പരസ്യവും രഹസ്യവും അവനറിയുന്നു."
    },
    { "resource_id": 80, "text": "എളുപ്പമായ വഴി നിനക്കു നാം ഒരുക്കിത്തരാം." },
    {
      "resource_id": 80,
      "text": "അതിനാല്‍ നീ ഉദ്ബോധിപ്പിക്കുക- ഉദ്ബോധനം ഉപകരിക്കുമെങ്കില്‍!"
    },
    { "resource_id": 80, "text": "ദൈവഭയമുള്ളവന്‍ ഉദ്ബോധനം ഉള്‍ക്കൊള്ളും." },
    {
      "resource_id": 80,
      "text": "കൊടിയ നിര്‍ഭാഗ്യവാന്‍ അതില്‍ നിന്ന് അകലുകയും ചെയ്യും."
    },
    {
      "resource_id": 80,
      "text": "അവനോ, കഠിനമായ നരകത്തീയില്‍ കിടന്നെരിയുന്നവന്‍."
    },
    {
      "resource_id": 80,
      "text": "പിന്നീട് അവനതില്‍ മരിക്കുകയില്ല; ജീവിക്കുകയുമില്ല."
    },
    {
      "resource_id": 80,
      "text": "തീര്‍ച്ചയായും വിശുദ്ധി വരിച്ചവന്‍ വിജയിച്ചു."
    },
    {
      "resource_id": 80,
      "text": "അവന്‍ തന്റെ നാഥന്റെ നാമമോര്‍ത്തു. അങ്ങനെ അവന്‍ നമസ്കരിച്ചു."
    },
    {
      "resource_id": 80,
      "text": "എന്നാല്‍ നിങ്ങള്‍ ഈ ലോക ജീവിതത്തിനാണ് പ്രാമുഖ്യം നല്‍കുന്നത്."
    },
    { "resource_id": 80, "text": "പരലോകമാണ് ഏറ്റം ഉത്തമവും ഏറെ ശാശ്വതവും." },
    { "resource_id": 80, "text": "സംശയം വേണ്ടാ, ഇത് പൂര്‍വ വേദങ്ങളിലുമുണ്ട്." },
    {
      "resource_id": 80,
      "text": "അഥവാ, ഇബ്റാഹീമിന്റെയും മൂസായുടെയും ഗ്രന്ഥത്താളുകളില്‍!"
    }
  ],
  "meta": {
    "translation_name": "Muhammad Karakunnu and Vanidas Elayavoor",
    "author_name": "Muhammad Karakunnu and Vanidas Elayavoor",
    "filters": { "resource_id": 80, "chapter_number": "87" }
  }
}
