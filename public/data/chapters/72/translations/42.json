{
  "translations": [
    {
      "resource_id": 42,
      "text": "Mów: \"Zostało mi objawione, że pewna grupa dżinów przysłuchiwała się, i wtedy powiedzieli: Zaprawdę, słyszeliśmy cudowny Koran,"
    },
    {
      "resource_id": 42,
      "text": "Który prowadzi ku prawości; więc uwierzyliśmy w niego i nie będziemy dodawać nikogo za współtowarzysza naszemu Panu."
    },
    {
      "resource_id": 42,
      "text": "On - niech będzie wywyższony majestat naszego Pana! - nie przybrał sobie ani towarzyszki, ani dziecka."
    },
    {
      "resource_id": 42,
      "text": "Głupiec spośród nas mówił przeciwko Bogu obraźliwe kłamstwo,"
    },
    {
      "resource_id": 42,
      "text": "A sądziliśmy, że ani ludzie, ani dżiny nie będą mówić przeciwko Bogu kłamstwa."
    },
    {
      "resource_id": 42,
      "text": "I mężczyźni spośród rodzaju ludzkiego szukali opieki u mężczyzn spośród dżinów, a ci jeszcze powiększyli ich szaleństwo."
    },
    {
      "resource_id": 42,
      "text": "Oni myśleli, jak i wy myślicie, że Bóg nie wskrzesi nikogo."
    },
    {
      "resource_id": 42,
      "text": "A my dotknęliśmy nieba i znaleźliśmy je wypełnione strażami i płomieniami ognia."
    },
    {
      "resource_id": 42,
      "text": "Usiedliśmy tam na miejscach do siedzenia, aby słuchać; lecz ten, kto się przysłuchuje teraz, znajduje płomień w zasadzce."
    },
    {
      "resource_id": 42,
      "text": "I my nie wiemy, czy chciano zła dla tych na ziemi, czy też chciał dla nich Pan drogi prawości."
    },
    {
      "resource_id": 42,
      "text": "Są wśród nas sprawiedliwi i są wśród nas tacy, którzy są niżej tego; poszliśmy różnymi drogami."
    },
    {
      "resource_id": 42,
      "text": "I myśleliśmy, że nie potrafimy nigdy uczynić Boga bezsilnym na ziemi; i nie potrafimy nigdy uczynić Go bezsilnym, uciekając."
    },
    {
      "resource_id": 42,
      "text": "Kiedy posłyszeliśmy o drodze prostej, uwierzyliśmy w Niego; a kto uwierzy w swego Pana, nie obawia się ani obrazy, ani ucisku."
    },
    {
      "resource_id": 42,
      "text": "Są wśród nas poddani całkowicie Bogu i są wśród nas zbuntowani. A ten, kto się poddał całkowicie - wybrał sobie drogę prawości;"
    },
    {
      "resource_id": 42,
      "text": "Zaś ci zbuntowani - są drewnem dla Gehenny.\""
    },
    {
      "resource_id": 42,
      "text": "A jeśliby oni utrzymali się prosto na drodze, to napoilibyśmy ich wodą obfitą,"
    },
    {
      "resource_id": 42,
      "text": "Aby ich przez to doświadczyć. A kto odsuwa się od wspomnienia swego Pana, tego poprowadzi On do cierpienia ciągle wzrastającego."
    },
    {
      "resource_id": 42,
      "text": "Miejsca oddawania czci są tylko dla Boga. Nie wzywajcie więc nikogo wraz z Bogiem!"
    },
    {
      "resource_id": 42,
      "text": "I kiedy podniósł się sługa Boga, modląc się do Niego, to oni zebrali się tłumnie wokół niego, omal go nie dusząc."
    },
    {
      "resource_id": 42,
      "text": "Mów: \"Ja wzywam tylko swego Pana i nie dodaję Mu nikogo za współtowarzysza.\""
    },
    {
      "resource_id": 42,
      "text": "Mów: \"Ja nie rozporządzam dla was ani złem, ani drogą prawości.\""
    },
    {
      "resource_id": 42,
      "text": "Mów: \"Nikt mnie nie uchroni przed Bogiem i nie znajdę, poza Nim, miejsca schronienia"
    },
    {
      "resource_id": 42,
      "text": "- tylko obwieszczenie pochodzące od Boga i Jego posłannictwa. A wszyscy, którzy zbuntują się przeciw Bogu i Jego Posłańcowi, to, zaprawdę, dla nich będzie ogień Gehenny - oni tam będą przebywać nieśmiertelni na zawsze."
    },
    {
      "resource_id": 42,
      "text": "A kiedy w końcu zobaczą to, co im zostało obiecane, wtenczas się dowiedzą, kto jest słabszy, jeśli chodzi o pomocnika, kto jest mniejszy, jeśli chodzi o liczbę.\""
    },
    {
      "resource_id": 42,
      "text": "Mów: \"Nie wiem, czy bliskie jest to, co wam zostało obiecane, czy też mój Pan ustanowi jakiś termin."
    },
    {
      "resource_id": 42,
      "text": "On zna dobrze to, co skryte, i nie ujawni nikomu, co u Niego jest skryte,"
    },
    {
      "resource_id": 42,
      "text": "Jedynie posłańcowi, którego Sobie upodobał. I, zaprawdę, On prowadzi przed nim i za nim straż,"
    },
    {
      "resource_id": 42,
      "text": "Aby wiedział, . czy posłańcy przekazują posłannictwa swego Pana. On obejmuje wszystkie ich czyny i wyliczył każdą rzecz liczbą."
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "72" }
  }
}
