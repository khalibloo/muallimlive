{
  "translations": [
    {
      "resource_id": 106,
      "text": "Ахь āла: \"Соьга вехьеца хаийтина: \"ЛадуьйгIира /Къуръане/ жинийн цхьана тобано<sup foot_note=114297>1</sup>‚ тIаккха цара элира: \"Баккъалла а, тхуна хезира цхьа тамаше дешар<sup foot_note=114298>2</sup>!"
    },
    {
      "resource_id": 106,
      "text": "Цо (Къуръано) нисво нийсачу новкъа‚ тхо цунах тийшира‚ оха лацанне а лоцур вац тхаш кхиош-кхобуш волчу Делаца цхьа а накъост."
    },
    {
      "resource_id": 106,
      "text": "Баккъалла а, лакхадели тхо кхиош-кхобуш волчу Делан возалла − ца леци Цо зуда-накъост а‚ доьзалхо а."
    },
    {
      "resource_id": 106,
      "text": "Баккъалла а, хили тхан Iовдалниг<sup foot_note=114299>1</sup>олуш Далла тIехь кIорггера харцдерг."
    },
    {
      "resource_id": 106,
      "text": "Тхуна моьттура цкъа а эр дац адамо а‚ жино а Далла тIехь харцдерг."
    },
    {
      "resource_id": 106,
      "text": "Адамийн цхьа божарий<sup foot_note=114300>1</sup>бара ларлуш жинийн божаршца (цаьргара гIо луьйцуш) − цара совбехира уьш тиларца (Делан дозанех бовларца)."
    },
    {
      "resource_id": 106,
      "text": "Баккъалла а, царна моьттура шуна моьттуш хилларг: \"Цкъа а Дала цхьа а денвийр вац\"‚ аьлла."
    },
    {
      "resource_id": 106,
      "text": "/Жинаша элира/: \"Тхо хьакхаделира стиглах‚ тхуна иза карийра нуьцIкъалчу гIаролех‚ цIе тухучу седарчех юьззина."
    },
    {
      "resource_id": 106,
      "text": "Тхо хилира цигахь охьахууш ладогIаран охьахаарна. ЛадугIуш волчунна хIинца карор шена кIело йина Iеш болу цIе туху седа."
    },
    {
      "resource_id": 106,
      "text": "Тхуна хаац‚ вониг лууш ду лаьттахь болчарна я уьш Кхиош-кхобуш волу Дела царна нийса некъ лууш ву."
    },
    {
      "resource_id": 106,
      "text": "Тхох диканаш а ду‚ тхох уьш доцурш а ду‚ тхо хилира тайп-тайпана некъенаш."
    },
    {
      "resource_id": 106,
      "text": "Тхуна хиира: тхуна цкъа а ницкъ кхочур бац Дела (-н омрах довла) лаьттахь а‚ тхуна цкъа а ницкъ кхочур бац девдана кIелхьардовла а."
    },
    {
      "resource_id": 106,
      "text": "Тхуна нийса некъ (Къуръан) хезча‚ тхо Цунах (Делах) тийшира. Ша кхиош-кхобуш волчу шен Делах тешаш верг − кхоьрур вац шен мела эшарх а‚ зулам хиларх а /къа сов даьлла/."
    },
    {
      "resource_id": 106,
      "text": "Баккъалла а, тхох /Далла/ муьт1ахь дерш а ду‚ тхох /бакъдолчух/ дIадирзинарш а ду. Ткъа шаьш /Далла/ муьт1ахь хилларш − дикачунна тIе /нийсачу новкъа/ нисбелла."
    },
    {
      "resource_id": 106,
      "text": "Амма бакъболчу некъах дIабирзинарш − царах хили жоьжахатина ягориг\"."
    },
    {
      "resource_id": 106,
      "text": "Уьш нисбеллехьара /исламан/ новкъа, Оха малор дара царна шортта хи (оьшучу хенахь шортта догIа дойтур дара Оха царна)‚"
    },
    {
      "resource_id": 106,
      "text": "Цуьнца уьш зерхьама. Ша кхиош-кхобуш волу шен Дела хьехорах дIавоьрзуш верг - Цо вохуьйтур ву и лан хала долчу Iазапа чу."
    },
    {
      "resource_id": 106,
      "text": "Баккъалла а, маьждигаш<sup foot_note=114301>1</sup>Делан ду − аш ма кхайкха Делаца цхьа а!"
    },
    {
      "resource_id": 106,
      "text": "Баккъалла а, Делан лай (Мухьаммад) д1ахIоьттича Цуьнга кхойкхуш,<sup foot_note=114302>1</sup>уьш (бусалба джинаш) дисира тIеттIа цунна тIе гулделла /ладогIа лууш/."
    },
    {
      "resource_id": 106,
      "text": "Ахь āла /цу керстанашка, хIай Мухьаммад/: \"Баккъалла а, ас кхойкху со кхиош-кхобуш волчу сан Деле‚ Цуьнца цхьа а накъост ца лоцу ас\"."
    },
    {
      "resource_id": 106,
      "text": "Ахь āла: \"Баккъалла а, со вац сан долахь шуна зен долуш‚ нийса некъ болуш а\"."
    },
    {
      "resource_id": 106,
      "text": "Ахь āла: \"Баккъалла а, со Делах ларор вац цхьаммо а‚ суна карор яц Иза воцург вадан меттиг."
    },
    {
      "resource_id": 106,
      "text": "Делера дерг а‚ Цуьнан элчаналлин дерг а дIакхачор бен /нахе дац суна тIехь/. Далла а‚ Цуьнан элчанна а Iесалла еш верг − баккъалла а, цунна жоьжахатин цIе хир ю‚ уьш цу чохь гуттар лаьтташ."
    },
    {
      "resource_id": 106,
      "text": "Шайна хир ду аьлла ваIда йинарг галц − тIаккха хуур ду царна‚ мила ву вуно ледар гIоьнчий хиларца‚ вуно кIеззиг ницкъ хиларца."
    },
    {
      "resource_id": 106,
      "text": "Ахь āла: \"Суна хаац‚ герга ду и шуна хир ду аьлла ваIда йинарг я со кхиош-кхобуш волчу сан Дала цунна хан тоьхна‚"
    },
    {
      "resource_id": 106,
      "text": "Къайле хуург /ву Иза/‚ Цо ца кхиаво Шен къайленна тIе цхьа а"
    },
    {
      "resource_id": 106,
      "text": "/Ша Далла/ реза хилла элча воцург<sup foot_note=114303>1</sup>. Т1аккха, баккъалла а, Цо лоьлуьйту элчанна  хьалхахула а‚ тIехьахула а /иза джинех а, шайт1анан васвасаллах а Iалашвеш маликийн/ тергаме тоба."
    },
    {
      "resource_id": 106,
      "text": "Шена хаийтан цара (элчанаша) дIакхачийна дуйла шаьш кхиош-кхобуш волчу шайн Делан элчаналла. Цаьргахь дерг кхоччуш хууш ву Иза‚ хIор хIума дагарйина Цо барамца\"."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "72" }
  }
}
