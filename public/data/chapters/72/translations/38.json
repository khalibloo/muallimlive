{
  "translations": [
    {
      "resource_id": 38,
      "text": "Tharoang ka (ya Mohammad) a: Iniilaham rakn a mataan aya! a adn a miyamakin´g a salompok ko manga jinn; na pitharo iran a: ´Mataan! a skami na miyakan´g kami sa kapangadi a pakammsa!"
    },
    {
      "resource_id": 38,
      "text": "Pphakatoro ko ontol, na piyaratiyaya mi skaniyan: Go da dn a izakoto ami ko Kadnan ami a isa bo,"
    },
    {
      "resource_id": 38,
      "text": "Go mataan aya! a Maporo so kabsaran o Kadnan ami: Da kowa sa karoma ago wata;"
    },
    {
      "resource_id": 38,
      "text": "Na mataan aya! a adn a dii tharo a manga mondo rkami, makapantag ko Allah sa minitaralo a kabokhag,"
    },
    {
      "resource_id": 38,
      "text": "Na mataan! a skami na aya tangkap ami ron na da dn a makatharo a manosiya ago jinn makapantag ko Allah sa kabokhag;"
    },
    {
      "resource_id": 38,
      "text": "Na mataan aya! a adn a manga mama ko manga manosiya a phlindong siran ko manga mama ko manga jinn, na kiyawmanan iran siran sa kandarowaka;"
    },
    {
      "resource_id": 38,
      "text": "Na mataan! a siran na aya arangan iran na lagid o arangan iyo a da dn a pagoyagn o Allah ko oriyan o kapatay a isa bo;"
    },
    {
      "resource_id": 38,
      "text": "Na mataan! a skami na miyakasampay ko langit na miyatoon ami skaniyan a miyapno a pphamagipat a manga babagr ago manga kadg;"
    },
    {
      "resource_id": 38,
      "text": "Go mataan! a skami na aya btad ami na pphakaontod kami ron ko manga ontoda makapantag ko kapamakin´g (gowani). Na sa phamamakin´g imanto na phakatoon on sa kadg a pphamagayan;"
    },
    {
      "resource_id": 38,
      "text": "Na mataan! a skami na di ami katawan o ino marata a piyakaantap ko taw ko lopa, antawaa piyakaantapan siran o Kadnan iran sa toroan;"
    },
    {
      "resource_id": 38,
      "text": "Go mataan! a skami na adn a pd rkami a manga bilangataw, go adn a pd rkami a soranga oto: Miyatago kami ko manga okit a mbidabida;"
    },
    {
      "resource_id": 38,
      "text": "Go mataan! a skami na tiyangkd ami a di ami dn malipos so Allah ko lopa, go di ami Ron dn milipos i kapalagoy,"
    },
    {
      "resource_id": 38,
      "text": "Go mataan! a skami na kagiya a man´g ami so toroan, na piyaratiyaya mi skaniyan: Na sadn sa maratiyaya ko Kadnan iyan na di niyan ikalk o ba kakorangi, go oba maaniyaya;"
    },
    {
      "resource_id": 38,
      "text": "Go mataan! a skami na adn a pd rkami a mimbabayorantang, go adn a pd rkami a miyamanilay. Na sadn sa mbayorantang na siran man i miyakathibaba komdg sa ontol."
    },
    {
      "resource_id": 38,
      "text": "Na so pman so miyamanilay na miyabaloy siran a itagon o naraka Jahannam;´"
    },
    {
      "resource_id": 38,
      "text": "(Pitharo o Allah:) \"Na opama ka miyontol siran ko lalan na mataan a ododan Ami siran sa ig a madakl,"
    },
    {
      "resource_id": 38,
      "text": "\"Ka an Ami kiran oto mitpng. Na sa taw a tomalikhod ko tadm ko Kadnan iyan, na pakasoldn Iyan ko siksa a margn."
    },
    {
      "resource_id": 38,
      "text": "\"Na mataan! a so manga masjid na rk o Allah na da a phangangarapani niyo a pd o Allah a isa bo;"
    },
    {
      "resource_id": 38,
      "text": "\"Na mataan aya! a kagiya tomindg so oripn o Allah a pphangangarapan Rkaniyan na mayto siran bo na khabaloy siran on a phliliyawawa.\""
    },
    {
      "resource_id": 38,
      "text": "Tharoang ka (ya Mohammad) a: \"Aya bo a phangangarapanan ko na so Kadnan ko, go da a izakoto akn on a isa bo.\""
    },
    {
      "resource_id": 38,
      "text": "Tharoang ka a: \"Mataan! a sakn na da a mipapaar akn rkano a kabinasa, ago toroan.\""
    },
    {
      "resource_id": 38,
      "text": "Tharoang ka a: \"Mataan! a sakn na da dn a makalinding rakn ko Allah a isa bo, go da dn a khatoon akn a salakaw Rkaniyan a khalindongan;\""
    },
    {
      "resource_id": 38,
      "text": "\"Inonta so kapamakasampay a phoon ko Allah ago so manga pakawit iyan: Na sa taw a sangkaan iyan so Allah ago so sogo Iyan na mataan! a bagian iyan so apoy ko naraka Jahannam; a makakakal siran on sa dayon sa dayon.\""
    },
    {
      "resource_id": 38,
      "text": "Taman sa amay ka kasandngan iran so ididiyandi kiran, na katokawan iran dn o antawaa i malmk i tabanga, go mayto i bilangan."
    },
    {
      "resource_id": 38,
      "text": "Tharoang ka a: \"Di ko katawan o ino marani so ididiyandi rkano, antawaa balowin Skaniyan o Kadnan ko a mathay;\""
    },
    {
      "resource_id": 38,
      "text": "\"Katawan Iyan so migagaib, na da a phayagan Iyan ko igagaib Iyan a isa bo,"
    },
    {
      "resource_id": 38,
      "text": "\"Inonta so taw a miyasoat on a sogo, na mataan aya! a tiyagoan Iyan so kasasangoran iyan ago so katatalikhodan iyan sa pphagipat,"
    },
    {
      "resource_id": 38,
      "text": "\"Ka an Iyan katokawi a sabnar a minisampay ran so manga pakawit o Kadnan iran; go katawan Iyan so zisii kiran, go maiitong Iyan so bilangan o langowan taman.\""
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "72" }
  }
}
