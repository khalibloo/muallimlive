{
  "translations": [
    {
      "resource_id": 48,
      "text": "Säg [Muhammad]: ”Det har uppenbarats för mig att en skara av osynliga väsen fick lyssna till [Koranen], och [att] de sade [till de sina]: 'Vi har lyssnat till en märklig uppläsning,"
    },
    {
      "resource_id": 48,
      "text": "som leder [lyssnaren] till kunskap om rätt och orätt. Vi tror på dess [ord] och vi skall inte sätta gudar vid vår Herres sida."
    },
    {
      "resource_id": 48,
      "text": "Låt Vår Herres namn hållas högt i ära, Han som aldrig haft en ledsagerska vid Sin sida och inte har [avlat] någon son!"
    },
    {
      "resource_id": 48,
      "text": "Den dåraktigaste av oss brukade göra oerhörda [påståenden] om Gud,"
    },
    {
      "resource_id": 48,
      "text": "och förr trodde vi att varken människorna eller de osynliga väsendena skulle yttra lögner om Gud."
    },
    {
      "resource_id": 48,
      "text": "Men det fanns människor som hade för vana att anropa några av de osynliga väsendena om skydd, och kom på så sätt deras högmod att växa,"
    },
    {
      "resource_id": 48,
      "text": "och de trodde, liksom ni har trott, att Gud inte skulle sända någon ytterligare [profet]."
    },
    {
      "resource_id": 48,
      "text": "Vi försökte nå himlen [för att utforska dess hemligheter], men där fann vi mäktiga väktare och flammor av eld;"
    },
    {
      "resource_id": 48,
      "text": "och vi [försökte] komma till de platser där vi brukade lyssna, men den som nu vill lyssna kommer att finna [att] en flamma av eld ligger i beredskap för honom."
    },
    {
      "resource_id": 48,
      "text": "Vi vet inte om de som lever på jorden skall få det onda [på sin lott] eller om deras Herre vill [ge dem] kunskap om rätt och orätt."
    },
    {
      "resource_id": 48,
      "text": "Bland oss finns de som vill göra det rätta och andra som har mindre intresse för det rätta; ja, vi har alltid varit delade i olika grupper."
    },
    {
      "resource_id": 48,
      "text": "Men vi har insett att vi inte kan trotsa Guds [vilja] på jorden och inte heller komma undan den genom att fly."
    },
    {
      "resource_id": 48,
      "text": "Och efter att [nu] ha fått höra om vägledningen, tror vi på den; den som tror på sin Herre behöver inte vara rädd att [hans förtjänster] skall frånkännas honom eller [att han skall få lida annan] orätt."
    },
    {
      "resource_id": 48,
      "text": "Bland oss finns [nu] de som har underkastat sig Guds vilja och de som går det ondas väg. De som har underkastat sig Guds vilja är de som sökte kunskap om rätt och orätt;"
    },
    {
      "resource_id": 48,
      "text": "men de som väljer att gå det ondas väg skall bli bränsle för helvetets [ugnar]!'”"
    },
    {
      "resource_id": 48,
      "text": "OM DE [som förnekar Oss] hade slagit in på den raka vägen, skulle Vi helt visst ha skänkt dem regn i riklig mängd"
    },
    {
      "resource_id": 48,
      "text": "för att pröva deras [villighet att tacka Oss för Våra gåvor]. Och den som vägrar att åkalla sin Herre skall Han utlämna åt ett straff från vilket ingen lindring ges."
    },
    {
      "resource_id": 48,
      "text": "All dyrkan tillkommer Gud; anropa därför ingen vid sidan av Honom!"
    },
    {
      "resource_id": 48,
      "text": "Men när Guds tjänare reser sig för att anropa Honom tränger massorna på [som om de ville övermanna honom]."
    },
    {
      "resource_id": 48,
      "text": "Säg: \"Jag anropar ingen annan än min Herre och jag sätter ingen vid Hans sida.\""
    },
    {
      "resource_id": 48,
      "text": "Säg: \"Jag har ingen makt över er och kan inte vålla er skada; inte heller [kan jag] förmå er att följa den raka vägen.\""
    },
    {
      "resource_id": 48,
      "text": "Säg: \"Ingen kan skydda mig mot Gud och jag kan heller inte finna en tillflykt undan Honom,"
    },
    {
      "resource_id": 48,
      "text": "om [jag] inte förkunnar vad Gud [befaller mig att förkunna] och framför [alla] Hans budskap.\" Och på den som visar olydnad mot Gud och Hans Sändebud väntar helvetets eld och i den skall han [och hans likar] förbli till evig tid."
    },
    {
      "resource_id": 48,
      "text": "När de [som sätter gudar vid Guds sida] till sist får skåda [straffet], som de varnades för; skall de inse vilka som hade det svagaste stödet och var obetydligast till antalet [- de eller de troende]!"
    },
    {
      "resource_id": 48,
      "text": "Säg: \"Jag vet inte om det som har lovats er är nära förestående eller om min Herre skall skjuta upp det.\""
    },
    {
      "resource_id": 48,
      "text": "Han känner det som är dolt för människor, men Han låter ingen få insikt i Sina hemligheter"
    },
    {
      "resource_id": 48,
      "text": "utom det sändebud som Han [utser till detta]. Och då sätter Han ut vakter framför och bakom sändebudet,"
    },
    {
      "resource_id": 48,
      "text": "för att det skall vara uppenbart att [han såväl som de andra sändebuden] har kunnat framföra sin Herres budskap. Allt som berör dem har Han under uppsikt och Han håller räkning på allt [i Sin skapelse]."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "72" }
  }
}
