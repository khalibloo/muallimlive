{
  "translations": [
    {
      "resource_id": 74,
      "text": "Бигӯ: «Ба ман ваҳй шудааст, ки гурӯҳе аз ҷин гӯш андохтанду гуфтанд,- ки мо Қуръоне аҷиб шунидем."
    },
    {
      "resource_id": 74,
      "text": "ба роҳи рост ҳидоят мекунад. Пас мо ба он имон овардем ва ҳаргиз касеро шарики Парвардигорамон намесозем."
    },
    {
      "resource_id": 74,
      "text": "Азамати Парвардигори мо олист. На ҳамсаре гирад, ва на фарзанде дорад."
    },
    {
      "resource_id": 74,
      "text": "Ва бехиради мо дар бораи Худо суханоне ба ноҳақ мегуфт."
    },
    {
      "resource_id": 74,
      "text": "Ва мо мепиндоштем, ки одамиву ҷин дар бораи Худо дурӯғ намегӯянд."
    },
    {
      "resource_id": 74,
      "text": "Ва низ мардоне буданд аз одамиён, ки ба мардоне аз ҷин паноҳ мебурданд ва бар саркашиашон меафзуданд."
    },
    {
      "resource_id": 74,
      "text": "Ҳамчунон ки шумо мепиндоштед, онҳо ҳам мепиндоштанд, ки Худо ҳеҷ касро дубора зинда намесозад."
    },
    {
      "resource_id": 74,
      "text": "Мо ба осмон расидем ва онро пур аз нигаҳбонони қудратманду шиҳобҳо (чароғ, оташак) ёфтем."
    },
    {
      "resource_id": 74,
      "text": "Мо дар он ҷойҳо, ки метавон гӯш андохт, менишастем. Аммо ҳар кӣ акнун (ба) гӯш нишинад, шиҳоберо (оташпораеро) дар камини худ ёбад."
    },
    {
      "resource_id": 74,
      "text": "Аз ин рӯй намедонем, ки оё барои касоне, ки дар рӯи замин ҳастанд, бадӣ тақдир мешавад ё Парвардигорашон мехоҳад ба роҳи росташон бибарад."
    },
    {
      "resource_id": 74,
      "text": "Баъзе аз мо солеҳанд ва баъзе ҷуз он ва мо фирқаҳое гуногунем."
    },
    {
      "resource_id": 74,
      "text": "Мо медонем, ки Худоро дар замин нотавон намекунем ва бо гурехтан' низ нотавонаш насозем."
    },
    {
      "resource_id": 74,
      "text": "Ва чун сухани ҳидоят шунидем, ба он имон овардем. Ва ҳар кӣ ба Парвардигораш имон оварад, на аз нуқсон метарсад ва на аз зулм."
    },
    {
      "resource_id": 74,
      "text": "Ва баъзе аз мо мусалмонанд ва баъзе аз ҳак, дур. Ва онон, ки ислом овардаанд, дар ҷустуҷӯи роҳи рост будаанд."
    },
    {
      "resource_id": 74,
      "text": "Аммо онон, ки аз ҳақ дуранд, ҳезуми ҷаҳаннам хоҳанд буд»."
    },
    {
      "resource_id": 74,
      "text": "Ва агар бар тариқаи рост пойдорӣ кунанд аз обе фаровон ба онҳо менушонем,"
    },
    {
      "resource_id": 74,
      "text": "то онҳоро биёзмоем. Ва ҳар кӣ аз зикри Парвардигораш рӯй гардонад, ӯро ба азобе душвор меандозад,"
    },
    {
      "resource_id": 74,
      "text": "Ва масҷидҳо аз ояи Худост. Ва бо вуҷуди Худои якто касе дигарро ба худоӣ махонед."
    },
    {
      "resource_id": 74,
      "text": "Чун бандаи Худо барои парастиши Ӯ бар пой истод, гирли ӯро гирифтанд."
    },
    {
      "resource_id": 74,
      "text": "Бигӯ: «Танҳо Парвардигорамро ибодат мекунам ва ҳеҷ касро шарики Ӯ намесозам»."
    },
    {
      "resource_id": 74,
      "text": "Бигӯ: «Ман наметавонам ба шумо зиёне бирасонам ё шуморо ба салоҳ оварам»."
    },
    {
      "resource_id": 74,
      "text": "Бигӯ: «Ҳеҷ кас маро аз уқубати Худо паноҳ надиҳад ва ман ғайри Ӯ паноҳгоҳе намеёбам,"
    },
    {
      "resource_id": 74,
      "text": "он чӣ метавонам фақат расондани паёми Ӯ ва анҷом додани рисолатҳои Ӯ аст. Ва ҳар кӣ Худову паёмбарашро нофармонӣ кунад, насиби ӯ оташи ҷаҳаннам аст, ки ҳамеша дар он хоҳад буд,"
    },
    {
      "resource_id": 74,
      "text": "то он гоҳ ки он чиро ба онҳо ваъда дода буданд, бингаранд. Пас хоҳанд донист, чӣ касеро ёрони нотавонтар ва шумори камтар будааст»."
    },
    {
      "resource_id": 74,
      "text": "Бигӯ: «Ман намедонам, ки оё он ваъдае, ки ба шумо додаанд, наздик аст ё Парвардигори ман барои он замоне нисҳодааст?"
    },
    {
      "resource_id": 74,
      "text": "Ӯ донои ғайб аст ва ғайби худро бар ҳеҷ кас ошкор намесозад,"
    },
    {
      "resource_id": 74,
      "text": "магар бар он паёмбаре, ки аз ӯ хушнуд бошад, зеро ки барои нигаҳбонӣ аз ӯ пеши рӯй ва пушти сараш нигаҳбоне қарор медиҳад,"
    },
    {
      "resource_id": 74,
      "text": "то бидонад, ки онҳо паёмҳои Парвардигорашонро расонидаанд ва Худо ба он чӣ дар назди онҳост, иҳота дорад (бо илми худ) ва ҳама чизро ба адад шумор кардааст»."
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "72" }
  }
}
