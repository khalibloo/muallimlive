{
  "translations": [
    {
      "resource_id": 38,
      "text": "Ta, Ha. (so Allah i Matao ko paka-aantapan Iyan on.)"
    },
    {
      "resource_id": 38,
      "text": "Kna a ba aya kinitoronn Ami rka (ya Mohammad) ko Qor´an na angka makandamar,"
    },
    { "resource_id": 38, "text": "Ogaid na ndao ko taw a maalkn (ko Allah)," },
    {
      "resource_id": 38,
      "text": "Initoron a miyakapoon ko miyadn ko lopa ago so manga langit a manga poporo."
    },
    { "resource_id": 38, "text": "So Masalinggagaw a sii ko aras mithakna." },
    {
      "resource_id": 38,
      "text": "Rk Iyan so matatago ko manga langit ago so matatago ko lopa, go so pagltan a dowa oto, go so didalm o lopa."
    },
    {
      "resource_id": 38,
      "text": "Na o pakatanogn ka so katharo, na mataan! a Skaniyan na katawan Iyan so masoln ago so lbi a mapag-uma."
    },
    {
      "resource_id": 38,
      "text": "So Allah! Da a tohan a salakaw Rkaniyan! Rk Iyan so manga ngaran a manga pipiya."
    },
    {
      "resource_id": 38,
      "text": "Ino, miyakatalingoma rka so totholan ko Mosa?"
    },
    {
      "resource_id": 38,
      "text": "Gowani a makaylay sa apoy: Na pitharo iyan ki karoma niyan a: \"Apa kano; ka mataan! a sakn na miyakaylay ako sa apoy; kalokalo kawitan ko skano ron sa barabad, odi na makatoon ako sii ko apoy sa nanao.\""
    },
    {
      "resource_id": 38,
      "text": "Na kagiya a makatalingoma on, na kiyatalowan: \"Hay Mosa!\""
    },
    {
      "resource_id": 38,
      "text": "\"Mataan! a Sakn na Sakn so Kadnan ka! na ndaing ka so dowa a talompa aka: Mataan! a ska na matatago ko balintad a soti a giya Towa;\""
    },
    {
      "resource_id": 38,
      "text": "\"A Sakn na pinili Akn ska: Na pakin´gang ka so ipagilaham (rka).\""
    },
    {
      "resource_id": 38,
      "text": "\"Mataan! a Sakn na Sakn so Allah: Da a tohan a salakaw Rakn: Na simbaa Kong ka, go pamayandgn ka so sambayang sa pananadm Rakn.\""
    },
    {
      "resource_id": 38,
      "text": "\"Mataan! a so bangkit na phakatalingoma marani a pag-umaan Ko skaniyan, ka an mibalas ko oman i isa a ginawa so galbk iyan.\""
    },
    {
      "resource_id": 38,
      "text": "\"Na oba ka on kaalangi o taw a di ron mapaparatiyaya, go inonotan iyan so n´nga iyan, ka mabinasa ka!\""
    },
    {
      "resource_id": 38,
      "text": "\"Na antonaa angkanan a zisii sa kawanan ka, hay Mosa?\""
    },
    {
      "resource_id": 38,
      "text": "Pitharo iyan: \"Giyaya na badas akn a ipphankn akn skaniyan, go ipphangawit akn oto (sa pkhn) o kambing akn, go adn a manga osba ko ron a pd.\""
    },
    {
      "resource_id": 38,
      "text": "Pitharo (o Allah): \"Ithogn ka, hay Mosa!.\""
    },
    {
      "resource_id": 38,
      "text": "Na iniithog iyan, na samawto na skaniyan na nipay, a giindoladola sa magaan."
    },
    {
      "resource_id": 38,
      "text": "Pitharo (o Allah): \"Kowaang ka skaniyan, go di ka khalk: Ka phakandodn Ami bo skaniyan ko btad iyan a paganay: \""
    },
    {
      "resource_id": 38,
      "text": "\"Go soldn ka a limang ka ko kilid ka: ka an makambowat a masindaw, a kna a ba panggal, - tanda pn a salakaw,\" -"
    },
    {
      "resource_id": 38,
      "text": "\"Ka phakaylayn Ami ska ko manga tanda Ami a manga ala.\""
    },
    {
      "resource_id": 38,
      "text": "\"Song ka ko Pir´awn, ka mataan! a skaniyan na miyangakowala.\""
    },
    {
      "resource_id": 38,
      "text": "Pitharo (o Mosa): \"Kadnan ko, pakalowagang Ka rakn so rarb akn,\""
    },
    { "resource_id": 38, "text": "\"Go lbodang Ka rakn so zowaan akn,\"" },
    {
      "resource_id": 38,
      "text": "\"Go pakalowayang Ka so kabigr o dila akn,\""
    },
    { "resource_id": 38, "text": "\"Ka an iran kasaboti so katharo akn:\"" },
    {
      "resource_id": 38,
      "text": "\"Go snggay akong Ka sa wazir a pd ko tonganay akn,\""
    },
    { "resource_id": 38, "text": "\"So Haron, a pagari ko,\"" },
    { "resource_id": 38, "text": "\"Bkhzn Ka skaniyan ko bagr akn,\"" },
    {
      "resource_id": 38,
      "text": "\"Go pakatompokang Ka skaniyan ko galbk akn:\""
    },
    { "resource_id": 38, "text": "\"Kaang kami Rka pphakatasbik sa madakl,\"" },
    { "resource_id": 38, "text": "\"Go an ami Ska katatadmi sa madakl: \"" },
    {
      "resource_id": 38,
      "text": "\"Mataan! a Ska i tatap a phagilay rkami.\""
    },
    {
      "resource_id": 38,
      "text": "Pitharo (o Allah) a: \"Sabnar a inibgay rka so pangning ka, hay Mosa!\""
    },
    {
      "resource_id": 38,
      "text": "\"Na sabnsabnar a inipangalimo Ami ska ko kiyaokitan a salakaw.\""
    },
    {
      "resource_id": 38,
      "text": "\"Gowani a iilaham Ami ki ina aka so iphagilaham:\""
    },
    {
      "resource_id": 38,
      "text": "(Sa pitharoon:) \"Tagoang ka skaniyan (a Mosa) ko kaban, na anodang ka ko lawasayg (a Nayl): Na pimpirn skaniyan o lawasayg (a Nayl) ko thbaan, ka an makowa o ridoay Akn go ridoay niyan: Na tiyagoang Ko ska sa kakasi a phoon Rakn: Go angka mapagoyagoyag sii ko palihara Akn.\""
    },
    {
      "resource_id": 38,
      "text": "\"Gowani a pphlalakaw si babaing ka na gii niyan tharoon: ´O toroi ko skano sa taw a makambaromitan on?´ Na piyakandod Ami ska ki ina aka, ka an makapiya ginawa niyan go an di makamboboko. Na miyamono ka sa taw, na siyabt Ami ska phoon ko rata a ginawa, go piyanpngan Ami ska a manga tpng. Na miyakatarg ka sa miyakapira ragon ko manga taw sa Madiyan; oriyan iyan na miyakaoma ka sa takdir Akn, hay Mosa!\""
    },
    {
      "resource_id": 38,
      "text": "\"Go pinili Akn ska (a siyanaan) o ginawa Ko:\""
    },
    {
      "resource_id": 38,
      "text": "\"Lalakaw ka, ska, go si pagaring ka, rakhs o manga tanda Akn, go di niyo paparina so tadm Rakn.\""
    },
    {
      "resource_id": 38,
      "text": "\"Songkano a dowa ko Pir´awn, mataan! a skaniyan na miyangakowala;\""
    },
    {
      "resource_id": 38,
      "text": "\"Na mbitiyarain iyo skanyan, sa lalag a malinank, ka kalokalo o skaniyan na makapagin´ng ka, odi na malk.\""
    },
    {
      "resource_id": 38,
      "text": "Pitharo iran a dowa: \"Kadnan ami, mataan! a skami na ipkhalk ami i ba kami niyan sakotikaa, odi na magoman a kapphangakowala niyan.\""
    },
    {
      "resource_id": 38,
      "text": "Pitharo (o Allah): \"Di kano khalk: Mataan! a Sakn na babid iyo: Pkhan´g Akn go pkhaylay Akn (so khasowa iyo).\""
    },
    {
      "resource_id": 38,
      "text": "\"Na song kano ron, na tharoa niyo a: ´Mataan! a skami a dowa na sogo o Kadnan ka: Na bokaing ka rkami so manga moriyataw o Israil, go ding ka siran pziksaa: Sabnar a adn a minioma mi rka a tanda, a phoon ko Kadnan ka. Na so kalilintad na sii ko taw a komidg ko toroan´!\""
    },
    {
      "resource_id": 38,
      "text": "\"Mataan! a skami na sabnar a iniilaham rkami a mataan! a so siksa na sii ko taw a tomiyaplis go tomiyalikhod.\""
    },
    {
      "resource_id": 38,
      "text": "Pitharo (o Pir´awn): \"Antawaa i Kadnan iyo hay Mosa?\""
    },
    {
      "resource_id": 38,
      "text": "Pitharo (o Mosa): \"Aya Kadnan ami na so inibgay Niyan ko oman i isa shay´ so iniyadn on, oriyan iyan na pinggonanao Niyan.\""
    },
    {
      "resource_id": 38,
      "text": "Pitharo (o Pir´awn): \"Antonaay miyasowa o manga pagtaw a miyangaoona?\""
    },
    {
      "resource_id": 38,
      "text": "Pitharo (o Mosa): \"So katawi ron na sii ko Kadnan ko, ka matatago ko kitab: Di kharibat so Kadnan ko, go di khalipat,\""
    },
    {
      "resource_id": 38,
      "text": "\"So inisnggay Niyan rkano so lopa a miyakayat, go tiyagoan kano Niyan on sa manga lalan; go piyakatoron Iyan a phoon ko kawang so ig\"; na adn a pphakambowatn Ami sa sabap on a pizoson a mangngto a mbidabida."
    },
    {
      "resource_id": 38,
      "text": "Kang kano (ron) go pagpra niyo (ron) so manga ayam iyo: Mataan! a adn a matatago roo man a titho a manga tanda ko adn a manga gdagda iyan:"
    },
    {
      "resource_id": 38,
      "text": "Inadn Ami skano a phoon ko lopa, go ron Ami skano phakakasoya, go ron Ami skano phakagmawa so khaokitan a salakaw."
    },
    {
      "resource_id": 38,
      "text": "Na sabnsabnar a piyakiilay Ami (ko Pir´awn) so manga tanda Ami sa kalangolangowan iyan, na tomiyaplis go somiyang ka."
    },
    {
      "resource_id": 38,
      "text": "Pitharo (o Pir´awn): \"Ba aya kiyasong ka rkami na ang kaming ka mapakaawa ko lopa Ami sabap ko balik matang ka, hay Mosa?\""
    },
    {
      "resource_id": 38,
      "text": "\"Na mataan! a khawitan Ami ska dn sa balik mata a lagid iyan. Na tndo ka ko lt ami go so lt ka sa kapthalabok, di kami ron ndorat skami go ska (sii ko) darpa a kasosokodan (rktano).\""
    },
    {
      "resource_id": 38,
      "text": "Pitharo (o Mosa): \"Aya kathalabok iyo na so alongan a kalilang, go malimod so manga manosiya ko kiporo o alongan.\""
    },
    {
      "resource_id": 38,
      "text": "Na tomiyalikhod so Pir´awn: Na tinimo iyan so antangan iyan, oriyan iyan na miyakatalingoma."
    },
    {
      "resource_id": 38,
      "text": "Pitharo kiran o Mosa: \"Dowan dowaan kano! Di niyo pagangkoba so Allah sa kabokhag, ka ibinasa Niyan rkano so siksa: Na sabnar a kiyawiswisan so taw a inangkob iyan (so Allah)!\""
    },
    {
      "resource_id": 38,
      "text": "Na piyamagodasaan iran i zowaan iran, ko ndolondolonan iran, go piyagns iran so bitiyara (iran)."
    },
    {
      "resource_id": 38,
      "text": "Pitharo iran a: \"Mataan! a giya dowaya na titho a manga balik mata a kabaya iran a mapakaawa kano iran ko lopa iyo sa misabap ko balik mata iran, go maylang iran so okit iyo a makallbi.\""
    },
    {
      "resource_id": 38,
      "text": "\"Na timoa niyo so antangan iyo, oriyan iyan na talingoma kano a khizisinnday: Na sabnar a miyakadaag sa alongan nai so taw a miyakaombaw.\""
    },
    {
      "resource_id": 38,
      "text": "Pitharo iran: \"Hay Mosa, na ithog ka odi na mabaloy kami a paganay a taw a minithog?\""
    },
    {
      "resource_id": 38,
      "text": "Pitharo iyan: \"Kna, ka ithog kano!\" Na samawto na so manga tali ran go so manga badas iran na aya kaggdaa niyan on phoon ko balik mata iran na mataan! oto a pphamanola!"
    },
    {
      "resource_id": 38,
      "text": "Na kiyagdian sa sii bo ko ginawa niyan sa kalk so Mosa."
    },
    {
      "resource_id": 38,
      "text": "Pitharo Ami: \"Di ka pkhalk, mataan! a ska na ska i maporo: \""
    },
    {
      "resource_id": 38,
      "text": "\"Na ithogn ka so zisii ko kawanan ka: ka an iyan malolok so biyaloy ran; mataan! a so biyaloy iran na limpangan o balik mata: Na di phakadaag so balik mata, apiya anda lomiyabo.\""
    },
    {
      "resource_id": 38,
      "text": "Na miyamangi omng so manga balik mata sa khipakasosodiod: Pitharo iran: \"Piyaratiyaya mi so Kadnan o Haron ago so Mosa.\""
    },
    {
      "resource_id": 38,
      "text": "Pitharo (o Pir´awn): \"Ino niyo pharatiyayaa skaniyan a da akn skano pn kaydini? Mataan! a skaniyan i titho a goro niyo, a so miyangndao rkano ko balik mata! Na mataan! a pamotolan ko dn so manga lima niyo go so manga ai niyo sa di magonod, go mataan! a solaan ko skano dn ko manga kayo a korma: Go mataan! a katokawan iyo dn, o antawaa rkami i lbi a sangat i siksa, go lbi a kakal!\""
    },
    {
      "resource_id": 38,
      "text": "Pitharo iran: \"Di ami ska dn iplawan ko miyakaoma rkami a manga rarayag a karina, ago so miyadn rkami. Na nggolalann ka i ipnggolalan ka: Siing ka bo mipngolalan sangkai a kawyagoyag ko doniya.\""
    },
    {
      "resource_id": 38,
      "text": "\"Mataan! a skami, na piyaratiyaya mi so Kadnan ami: Ka oba Niyan rkami napiya so manga kasalaan ami, go so initgl ka rkami skaniyan a balik mata: Na so Allah i lbi a mapiya, go lbi a tatap.\""
    },
    {
      "resource_id": 38,
      "text": "Mataan aya! a sadn sa taw a makatalingoma ko Kadnan iyan a baradosa, - na mataan! a bagian iyan so naraka Jahannam: Di roo phatay go di khaoyag (sa kawyag a mapiya)."
    },
    {
      "resource_id": 38,
      "text": "Na sadn sa makatalingoma Rkaniyan a mapaparatiyaya a sabnar a pinggalbk iyan so manga pipiya, - na siran man i khibagian ko manga daradat a manga poporo,"
    },
    {
      "resource_id": 38,
      "text": "Manga sorga a tatap, a phamangondas ko kababaan iyan, so manga lawasayg: Makakakal siran roo: Na giyoto man i balas ko taw a mizoti."
    },
    {
      "resource_id": 38,
      "text": "Na sabnsabnar a iniilaham Ami ko Mosa a: \"Panglmn ka so manga oripn Ko, na mbaaln ka siran sa lalan ko kalodan a mamara, di ka khawan i ba kano raota, go di ka khalk.\""
    },
    {
      "resource_id": 38,
      "text": "Na tiyondog siran o Pir´awn rakhs o manga tantara iyan, na minitanggob kiran so kalodan so nganin a minitanggob kiran."
    },
    {
      "resource_id": 38,
      "text": "Na miyadadag o Pir´awn so pagtaw niyan, go da niyan matoro."
    },
    {
      "resource_id": 38,
      "text": "Hay manga moriyataw o Israil, sabnar a siyabt Ami skano ko ridoay niyo, go iniphasada Ami skano ko kilid o palaw sakawanan, go initoron Ami rkano so Manna, go so (papanok a) Salwa:"
    },
    {
      "resource_id": 38,
      "text": "(Pitharo Ami:) \"Kang kano ko manga pipiya ko nganin a inipagpr Ami rkano, go di kano ron phmalawani, ka matangkd rkano so rarangit Akn: Na sadn sa matangkd on so rarangit Akn na sabnar a mabinasa!\""
    },
    {
      "resource_id": 38,
      "text": "\"Na mataan! a Sakn na titho a Manapi ko taw a mithawbat, go miyamaratiyaya, go minggalbk sa mapiya, - oriyan iyan na komidg ko ontol.\""
    },
    {
      "resource_id": 38,
      "text": "\"Na antonaa i minipagalokalok ka (sa kiya onaing ka) ko pagtawng ka, hay Mosa?\""
    },
    {
      "resource_id": 38,
      "text": "Pitharo iyan: \"Siran na kataya siran sii ko talikhodan ko (a matotondog ako iran): Na miyagalokalok ako rka Kadnan ko, ka obang Ka kasoatn.\""
    },
    {
      "resource_id": 38,
      "text": "Pitharo (o Allah): \"Na mataan! a Skami na tiniyoba Ami so pagtawng ka ko oriyan ka (ko kiyablagang ka kiran): Ka diyadag siran o Samiri.\""
    },
    {
      "resource_id": 38,
      "text": "Na mimbalingan so Mosa ko pagtaw niyan a pkhararangitan a makamboboko. Pitharo iyan: \"Hay pagtaw akn, ba kano da diyandii o Kadnan iyo sa diyandi a mapiya? Ba rkano miyathay so masa? Antawaa ba niyo kabaya a matangkd rkano so rarangit a phoon ko Kadnan iyo, sa kiyandorat iyo ko diyandi akn?\""
    },
    {
      "resource_id": 38,
      "text": "Pitharo iran: \"Kna a ba kami mindorat ko diyandii ka, sa ba sabap ko kapaar ami: Na ogaid na piyakaawid kami sa manga ppnd phoon ko imbolawan o pagtaw, na inipangithog ami oto (ko apoy), ka lagid oto a kiyaithog o Samiri.\""
    },
    {
      "resource_id": 38,
      "text": "\"A inigmaw niyan kiran a mayto a sapi a lawas iyan, a phag-nga na pitharo iran a: Katii so tohan iyo, go tohan o Mosa, na miyalipat!\""
    },
    {
      "resource_id": 38,
      "text": "Ba iran di khaylay a da a khismbag iyan kiran a katharo, go da a mipapaar iyan kiran a morala odi na ompiya?"
    },
    {
      "resource_id": 38,
      "text": "Na sabnsabnar a pitharo kiran o Haron gowani a: \"Hay pagtaw akn! giyabo a kinitpngn rkano ron: Ka mataan! a aya Kadnan iyo na so (Allah a) Masalinggagaw: Na onoti ako niyo go onoti niyo so sogoan ko.\""
    },
    {
      "resource_id": 38,
      "text": "Pitharo iran: \"Di ami dn itharg a karrtki ami ron somimba, taman sa di makabaling rkami so Mosa.\""
    },
    {
      "resource_id": 38,
      "text": "Pitharo (o Mosa): \"Hay Haron! antonaa i miyakarn rka, gowani a maylaing ka siran a miyadadag siran.\""
    },
    {
      "resource_id": 38,
      "text": "\"Sa dang ka rakn kawnoti? Inong ka zoranga so sogoan ko?\""
    },
    {
      "resource_id": 38,
      "text": "Pitharo Haron: \"Hay wata i ina, ding ka nggandra so sompa akn go giya olo akn. Mataan! a sakn na inikalk akn o bang ka matharo a: Inomparik ka so manga moriyataw o Israil, go dang ka kanayawi so lalag akn!\""
    },
    {
      "resource_id": 38,
      "text": "Pitharo (o Mosa): \"Antonaa i siyowa aka, hay Samiri?\""
    },
    {
      "resource_id": 38,
      "text": "Pitharo iyan a: \"Miyailay akn so da iran maylay skaniyan: Na komims ako sa sakms ko lakaw o sogo, na iniithog akn on: Na giyoto i inibarayat rakn o ginawa ko.\""
    },
    {
      "resource_id": 38,
      "text": "Pitharo (o Mosa): \"Na awa ka. Na mataan! a rk ka ko kawyagoyag so giing ka katharoa sa: ´Da a kazkhoay´; go mataan! a adn a rk ka a diyandi a di ka on dn makandorat: Na ilayang ka so tohan ka, a so tiyatap ka a kapzimba angka on: Mataan! a thotongn Ami dn skaniyan oriyan iyan na mataan! a ikayambr Ami dn skaniyan ko kalodan sa titho a kakayambr!\""
    },
    {
      "resource_id": 38,
      "text": "Aya bo a tohan iyo na so Allah: So da a tohan a salakaw Rkaniyan: Rangkom Iyan a katao so langowan taman."
    },
    {
      "resource_id": 38,
      "text": "Lagid aya a kapphanothola Mi rka ko sabaad ko manga thotholan ko andang a miyaona a: Sabnar a bigan Ami ska phoon ko hadapan Ami sa pananadm."
    },
    {
      "resource_id": 38,
      "text": "Sadn sa tomalikhod on, na mataan! a skaniyan na phakaawid ko alongan a qiyamah sa mapnd;"
    },
    {
      "resource_id": 38,
      "text": "Makakakal siran on: Na miyakaratarata a bagian iran ko alongan a qiyamah a awid,"
    },
    {
      "resource_id": 38,
      "text": "Sii ko alongan a iyopn so sanggakala: Na limodn Ami so manga baradosa, sa alongan oto a khikabobota."
    },
    {
      "resource_id": 38,
      "text": "Na mipphamagtonga iran ko ndolondolonan iran a: \"Da a minitarg iyo a rowar ko sopolo (gawii);\""
    },
    {
      "resource_id": 38,
      "text": "Skami i Matao ko gi iran tharoon: ko masa a gii tharoon o makaoontol kiran i pamikiran a: \"Da a kiyapakatarg iyo a rawar ko salongan!\""
    },
    {
      "resource_id": 38,
      "text": "Na ipagiza iran rka so manga palaw: Na tharoang ka a: \"Ikhayontong skaniyan o Kadnan ko sa samporna a ka kayontong;\""
    },
    {
      "resource_id": 38,
      "text": "\"Na ibagak Iyan (so lopa) a pantar a mammnas;\""
    },
    {
      "resource_id": 38,
      "text": "\"A da a khaylaing ka on a mallna, go da a mibobobong.\""
    },
    {
      "resource_id": 38,
      "text": "Sa alongan oto na khaonotan iran so pphananawag: Sa da a kakhorikori on: Na mapnt so manga sowara ko (Allah a) Masalinggagaw: Na da a khan´g ka a rowar sa dalpk."
    },
    {
      "resource_id": 38,
      "text": "Sa alongan oto na di phakanggay a gona so kapangongogopan inonta so taw a inidinan skaniyan o (Allah a) Masalinggagaw, go miyasoat on sa katharo."
    },
    {
      "resource_id": 38,
      "text": "Katawan Iyan so kasasangoran iran go so katatalikhodan iran: Go di iran khaszb Skaniyan a katao."
    },
    {
      "resource_id": 38,
      "text": "Na makapangalimbabaan so manga paras ko (Allah a) oyagoyag, a thatandingan: Na sabnar a kiyawiswisan so taw a miyakaawid sa kandarowaka."
    },
    {
      "resource_id": 38,
      "text": "Na sadn sa taw a nggalbk ko manga pipiya, a skaniyan na mapaparatiyaya, na di mawan sa ba kasalimboti go ba kakorangi (so amal iyan a mapiya)."
    },
    {
      "resource_id": 38,
      "text": "Na lagid aya a kinitoronn Ami rkaniyan a Qor´an a basa Arab, go phisalinsalin Ami magosay ko sold iyan so pangangalk, ka an siran makapananggila, odi na makabago kiran sa ndao."
    },
    {
      "resource_id": 38,
      "text": "Na Maporo so Allah, a Phapaar, a Bnar! Na ding ka pnggagaani (ya Mohammad) so Qor´an ko dapn kapopos o kipzampayn rka on, na tharoang ka: \"Kadnan ko, omani akong Ka sa katao.\""
    },
    {
      "resource_id": 38,
      "text": "Na sabnsabnar a diniyandian Ami so Adam, gowani, na miyalipat: Go da a miyatoon Ami ron a kattkhs."
    },
    {
      "resource_id": 38,
      "text": "Na gowani na pitharo Ami ko manga malaikat: \"Pangalimbabaang kano ko Adam\", na miyangalimbabaan siran, inonta so iblis: Ka somiyangka."
    },
    {
      "resource_id": 38,
      "text": "Na pitharo Ami: \"Hay Adam, mataan! a giyaya na ridowaing ka, go si karomang ka: Na oba kano niyan mapakaawa ko sorga, ka marasay ka.\""
    },
    {
      "resource_id": 38,
      "text": "\"Mataan! a rk ka a ding ka roo ka khaor go di ka khatalandiyang,\""
    },
    {
      "resource_id": 38,
      "text": "\"Go mataan! a ska na di ka roo mawaw, go di ka rantian a alongan.\""
    },
    {
      "resource_id": 38,
      "text": "Na piyangonsi skaniyan o shaytan: Pitharo iyan: \"Hay Adam, ba ko rka thoroon so kayo a katatap, go kapaar a di khada?\""
    },
    {
      "resource_id": 38,
      "text": "Na komiyan siran on, na miyapayag kiran so awrat iran: Go aya miyataad iran, na giya kapphanangkiri iran, ko raon sa sorga a minisapng iran ko awrat iran; na siyorang o Adam so Kadnan iyan, na miyaribat."
    },
    {
      "resource_id": 38,
      "text": "Oriyan iyan na pinili skaniyan o Kadnan Iyan: Na piyakatawbat Iyan, go tiyoro Iyan."
    },
    {
      "resource_id": 38,
      "text": "Pitharo Iyan a: \"Tpad kano, phoon rkaniyan (a sorga) langon, so sabaad rkano na ridoay o sabaad: Amay ka adn a makatalingoma rkano a phoon Rakn a toroan, na sadn sa monot ko toroan Ko, na di madadag, go di marasay.\""
    },
    {
      "resource_id": 38,
      "text": "\"Na sadn sa tomalikhod ko tadm Rakn, na mataan! a adn a rk iyan a kawyagoyag a masimpit, go witn Ami skaniyan ko kalilimod ko alongan a qiyamah a bota.\""
    },
    {
      "resource_id": 38,
      "text": "Tharoon iyan: \"Kadnan ko! antonaa i sabap a kiyawitang Ka rakn ko kalilimod a bota ko, a sabnar a miyabaloy ako a pphakaylay (sii sa doniya)?\""
    },
    {
      "resource_id": 38,
      "text": "Tharoon (o Allah) a: \"Lagid anan, a miyakatalingoma rka so manga ayat Ami, na piyakalipatan ka oto: Na lagid anan, a sa alongan nai, na plipatang ka.\""
    },
    {
      "resource_id": 38,
      "text": "Go lagid aya a kambalasi Ami ko taw a mimalawani go da niyan paratiyayaa so manga ayat o Kadnan iyan: Na mataan! a so siksa ko akhirat i lbi a sangat go kakal."
    },
    {
      "resource_id": 38,
      "text": "Ino kiran da makanggonanao so madakl a bininasa Ami ko miyaonaan iran a pd ko manga pagtaw (a miyangaoona), a pphakalalakaw siran ko piyamagingdan iran? Mataan! a adn a matatago roo man a titho a manga tanda ko adn a manga gdagda iyan."
    },
    {
      "resource_id": 38,
      "text": "Na o da so katharo a miyaona a phoon ko Kadnan ka, mataan! a khabaloy (so siksa) a tatap, go so taalik a miyapnto."
    },
    {
      "resource_id": 38,
      "text": "Na tigrang ka so gi iran katharo: Go pthasbikn ka so podi ko Kadnan ka, ko dapn so kasbang o alongan, go so dapn so kasdp iyan; go so sabaad ko manga oras ko gagawii, na pthasbik ka, go so manga kilid o kadawndaw: Ka angka masoat."
    },
    {
      "resource_id": 38,
      "text": "Na ding ka phakasagata so (kaylay o) dowa matang ka ko piyakisawitan Ami kiran oto a pizoson a parayasan ko kawyagoyag ko doniya, ka ipthpng Ami kiran oto: Na so riskhi o Kadnan ka (ko sorga) i mapiya, go tatap."
    },
    {
      "resource_id": 38,
      "text": "Na sogoon ka ko taalok rka so sambayang, go phantang ka sii Rkaniyan. Di Kami rka phangni sa pagpr: Skami i pphagpr rka. Na so khabolosan (a mapiya) na bagian o manananggila."
    },
    {
      "resource_id": 38,
      "text": "Na pitharo iran a: \"Ino a da a khitalingoma niyan rktano a tanda a phoon ko Kadnan iyan. Badaa miyakatalingoma kiran a karina a so matatago ko manga kitab a paganay?\""
    },
    {
      "resource_id": 38,
      "text": "Na opama ka mataan! a inibinasa Mi kiran so siksa ko onaan aya, na ptharoon iran dn: \"Kadnan ami, ino kaming Ka da sogoi sa sogo, ka an ami kawnoti so manga ayat Ka ko da ami pn kapakayto ago kahina.\""
    },
    {
      "resource_id": 38,
      "text": "Tharoang ka a: \"Oman i isa na nomanayaw: Na nayaw kano, ka katokawan iyo bo o antawaa i khimangark ko lalan a ontol, go sa miyakatoman.\""
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "20" }
  }
}
