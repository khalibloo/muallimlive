{
  "translations": [
    { "resource_id": 782, "text": "Ta, Ha." },
    {
      "resource_id": 782,
      "text": "Noi nu ţi‑am pogorât Coranul pentru ca tu să fii nefericit,<sup foot_note=200668>1</sup>"
    },
    {
      "resource_id": 782,
      "text": "Ci ca o vestire pentru acela care se teme [de Allah],"
    },
    {
      "resource_id": 782,
      "text": "[Şi ca] o revelaţie de la Acela care a creat pământul şi cerurile cele înalte."
    },
    { "resource_id": 782, "text": "Cel Milostiv care s‑a aşezat pe Tron," },
    {
      "resource_id": 782,
      "text": "Ale Lui sunt cele din ceruri şi cele de pre pământ, precum şi cele care se află între cele două şi sub ţărână.<sup foot_note=200669>1</sup>"
    },
    {
      "resource_id": 782,
      "text": "Şi dacă tu rosteşti vorbele cu glas tare, El ştie, [neîndoielnic], taina şi ceea ce este chiar şi mai ascuns<sup foot_note=200670>1</sup>."
    },
    {
      "resource_id": 782,
      "text": "Allah! Nu există altă divinitate în afară de El! Ale Lui sunt numele cele mai frumoase<sup foot_note=200671>1</sup>!"
    },
    { "resource_id": 782, "text": "Oare ai aflat tu istoria lui Moise?" },
    {
      "resource_id": 782,
      "text": "Când a văzut el un foc şi a zis către familia lui: „Rămâneţi [aici]! Eu văd un foc! Poate că o să vă aduc un tăciune de la el sau voi afla la foc călăuzire!”."
    },
    {
      "resource_id": 782,
      "text": "Şi când a ajuns la el<sup foot_note=200672>1</sup>, a fost el strigat: „O, Moise!"
    },
    {
      "resource_id": 782,
      "text": "Eu sunt Stăpânul tău! Scoate‑ţi încălţările tale, căci tu te afli în valea cea sfântă, Tuwa!"
    },
    {
      "resource_id": 782,
      "text": "Eu te‑am ales<sup foot_note=200673>1</sup>, deci ascultă la ceea ce ţi se revelează!"
    },
    {
      "resource_id": 782,
      "text": "Eu sunt Allah şi nu există altă divinitatea în afară de Mine! Aşadar, venerează‑Mă<sup foot_note=200674>1</sup> şi împlineşte Rugăciunea [As‑Salat], pentru pomenirea Mea<sup foot_note=200675>2</sup>!"
    },
    {
      "resource_id": 782,
      "text": "Ceasul va sosi – de‑abia îl mai ţin ascuns – pentru ca fiecare suflet să fie răsplătit după cum se osteneşte!"
    },
    {
      "resource_id": 782,
      "text": "Şi să nu te abată de la el<sup foot_note=200676>1</sup> acela care nu crede în el şi urmează poftei sale, pentru ca să nu pieri!"
    },
    {
      "resource_id": 782,
      "text": "Dar ce este aceea din [mâna ta] dreaptă, Moise?”"
    },
    {
      "resource_id": 782,
      "text": "A răspuns el<sup foot_note=200677>1</sup>: „Acesta este toiagul meu, pe care mă sprijin şi cu care scutur frunze pentru oile mele şi de la care mai am şi alte foloase”."
    },
    {
      "resource_id": 782,
      "text": "A zis<sup foot_note=200678>1</sup>: „Aruncă‑l, Moise!”"
    },
    {
      "resource_id": 782,
      "text": "L‑a aruncat şi iată‑l [preschimbat într‑] un şarpe ce se târa."
    },
    {
      "resource_id": 782,
      "text": "A zis<sup foot_note=200679>1</sup>: „Ia‑l, fără să te temi, căci Noi îl vom readuce la prima sa stare!<sup foot_note=200680>2</sup>"
    },
    {
      "resource_id": 782,
      "text": "Şi strânge mâna ta la subsuoară! Ea va ieşi albă, fără nici o vătămare – o altă minune,"
    },
    {
      "resource_id": 782,
      "text": "Pentru ca să‑ţi arătăm [şi altele] din minunile Noastre cele mai mari!"
    },
    {
      "resource_id": 782,
      "text": "Şi purcede tu către Faraon,<sup foot_note=200681>1</sup> căci el întrece orice măsură!”"
    },
    {
      "resource_id": 782,
      "text": "A zis<sup foot_note=200682>1</sup>: „Doamne, deschide‑mi mie pieptul<sup foot_note=200683>2</sup>"
    },
    {
      "resource_id": 782,
      "text": "Şi uşurează‑mi mie lucrul [ce trebuie să‑l împlinesc]"
    },
    {
      "resource_id": 782,
      "text": "Şi dezleagă‑mi nodul limbii mele<sup foot_note=200684>1</sup>,"
    },
    { "resource_id": 782, "text": "Pentru ca ei să priceapă vorbele mele!" },
    {
      "resource_id": 782,
      "text": "Şi dă‑mi mie un sfetnic din familia mea<sup foot_note=200685>1</sup>,"
    },
    { "resource_id": 782, "text": "Pe Aaron, fratele meu," },
    { "resource_id": 782, "text": "Sporind prin el forţa mea" },
    {
      "resource_id": 782,
      "text": "Şi fă‑l pe el părtaş la lucrul meu<sup foot_note=200686>1</sup>,"
    },
    { "resource_id": 782, "text": "Pentru ca noi să Te lăudăm mereu" },
    { "resource_id": 782, "text": "Şi să Te pomenim mereu!" },
    {
      "resource_id": 782,
      "text": "Iar Tu întotdeauna ne‑ai văzut pe noi, [ştiind astfel tot ceea ce noi facem]<sup foot_note=200687>1</sup>!”"
    },
    {
      "resource_id": 782,
      "text": "A zis<sup foot_note=200688>1</sup>: „Cererea ta a fost împlinită, Moise!"
    },
    {
      "resource_id": 782,
      "text": "Şi Noi ţi‑am mai dăruit graţia Noastră şi altă dată,"
    },
    {
      "resource_id": 782,
      "text": "Când i‑am revelat mamei tale ceea ce a fost revelat:"
    },
    {
      "resource_id": 782,
      "text": "„Aşează‑l pe el într‑un sicriaş şi aruncă‑l pe el în valuri, pentru ca apoi apa fluviului să‑l arunce la mal, de unde îl va lua un duşman al Meu şi duşman al lui!” Şi am pogorât asupra ta dragostea Mea [şi să fi iubit şi de ceilalţi], pentru ca tu să fii crescut sub ochii Mei.<sup foot_note=200689>1</sup>"
    },
    {
      "resource_id": 782,
      "text": "Şi iată cum sora ta mergea, [urmându‑te], şi a zis ea: „Să vă arăt eu pe cineva care să‑l întreţină<sup foot_note=200690>1</sup> şi să‑l crească?” Şi te‑am înapoiat Noi mamei tale, pentru ca ea să se bucure şi să nu mai fie mâhnită! [Şi atunci când] ai ucis un suflet,<sup foot_note=200691>2</sup> Noi te‑am mântuit de întristare. Şi te‑am încercat Noi în fel şi chip. Apoi tu ai rămas ani în şir printre neamul din Madyan<sup foot_note=200692>3</sup>. Apoi ai venit [aici], aşa cum a fost orânduiala, Moise!"
    },
    {
      "resource_id": 782,
      "text": "Şi te‑am ales Eu pentru [slujirea] Mea.<sup foot_note=200693>1</sup>"
    },
    {
      "resource_id": 782,
      "text": "Pleacă tu împreună cu fratele tău, cu minunile Mele, şi să nu încetaţi să Mă pomeniţi pe Mine!"
    },
    {
      "resource_id": 782,
      "text": "Duceţi‑vă la Faraon,<sup foot_note=200694>1</sup> căci el a întrecut orice măsură!"
    },
    {
      "resource_id": 782,
      "text": "Şi spuneţi‑i lui vorbe blânde! Poate că el îşi va aduce aminte sau se va teme<sup foot_note=200695>1</sup>!”"
    },
    {
      "resource_id": 782,
      "text": "Au zis ei<sup foot_note=200696>1</sup>: „Doamne, ne e frică să nu ne pedepsească degrabă şi să nu întreacă măsura<sup foot_note=200697>2</sup>”."
    },
    {
      "resource_id": 782,
      "text": "A zis<sup foot_note=200698>1</sup>: „Nu vă fie frică! Eu sunt lângă voi. Aud şi văd."
    },
    {
      "resource_id": 782,
      "text": "Deci mergeţi la el şi ziceţi: „Noi suntem solii Domnului tău. Trimite‑i pe fiii lui Israel împreună cu noi şi nu‑i mai chinui!<sup foot_note=200699>1</sup> Venim la tine cu un semn de la Domnul tău. Pacea asupra aceluia care urmează calea cea dreaptă!"
    },
    {
      "resource_id": 782,
      "text": "Ni s‑a revelat nouă că osânda este pentru acela care tăgăduieşte credinţa şi îi întoarce spatele”!"
    },
    {
      "resource_id": 782,
      "text": "Atunci a zis<sup foot_note=200700>1</sup>: „Şi cine este Domnul vostru, Moise?”"
    },
    {
      "resource_id": 782,
      "text": "I‑a răspuns el<sup foot_note=200701>1</sup>: „Domnul nostru este acela care a dat fiecăruia firea sa şi apoi l‑a călăuzit<sup foot_note=200702>2</sup>”."
    },
    {
      "resource_id": 782,
      "text": "Atunci l‑a întrebat<sup foot_note=200703>1</sup>: „Şi ce spui despre neamurile cele vechi?”"
    },
    {
      "resource_id": 782,
      "text": "I‑a răspuns<sup foot_note=200704>1</sup>: „Ştiinţa despre ele se află la Domnul meu într‑o carte<sup foot_note=200705>2</sup>. Domnul meu nu greşeşte şi nu uită."
    },
    {
      "resource_id": 782,
      "text": "El este acela care v‑a făcut pământul ca leagăn<sup foot_note=200706>1</sup> şi v‑a făcut vouă pe el drumuri şi a pogorât apa din cer.” Şi prin ea am făcut să răsară soiuri de felurite plante."
    },
    {
      "resource_id": 782,
      "text": "Mâncaţi şi lăsaţi să pască vitele voastre<sup foot_note=200707>1</sup>! Întru aceasta sunt semne pentru cei dăruiţi cu minte."
    },
    {
      "resource_id": 782,
      "text": "Din el<sup foot_note=200708>1</sup> v‑am creat<sup foot_note=200709>2</sup>, în el vă vom întoarce şi din el vă vom scoate încă o dată”."
    },
    {
      "resource_id": 782,
      "text": "Şi i‑am arătat Noi<sup foot_note=200710>1</sup> toate semnele Noastre, însă el le‑a tăgăduit şi nu a voit [să creadă]<sup foot_note=200711>2</sup>."
    },
    {
      "resource_id": 782,
      "text": "Şi a zis el<sup foot_note=200712>1</sup>: „Ai venit la noi ca să ne scoţi din pământul nostru cu vrăjile tale, Moise!"
    },
    {
      "resource_id": 782,
      "text": "Îţi vom aduce şi noi vrăji asemenea lor. Deci hotărăşte între noi şi tine o întâlnire de la care să nu lipsim nici noi, nici tu, într‑un loc convenabil!”"
    },
    {
      "resource_id": 782,
      "text": "A zis<sup foot_note=200713>1</sup>: „Întâlnirea cu voi va fi în ziua de sărbătoare şi lumea să se adune dimineaţa!”"
    },
    {
      "resource_id": 782,
      "text": "Şi a plecat Faraon, a adunat vicleşugul său<sup foot_note=200714>1</sup> şi apoi s‑a întors [la întâlnire]."
    },
    {
      "resource_id": 782,
      "text": "Le‑a zis Moise: „Vai vouă! Nu născociţi minciună împotriva lui Allah, căci vă va nimici cu pedeapsa Lui! Iar aceia care vor născoci, vor pierde!”"
    },
    {
      "resource_id": 782,
      "text": "Şi au discutat ei între ei<sup foot_note=200715>1</sup> despre lucrul lor, dar au ţinut aceasta într‑ascuns."
    },
    {
      "resource_id": 782,
      "text": "Apoi au zis ei<sup foot_note=200716>1</sup>: „Aceştia sunt doi vrăjitori care voiesc să vă alunge din pământul vostru cu farmecele lor şi să vă ia rânduiala voastră cea desăvârşită."
    },
    {
      "resource_id": 782,
      "text": "Adunaţi‑vă, aşadar, vicleşugul vostru şi veniţi într‑un singur rând, căci astăzi va izbândi acela care va fi deasupra!”"
    },
    {
      "resource_id": 782,
      "text": "Apoi au zis<sup foot_note=200717>1</sup>: „O, Moise, arunci tu [primul, toiagul tău] sau vom fi noi primii care aruncă?”"
    },
    {
      "resource_id": 782,
      "text": "El<sup foot_note=200718>1</sup> a zis: „Ba aruncaţi voi!” Şi i s‑a părut lui că funiile şi toiegele lor<sup foot_note=200719>2</sup> se târăsc în urma vrăjii lor."
    },
    {
      "resource_id": 782,
      "text": "Şi Moise a simţit oarecare teamă în sufletul său."
    },
    {
      "resource_id": 782,
      "text": "Atunci i‑am zis Noi: „Nu te teme, căci tu vei fi deasupra!"
    },
    {
      "resource_id": 782,
      "text": "Aruncă ce ai în dreapta ta şi aceasta va înghiţi ce au făcut ei, căci ei au făcut doar vicleşug de vrăjitor, iar vrăjitorul nu va izbândi, oriunde ar fi el!”."
    },
    {
      "resource_id": 782,
      "text": "Şi vrăjitorii s‑au aruncat, prosternându‑se, şi au zis: „Noi credem în Domnul lui Aaron şi Moise!”."
    },
    {
      "resource_id": 782,
      "text": "A zis<sup foot_note=200720>1</sup>: „Credeţi în el înainte ca eu să vă îngădui? El este mai marele vostru, care v‑a învăţat vrăjitoria! Eu vă voi tăia mâinile şi picioarele voastre în cruciş şi vă voi răstigni de trunchiurile palmierilor şi astfel veţi şti voi care dintre noi este mai aspru şi mai statornic în chin!”"
    },
    {
      "resource_id": 782,
      "text": "Au zis ei: „Noi nu te putem ţine mai presus<sup foot_note=200721>1</sup> decât dovezile limpezi care ne‑au venit<sup foot_note=200722>2</sup> şi decât Cel care ne‑a creat! Hotărăşte ceea ce vrei să hotărăşti, dar tu nu vei hotărî decât în această viaţă a lumii!"
    },
    {
      "resource_id": 782,
      "text": "Noi credem în Domnul nostru, pentru ca El să ne ierte păcatele noastre şi vrăjitoria la care ne‑ai nevoit!” Iar Allah este mai bun [la răsplată] şi mai statornic [la pedeapsă]."
    },
    {
      "resource_id": 782,
      "text": "Cel ce vine nelegiuit la Domnul său, acela va avea parte de Gheena, în care el nici nu va muri, dar nici nu va trăi."
    },
    {
      "resource_id": 782,
      "text": "Iar aceia care vin la El credincioşi şi care au săvârşit fapte bune, aceia vor avea treptele cele mai înalte,"
    },
    {
      "resource_id": 782,
      "text": "Grădinile Edenului, pe sub care curg pâraie. Veşnic vor avea ei sălaş în ele, căci aceasta este răsplata acelora care s‑au curăţit<sup foot_note=200723>1</sup>”."
    },
    {
      "resource_id": 782,
      "text": "I‑am revelat Noi lui Moise: „Purcede noaptea cu robii Mei şi croieşte‑le lor un drum uscat prin mare! Nu‑ţi fie teamă că vei fi ajuns din urmă<sup foot_note=200724>1</sup> şi nu‑ţi fie frică!”"
    },
    {
      "resource_id": 782,
      "text": "Şi a pornit Faraon pe urma lor cu oştenii săi, dar marea i‑a cuprins pe ei şi i‑a acoperit cu totul."
    },
    {
      "resource_id": 782,
      "text": "Însă Faraon a dus poporul său în rătăcire<sup foot_note=200725>1</sup> şi nu l‑a călăuzit pe drumul cel bun."
    },
    {
      "resource_id": 782,
      "text": "O, fii ai lui Israel, Noi v‑am mântuit de vrăjmaşul vostru<sup foot_note=200726>1</sup> şi v‑am orânduit vouă întâlnire la coasta cea din dreapta a Muntelui! Şi am pogorât asupra voastră mana şi prepeliţele!"
    },
    {
      "resource_id": 782,
      "text": "„Mâncaţi din bunătăţile cu care v‑am înzestrat, însă nu întreceţi măsura întru aceasta, ca să nu vă lovească mânia Mea, căci, cel pe care‑l loveşte mânia Mea, este pierdut!"
    },
    {
      "resource_id": 782,
      "text": "Eu sunt iertător cu acela care se căieşte,<sup foot_note=200727>1</sup> crede şi împlineşte fapte bune şi apoi se lasă călăuzit pe calea cea bună”."
    },
    {
      "resource_id": 782,
      "text": "„Şi de ce te‑ai grăbit [să te îndepărtezi] de neamul tău, Moise?”"
    },
    {
      "resource_id": 782,
      "text": "A zis<sup foot_note=200728>1</sup>: „Ei sunt pe urmele mele şi eu am grăbit spre Tine, Doamne, pentru ca să fii mulţumit”<sup foot_note=200729>2</sup>."
    },
    {
      "resource_id": 782,
      "text": "A zis<sup foot_note=200730>1</sup>: „Noi am pus neamul tău la încercare, după tine<sup foot_note=200731>2</sup>, şi As‑Samiri<sup foot_note=200732>3</sup> l‑a dus pe el în rătăcire”."
    },
    {
      "resource_id": 782,
      "text": "Atunci s‑a întors Moise la neamul său, mânios şi mâhnit, şi a zis: „O, neam al meu! Nu v‑a făcut Domnul vostru frumoasă făgăduire?<sup foot_note=200733>1</sup> Legământul a fost prea lung pentru voi<sup foot_note=200734>2</sup> sau aţi vrut să se abată asupra voastră mânia Domnului vostru şi de aceea aţi călcat făgăduinţa<sup foot_note=200735>3</sup> făcută mie?”"
    },
    {
      "resource_id": 782,
      "text": "Ei au zis: „Noi nu am călcat făgăduinţa dată ţie cu voia noastră<sup foot_note=200736>1</sup>, însă noi am fost încărcaţi cu sarcini de podoabe ale neamului [lui Faraon] şi le‑am aruncat noi [în foc]<sup foot_note=200737>2</sup> şi asemenea le‑a aruncat şi As‑Samiri”."
    },
    {
      "resource_id": 782,
      "text": "Şi le‑a scos<sup foot_note=200738>1</sup> lor un viţel – un corp [neînsufleţit] cu muget – şi ei au zis<sup foot_note=200739>2</sup>: „Acesta este Domnul vostru şi Domnul lui Moise, însă el l‑a uitat”<sup foot_note=200740>3</sup>."
    },
    {
      "resource_id": 782,
      "text": "Oare n‑au văzut ei că el nu le răspundea cu nici o vorbă şi că el nu avea putere să le facă lor un rău sau să le fie spre folos?"
    },
    {
      "resource_id": 782,
      "text": "Şi le zisese şi Aaron mai înainte<sup foot_note=200741>1</sup>: „O, neam al meu! Voi aţi fost numai ispitiţi prin aceasta<sup foot_note=200742>2</sup>! Însă Domnul vostru cu adevărat este Cel Milostiv. Aşadar, urmaţi‑mă şi ascultaţi de porunca mea!<sup foot_note=200743>3</sup>”"
    },
    {
      "resource_id": 782,
      "text": "Dar ei au răspuns: „Vom rămâne adoratori ai lui până ce se va întoarce Moise la noi”."
    },
    {
      "resource_id": 782,
      "text": "A zis<sup foot_note=200744>1</sup>, atunci: „Ce te‑a împiedicat, Aaron, când i‑ai văzut că ei se duc în rătăcire,<sup foot_note=200745>2</sup>"
    },
    {
      "resource_id": 782,
      "text": "Să vii după mine?<sup foot_note=200746>1</sup> Te‑ai răzvrătit şi tu împotriva poruncii mele<sup foot_note=200747>2</sup>?!”"
    },
    {
      "resource_id": 782,
      "text": "A zis<sup foot_note=200748>1</sup>: „O, fiu al mamei mele! Nu mă apuca nici de barbă, nici de [părul din] cap! Mie mi‑a fost teamă să nu zici: Tu i‑ai dezbinat pe fiii lui Israel şi nu ai aşteptat porunca mea<sup foot_note=200749>2</sup>!”"
    },
    {
      "resource_id": 782,
      "text": "A zis<sup foot_note=200750>1</sup>: „Şi care a fost socoteala ta, o, As‑Samiri?<sup foot_note=200751>2</sup>”"
    },
    {
      "resource_id": 782,
      "text": "A răspuns<sup foot_note=200752>1</sup>: „Eu am văzut ceea ce ei nu au văzut: am luat o mână [de ţărână] de pe urma trimisului<sup foot_note=200753>2</sup> şi am aruncat‑o [în foc]. Aşa mi‑a spus sufletul meu”."
    },
    {
      "resource_id": 782,
      "text": "A zis<sup foot_note=200754>1</sup>: „Du‑te! În această viaţă vei spune tu [la toată lumea]: „Nu mă atingeţi!”<sup foot_note=200755>2</sup> Şi vei avea tu o întâlnire de la care nu vei putea lipsi.<sup foot_note=200756>3</sup> Şi priveşte la Domnul tău, căruia i‑ai rămas credincios! Noi îl vom preface în pulbere şi‑l vom risipi în mare”."
    },
    {
      "resource_id": 782,
      "text": "Ci Domnul vostru este numai Allah, afară de care nu există altă divinitate. Iar El le cuprinde pe toate cu ştiinţa."
    },
    {
      "resource_id": 782,
      "text": "Astfel îţi povestim Noi istorisiri despre cele care au trecut şi îţi dăm Noi ţie o pomenire<sup foot_note=200757>1</sup> d in p artea N oastră.<sup foot_note=200758>2</sup>"
    },
    {
      "resource_id": 782,
      "text": "Iar aceia care se îndepărtează de el [Coran] vor purta în Ziua Învierii o povară<sup foot_note=200759>1</sup>."
    },
    {
      "resource_id": 782,
      "text": "Şi veşnic vor fi ei într‑aceasta<sup foot_note=200760>1</sup>. Şi ce grea povară vor avea ei în Ziua Învierii!"
    },
    {
      "resource_id": 782,
      "text": "Ziua în care se va sufla în trâmbiţă şi‑i vom aduna pe cei nelegiuiţi, învineţiţi!"
    },
    {
      "resource_id": 782,
      "text": "Şi ei vor şuşoti între ei: „Voi nu aţi zăbovit decât zece [zile]”!"
    },
    {
      "resource_id": 782,
      "text": "Noi ştim mai bine ceea ce spun ei, când va zice cel cu purtarea cea mai aleasă dintre ei: „Voi nu aţi zăbovit decât o zi!”"
    },
    {
      "resource_id": 782,
      "text": "Te întreabă despre munţi. Spune<sup foot_note=200761>1</sup>: „Domnul meu îi va face praf, risipindu‑i,"
    },
    {
      "resource_id": 782,
      "text": "Şi îi va lăsa<sup foot_note=200762>1</sup> ca pe un şes neted,"
    },
    {
      "resource_id": 782,
      "text": "În care nu vei vedea ridicătură sau adâncitură."
    },
    {
      "resource_id": 782,
      "text": "În Ziua aceea îl vor urma pe cel care cheamă, fără abatere,<sup foot_note=200763>1</sup> iar glasurile vor coborî smerite înaintea Celui Milostiv [Ar‑Rahman] şi nu vei auzi decât o şoaptă."
    },
    {
      "resource_id": 782,
      "text": "În Ziua aceea nu va fi de folos mijlocirea, decât de la acela căruia Cel Milostiv [Ar‑Rahman] îi va îngădui şi a cărui vorbă o va găsi plăcută."
    },
    {
      "resource_id": 782,
      "text": "El ştie ceea ce se află în faţa lor şi ceea ce se află în urma lor, în vreme ce ei nu‑L cuprind cu ştiinţa."
    },
    {
      "resource_id": 782,
      "text": "Feţele se vor pleca umilite în faţa Celui Veşnic Viu [şi] Atotputernic [Al‑Hayy, Al‑Qayyum] şi nefericit va fi acela care va purta o nedreptate."
    },
    {
      "resource_id": 782,
      "text": "Dar acela care săvârşeşte fapte bune şi este dreptcredincios nu are a se teme de nedreptate sau de oprimare."
    },
    {
      "resource_id": 782,
      "text": "Astfel l‑am pogorât Noi: un Coran în [limba] arabă. Şi am desluşit în el ameninţările,<sup foot_note=200764>1</sup> pentru ca să fie ei cu teamă<sup foot_note=200765>2</sup> şi pentru ca să le trezească lor amintirea."
    },
    {
      "resource_id": 782,
      "text": "Şi mai presus [de toate] este Allah – Regele, Adevărul [Al‑Malik, al‑Haqq]! Nu te grăbi cu [recitarea] Coranului mai înainte de a ţi se încheia revelarea lui! Şi spune: „Doamne, sporeşte‑mi mie ştiinţa!”"
    },
    {
      "resource_id": 782,
      "text": "Noi am încheiat un legământ cu Adam mai înainte,<sup foot_note=200766>1</sup> însă el l‑a uitat şi Noi nu am aflat în el tărie<sup foot_note=200767>2</sup>."
    },
    {
      "resource_id": 782,
      "text": "Şi când Noi le‑am zis îngerilor: „Prosternaţi‑vă dinaintea lui Adam!”<sup foot_note=200768>1</sup>, s‑au prosternat ei, afară de Iblis, care s‑a împotrivit."
    },
    {
      "resource_id": 782,
      "text": "Atunci am zis Noi: „O, Adam, acesta vă este vrăjmaş ţie şi soaţei tale. [Fiţi cu grijă] să nu vă scoată pe voi din Rai şi să fii tu nefericit<sup foot_note=200769>1</sup>!"
    },
    {
      "resource_id": 782,
      "text": "El<sup foot_note=200770>1</sup> este pentru tine; pentru ca să nu‑ţi fie foame în el şi să nu fii gol,"
    },
    {
      "resource_id": 782,
      "text": "Pentru ca să nu‑ţi fie ţie sete în el şi să nu te lovească dogoarea soarelui”."
    },
    {
      "resource_id": 782,
      "text": "Şi l‑a ispitit pe el Şeitan, zicându‑i: „O, Adam, vrei tu să‑ţi arăt pomul veşniciei<sup foot_note=200771>1</sup> şi împărăţia care nu piere?”"
    },
    {
      "resource_id": 782,
      "text": "Şi au mâncat ei doi din el şi li s‑a arătat goliciunea lor şi au început să coasă, pentru a se acoperi, frunze din Rai. Adam s‑a revoltat, aşadar, împotriva Domnului său<sup foot_note=200772>1</sup> şi a ajuns în rătăcire."
    },
    {
      "resource_id": 782,
      "text": "Apoi l‑a ales pe el Domnul său, l‑a iertat pe el şi l‑a călăuzit."
    },
    {
      "resource_id": 782,
      "text": "El a zis:<sup foot_note=200773>1</sup> „Coborâţi amândoi din el [din Paradis]! Vă veţi fi toţi duşmani unul altuia!<sup foot_note=200774>2</sup> Apoi, dacă va mai veni la voi o călăuzire din partea Mea,<sup foot_note=200775>3</sup> acela care va urma calea Mea cea dreaptă nu va rătăci şi nu va fi nefericit<sup foot_note=200776>4</sup>."
    },
    {
      "resource_id": 782,
      "text": "Însă acela care se va îndepărta de la Pomenirea Mea<sup foot_note=200777>1</sup> va avea parte de o viaţă grea şi în Ziua Învierii îl vom aduce pe el orb la adunare."
    },
    {
      "resource_id": 782,
      "text": "El va zice: „Doamne, de ce m‑ai adus pe mine orb, la adunare, după ce mai înainte am fost eu bine‑văzător<sup foot_note=200778>1</sup>?”"
    },
    {
      "resource_id": 782,
      "text": "Îi va zice lui<sup foot_note=200779>1</sup>: „Aşa cum versetele Noastre au venit la tine, iar tu le‑ai uitat, aşa şi tu eşti astăzi uitat!”"
    },
    {
      "resource_id": 782,
      "text": "Astfel îl răsplătim Noi pe cel care întrece măsura şi nu crede în semnele Domnului său, iar osânda din Lumea de Apoi va fi mai aspră şi mai îndelungată."
    },
    {
      "resource_id": 782,
      "text": "Oare nu le foloseşte lor<sup foot_note=200780>1</sup> spre bună călăuzire câte neamuri au fost nimicite mai înainte de ei, în ale căror case merg ei [acum]? Întru aceasta sunt semne pentru cei care au minte."
    },
    {
      "resource_id": 782,
      "text": "Şi de n‑ar fi fost un cuvânt de la Domnul tău mai înainte, [pedeapsa] ar fi venit numaidecât, dar este un termen deja hotărât."
    },
    {
      "resource_id": 782,
      "text": "Rabdă ceea ce ei spun<sup foot_note=200781>1</sup> şi înalţă laudă Domnului tău; înainte de răsăritul soarelui, înainte de asfinţitul lui şi în ceasurile nopţii laudă‑L, şi la capetele zilei<sup foot_note=200782>2</sup>, poate că astfel vei fi tu mulţumit!"
    },
    {
      "resource_id": 782,
      "text": "Şi nu privi am dat ca plăcere trecătoare unora dintre ei<sup foot_note=200783>1</sup> şi ca strălucire a vieţii din această lume, pentru a‑i încerca pe ei prin aceasta! Ceea ce Allah îţi dă<sup foot_note=200784>2</sup> va fi mai bun şi mai dăinuitor."
    },
    {
      "resource_id": 782,
      "text": "Şi porunceşte neamului tău Rugăciunea [As‑Salat] şi fii statornic în ea! Noi nu‑ţi cerem câştig, fiindcă Noi îţi dăm câştig ţie, iar urmarea bună este a evlaviei."
    },
    {
      "resource_id": 782,
      "text": "Şi zic ei: „De ce nu ne aduce el un semn de la Domnul său?”<sup foot_note=200785>1</sup> Dar oare nu a venit la ei dovadă limpede care se află în scripturile de mai înainte de el?"
    },
    {
      "resource_id": 782,
      "text": "Dar dacă Noi i‑am fi nimicit printr‑o pedeapsă mai înainte de el,<sup foot_note=200786>1</sup> atunci ar fi zis ei: „Doamne, de ce nu ne‑ai trimis Tu un Profet, ca să fi putut urma semnele înainte ca noi să fi fost umiliţi şi loviţi de ruşine?”"
    },
    {
      "resource_id": 782,
      "text": "Spune<sup foot_note=200787>1</sup>: „Fiecare este în aşteptare. Deci aşteptaţi şi voi! Şi veţi şti voi<sup foot_note=200788>2</sup> cine sunt cei care se află pe drumul cel drept şi cine a fost bine călăuzit”.<sup foot_note=200789>3</sup>"
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "20" }
  }
}
