{
  "translations": [
    { "resource_id": 232, "text": ". Twa-haa." },
    {
      "resource_id": 232,
      "text": ". Tetwakussaako Kur’ani obe nga ozitoowererwa."
    },
    {
      "resource_id": 232,
      "text": ". Wabula twagikussaako nga kya kujjukiza eri oyo atya Katonda."
    },
    {
      "resource_id": 232,
      "text": ". (Kur’ani eno) yassibwa okuva eri oyo eyatonda ensi n'eggulu eryewanise."
    },
    {
      "resource_id": 232,
      "text": ". Katonda omusaasizi ow'ekisa ekingi, yatebenkera ku Arish."
    },
    {
      "resource_id": 232,
      "text": ". Bibye ebyo ebiri mu ggulu omusanvu n'ebyo ebiri mu nsi, n'ebyo ebiri wakati wa byombi, n'ebyo ebiri wansi w'ettaka."
    },
    {
      "resource_id": 232,
      "text": ". Singa olina ekigambo kyonna kyoyatudde (k'obe nga tokyatudde) anti mazima yye amanyi ekyekyama n'ekisinga okubeera ekikweke."
    },
    {
      "resource_id": 232,
      "text": ". Katonda y'oyo ewatali kisinzibwa kya mazima okugyako yye. Y'alina amannya agasinga obulungi."
    },
    {
      "resource_id": 232,
      "text": ". Abaffe kwakujjira okwogera (ku kyafaayo) kya Musa."
    },
    {
      "resource_id": 232,
      "text": ". Mu kiseera weyalabira omuliro alyoke agambe abantube nti (mutuule) wano, mazima nze nengende omuliro (kangendeyo) sikulwa nga mbaleetera okuva gye guli eryanda si nakindi nensanga awali omuliro obulungamu."
    },
    {
      "resource_id": 232,
      "text": ". Musa bwe yagutuukako yakoowoolwa nti: owange ggwe Musa."
    },
    {
      "resource_id": 232,
      "text": ". Mazima nze, nze Mukama omulabiriziwo kale ggyamu engattozo, anti mazima ggwe oli mu lusenyi olutukuvu oluyitibwa Tuwa."
    },
    {
      "resource_id": 232,
      "text": ". Era mazima nze nkulonze okubeera (omubaka) wange, kale nno wuliriza obubaka obukussibwako."
    },
    {
      "resource_id": 232,
      "text": ". Mazima nze, nze Katonda nga tewali kisinzibwa mu butuufu okugyako nze, kale nno nsinza, oyimirizeewo e sswala obeere nga onjogerako mu yo."
    },
    {
      "resource_id": 232,
      "text": ". Anti mazima ekiseera (ebitonde lwe birizuukizibwa) kijja kutuuka mbula kukikweka (nange mbe nga sikimanya, ate bo bakimanyira wa), olwo nno (bwe kiriba kituuse) buli mwoyo gulyoke gusasulwe ebyo bye gwatakabanira."
    },
    {
      "resource_id": 232,
      "text": ". Kale nno takulabankanya okukuggya ku kukolerera ekiseera ekyo, oyo yenna atakikkiriza nga agoberera kwagalakwe (nekikuviirako) okuzikirira."
    },
    {
      "resource_id": 232,
      "text": ". Owange Musa kiki ekiri mu mukono gwo ogwa ddyo?."
    },
    {
      "resource_id": 232,
      "text": ". Naagamba nti ogwo muggo gwange, gunyamba nga ntambula, era gwe nneeyambisa okukuba ebikoola embuzi zange (ziryoke zirye) era nina mugwo emigaso emirala."
    },
    {
      "resource_id": 232,
      "text": ". Katonda naagamba owange Musa gukasuke wansi."
    },
    {
      "resource_id": 232,
      "text": ". Naagukasuka, okugenda okulaba nga gwo musota ogutambula."
    },
    {
      "resource_id": 232,
      "text": ". Katonga naagamba gukwate, era totya, tujja kuguzza ku mbeera yaagwo ey'abulijjo."
    },
    {
      "resource_id": 232,
      "text": ". Yingiza omukono gwo mu nkwawazo, gugenda kuvaayo nga mweru nga ate tegutuukiddwako kabi, nakyo nga ky'amagero kirala."
    },
    {
      "resource_id": 232,
      "text": ". Olwo nno tulyoke tukulage obubonero bwaffe obunene."
    },
    {
      "resource_id": 232,
      "text": ". Genda ewa Firaawo mazima yye yabula (naafuuka kiwagi)."
    },
    {
      "resource_id": 232,
      "text": ". (Musa) naagamba nti ayi Mukama Omulabirizi wange, nyanjululiza ekifuba kyange."
    },
    { "resource_id": 232, "text": ". Era onsobozese omulimu gwange." },
    { "resource_id": 232, "text": ". Era ojje okwesiba mu lulimi lwange." },
    { "resource_id": 232, "text": ". Bategeere ebigambo byange." },
    {
      "resource_id": 232,
      "text": ". Era onteerewo omuyambi nga ava mu b'oluganda lwange."
    },
    { "resource_id": 232, "text": ". (Nga ye) Haruna muganda wange." },
    { "resource_id": 232, "text": ". Nkusaba oggumize naye obusobozi bwange." },
    { "resource_id": 232, "text": ". Era omugatte (ku nze) mu mulimu gwange." },
    { "resource_id": 232, "text": ". Olwo nno tube nga tukutendereza nnyo." },
    { "resource_id": 232, "text": ". Era tukwogereko nnyo." },
    { "resource_id": 232, "text": ". Mazima ggwe bulijjo otulabira ddala." },
    {
      "resource_id": 232,
      "text": ". (Katonda) naagamba nti owange Musa, oweereddwa ebisabwa byo."
    },
    {
      "resource_id": 232,
      "text": ". Era mazima twakugabira ekyengera omulundi omulala (oluberyeberye lwa kino)."
    },
    {
      "resource_id": 232,
      "text": ". Mu kiseera bwe twatumira eri Maamawo ekyo kye twamutumira."
    },
    {
      "resource_id": 232,
      "text": ". (Netumugamba) nti musse mu sanduke (bwomala) ogisse ku mazzi (g'omugga) amazzi gajja kumukasuka ku lubalama, olwo nno omulabe wange era nga mulabe we ajja kumutwala, era nakussaako ggwe (Musa) okwagala okuva gyendi, era olyoke obeere mu kulabirirwa kwange."
    },
    {
      "resource_id": 232,
      "text": ". Jjukira ekiseera mwannyoko bwe yatambula (naatuuka ku bantu bo mu maka ga Firaawo), naagamba nti abaffe mbalagirire omuntu anaamulabirira, olwo netukuzza ewa Maamawo, eriiso lye liryoke litebenkere (omutima gumubeere wamu), era aleme kunakuwala, (era jjukira nti lumu) watta omuntu wabula netukuwonya okweraliikirira era twakugezesa n'ebigezo bingi, nootuula emyaka egiwera mu bantu be Madiana. Oluvanyuma owange Musa bwomaze nojja wano Katonda nga bwe yakugerera."
    },
    {
      "resource_id": 232,
      "text": ". Era nkwawudde nga oli wange (nkuwadde obubaka)."
    },
    {
      "resource_id": 232,
      "text": ". Genda ggwe ne mugandawo, nga mututte obubonero bwange, kyokka temukoowanga okunjogerako."
    },
    {
      "resource_id": 232,
      "text": ". Mugende mwembiriri ewa Firaawo, mazima yeewaggula."
    },
    {
      "resource_id": 232,
      "text": ". Mumugambe ebigambo ebigonvu, alyoke ajjukire era atye."
    },
    {
      "resource_id": 232,
      "text": ". (Musa ne Haruna) nebagamba nti, ayi Mukama omulabirizi waffe mazima ffe tutya, ayinza okutubonyaabonya ennyo, oba (yye) okweyongera okwewaggula."
    },
    {
      "resource_id": 232,
      "text": ". (Katonda) naagamba nti temutya mazima nze ndi wamu nammwe mpulira era ndaba."
    },
    {
      "resource_id": 232,
      "text": ". Kale nno mugende gyali mwembiriri mumugambe nti mazima ffe fembi tuli babaka ba Mukama omulabiriziwo, tuleke tugende n'abaana ba Israil era tobabonyaabonya. Mazima tukujjidde n'ekyamagero okuva ewa Mukama omulabiriziwo, era bulijjo emirembe gibeera ku oyo agoberera obulungamu."
    },
    {
      "resource_id": 232,
      "text": ". Mazima ffe tuweereddwa obubaka nti, mazima ebibonerezo bibeera ku oyo yenna alimbisa naava ku kituufu."
    },
    {
      "resource_id": 232,
      "text": ". (Oluvanyuma bombi baatuuka ewa Firaawo), naagamba nti owange Musa olwo ani Mukama omulabirizi wa mmwe mwembiriri?."
    },
    {
      "resource_id": 232,
      "text": ". (Musa) naagamba nti Mukama omulabirizi waffe y'oyo eyawa buli kintu obutonde bwakyo, oluvanyuma naakirungamya (ku ngeri gye kiteekwa okuwangaalamu)."
    },
    {
      "resource_id": 232,
      "text": ". (Firaawo) naagamba (bwe guba bwe gutyo) emirembe egyakulembera gyo gibalibwa gitya."
    },
    {
      "resource_id": 232,
      "text": ". (Musa) naagamba nti ebigifaako biri wa Mukama omulabirizi wange nga biri mu kitabo (byawandiikibwa dda), Mukama omulabirizi wange takola kikyamu era teyeerabira."
    },
    {
      "resource_id": 232,
      "text": ". (Omulabirizi wange) oyo eyabateerawo ensi nga kyaliiro, naabateera mu yo amakubo, era nassa okuva waggulu amazzi netumeza nago emitendera ebiri mu bimera ebitali bimu."
    },
    {
      "resource_id": 232,
      "text": ". (Netugamba nti) mulye era mulunde ebisolo bya mmwe. Mazima mu ekyo mulimu obubonero eri ab'amagezi."
    },
    {
      "resource_id": 232,
      "text": ". Mulyo (ettaka) mwe twabatonda era mulyo mwe tubazza era mulyo mwe tulibaggya omulundi omulala."
    },
    {
      "resource_id": 232,
      "text": ". Era mazima twamulaga (Firaawo) obubonero bwaffe bwonna naalimbisa era naagaana."
    },
    {
      "resource_id": 232,
      "text": ". (Firaawo) naagamba nti owange Musa ekikuleese kutuggya mu nsi yaffe olw'eddogolyo."
    },
    {
      "resource_id": 232,
      "text": ". Kale nno naffe tujja kukuleetera eddogo eriringa lyo, teeka wakati waffe naawe endagaano, gye tutajja kwawukanako ffe wadde ggwe, (tusisinkane mu) kifo ekikiriziganyiziddwako (enjuyi zombi)."
    },
    {
      "resource_id": 232,
      "text": ". (Musa) naagamba nti endagaano yammwe (tusisinkane) olunaku lw'okwenyiriza, era abantu balagirwanga okukungaana mu kalasa mayanzi."
    },
    {
      "resource_id": 232,
      "text": ". Olwo nno Firaawo yavaawo, naagenda n’agattagatta enkwe ze oluvanyuma najja (ku lunaku olulagaanye)."
    },
    {
      "resource_id": 232,
      "text": ". Musa naabagamba (abalogo) nti: nga mulabye nnyo! Temutemerera Katonda obulimba naabasanyawo, n'ebibonerezo, era bulijjo afaafaaganirwa oyo agunjawo obulimba."
    },
    {
      "resource_id": 232,
      "text": ". (Abalogo), ekigambo kyabwe nebakyawukanamu wakati waabwe, wabula olukiiko lwali mu kyama."
    },
    {
      "resource_id": 232,
      "text": ". Nebagamba nti mazima bano bombi balogo, baagala babaggye mu nsi yammwe, olw'eddogo lyabwe bombi era baggyewo enkola ya mmwe ennungi."
    },
    {
      "resource_id": 232,
      "text": ". Musse kimu mu kusalawo kwa mmwe, olwo nno mulumbe nga muli lunyiriri lumu, era mazima anaawangula olwa leero y'anaaba yeesiimye."
    },
    {
      "resource_id": 232,
      "text": ". Nebagamba nti owange Musa ggwe (osooka) okusuula omuggo oba ffe tube abasooka okusuula."
    },
    {
      "resource_id": 232,
      "text": ".  (Musa) naagamba nti wabula mmwe musuule, okugenda okulaba nga emiguwa gyabwe n'emiggo gyabwe, olw'eddogo lyabwe nga gimulabikira nti mazima ddala gitambula."
    },
    { "resource_id": 232, "text": ". Musa naafuna okutya mu mutima gwe." },
    {
      "resource_id": 232,
      "text": ". Netumugamba nti totya, mazima, ggwe ajja okuwangula."
    },
    {
      "resource_id": 232,
      "text": ". Era suula ekyo ekiri mu mukono gwo ogwa ddyo (nga gwe muggo), gujja kumira ebyo bye bakoze. Anti mazima ddala bye bakoze nkwe za mulogo ate nga omulogo buli waaba tawangula."
    },
    {
      "resource_id": 232,
      "text": ". (Bwe yakola ekyo) abalogo bonna nebagwa nga bavunnama, nebagamba nti tukkirizza Mukama omulabirizi wa Haruna ne Musa."
    },
    {
      "resource_id": 232,
      "text": ". (Firaawo) naagamba nti, mumukkirizza mutya nga sinnaba kubakkiriza, (kirabika) nti mazima yye ye mukulu wa mmwe oyo eyabayigiriza eddogo, n'olwekyo nja kutemerako ddala emikono gyammwe n'amagulu gammwe, (ngantema) omukono ogwa ddyo n'okugulu okwa kkono, era nja kubabamba ku ndoddo z'emitende, era mugenda kumanyira ddala nti ani ku fenna asinza ebibonerezo era ow'okusigalawo."
    },
    {
      "resource_id": 232,
      "text": ". (Abalogo) nebagamba tetujja kukulembeza ku mazima ameeyolefu, agamaze okutujjira, wadde okukulembeza ku oyo eyatonda, kale ggwe, salawo kyosalawo, mazima osobola kusalawo ku buno obulamu obw'ensi."
    },
    {
      "resource_id": 232,
      "text": ". Mazima ffe tukkirizza Mukama omulabirizi waffe, abe nga atusonyiwa ebisobyo byaffe, era atusonyiwe ebyo byotuwaliriza okukola eby'eddogo, era bulijjo Katonda y'asinga obulungi era ow'okusigalawo."
    },
    {
      "resource_id": 232,
      "text": ". Mazima oyo yenna alijja nga mwonoonyi ewa Mukama omulabiriziwe, mazima agenda kuyingira omuliro Jahannama tagenda kufa nga ali mu gwo wadde okubeera omulamu."
    },
    {
      "resource_id": 232,
      "text": ". Ate oyo alimujjira nga mukkiriza, era nga yakola emirimu emirongoofu, abo bagenda kuweebwa amadaala aga waggulu."
    },
    {
      "resource_id": 232,
      "text": ". (Amadaala ago) e jjana ez'olubeerera, nga emigga gikulukutira wansi waazo, baakutuula mu zo obugenderevu, era eyo y'empeera y'oyo eyeetukuza."
    },
    {
      "resource_id": 232,
      "text": ". Era mazima twatumira Musa nti, tambula ekiro n'abaddu bange (abaana ba Israil) obakubire ku nyanja ekkubo ekkalu, totya (mulabe) kubasanga, era totya (nyanja kubasaanyawo)."
    },
    {
      "resource_id": 232,
      "text": ". Olwo nno Firaawo yabagoberera n'eggyerye, olwo nebabikkibwa amazzi ago (Katonda) geyasalawo gababikke."
    },
    {
      "resource_id": 232,
      "text": ". Bwatyo Firawo yabuza abantube era (naye) teyalungama."
    },
    {
      "resource_id": 232,
      "text": ". Abange abaana ba (Israil) mazima twabawonya omulabe wa mmwe, era twabalagaanyisa mu kifo ekiri ku ludda olwa ddyo ku lusozi, (wetwayogerera ne Musa era wetwamuweera Taurat) era twabassiza Manna ne Saliwa (ekisooka mmere ekirala nva)."
    },
    {
      "resource_id": 232,
      "text": ". (okwo netwongerako nti), mulye mu buli kirungi mu ebyo bye tubagabira temusukka ekikomo mu kwo (okulya) nemukakatwako obusungu bwange, era bulijjo oyo yenna gwe bukakatako obusungu bwange aba abuze."
    },
    {
      "resource_id": 232,
      "text": ". Era mazima nze ndi musonyiyi, eri oyo eyeenenya naakola emirimu emirongoofu, ate bulijjo naabeera ku bulungamu."
    },
    {
      "resource_id": 232,
      "text": ". (Musa bwe yatuuka ku lusozi, Katonda naamugamba nti) owange Musa, kiki ekikwanguyizza nooleka abantu bo."
    },
    {
      "resource_id": 232,
      "text": ". Naagamba nti bo, baabo bangoberera, nze nyanguye okujja gyoli Mukama omulabirizi wange, obe nga osiima."
    },
    {
      "resource_id": 232,
      "text": ". (Katonda) naagamba nti, mazima twakemye abantubo nga ovuddeyo, Saamiriyyu naababuza."
    },
    {
      "resource_id": 232,
      "text": ". Olwo nno Musa nadda eri abantu be, nga musunguwavu nga mwennyamivu, naagamba nti abange bantu bange. Abaffe Mukama omulabirizi wa mmwe teyabalagaanyisa endagaano ennungi, ekiseera ekiragaane kye kyabawanvuwako, oba mwayagala mutuukibweko obusungu okuva ewa Mukama omulabirizi wa mmwe, olwo nno nemuva ku ndagaano yange."
    },
    {
      "resource_id": 232,
      "text": ". Nebagamba nti: Endagaanoyo tetwagivuddeko lwa kweyagalira kwaffe, wabula mazima ffe twatikkiddwa ebizito mu by'okwewunda bya bantu ba (Firaawo) olwo nno netubikasuka ( mu muliro) bwatyo Saamiriyyu bwe yasudde."
    },
    {
      "resource_id": 232,
      "text": ". Olwo (Saamiriyyu) naabakoleramu ennyana erina omubiri, era nga engonga, nebagamba nti ono ye Katonda wa mmwe, era Katonda wa Musa wabula Musa yeerabidde, (naagenda so nga Katonda yamulese wano)."
    },
    {
      "resource_id": 232,
      "text": ". Abaffe tebaalaba nti ennyana eyo, yali tesobola kubaddamu kigambo kyonna, era nga tefuga kubatuusaako kabi wadde omugaso."
    },
    {
      "resource_id": 232,
      "text": ". Ate nga mazima Haruna yali amaze okubagamba mu kusooka nti abange bantu bange, mazima mukemeddwa olweyo (ennyana), era mazima Mukama omulabirizi wa mmwe, ye Katonda omusaasizi kale nno mungoberere era mugondere ekiragiro kyange."
    },
    {
      "resource_id": 232,
      "text": ". Nebagamba nti, tetugenda kulekayo kugisinza, okutuusa Musa lwanadda gye tuli."
    },
    {
      "resource_id": 232,
      "text": ". (Musa bwe yakomawo) yagamba nti owange Haruna bwe walabye nga babuze ki ekyakugaanye."
    },
    {
      "resource_id": 232,
      "text": ". Okungoberera (n'obanenya nga bwenkoze) abaffe wajeemedde ekiragiro kyange."
    },
    {
      "resource_id": 232,
      "text": ". (Haruna) naagamba nti owange mwana wa nnyabo tonsika kirevu, wadde omutwe gwange, mazima nze natidde ggwe okugamba nti, wayawukanyizza abaana ba Israil, nootalinda kigambo kyange."
    },
    {
      "resource_id": 232,
      "text": ". (Musa) naagamba nti ate ggwe Saamiriyyu, kiki ekyakukozesezza ekyo?."
    },
    {
      "resource_id": 232,
      "text": ". (Saamiruyyi) naagamba nti nalabye kye bataalabye olwo nno nenjoola olubatu lw'ettaka omubaka (Jiburilu) weyayise, nenkolamu ennyana nze bwentyo bwe nnalabye."
    },
    {
      "resource_id": 232,
      "text": ". (Musa) naagamba nti kale genda, mazima ossiddwako ekibonerezo mu bulamu obw'ensi, ekya tewali kukwataganako, era mazima oweereddwa ekiseera ekigere, togenda ku kyawukanako era tunula (olabe) Katondawo oyo gwe wamaliddeko ebiseera nga osinza, oluvanyuma tugenda kumumansira ddala mu mazzi olumansa."
    },
    {
      "resource_id": 232,
      "text": ". Mazima Katonda wa mmwe ye Katonda oyo awatali kisinzibwa kyonna (mu butuufu) okugyako yye, yamalayo buli kintu kyonna mu kumanya."
    },
    {
      "resource_id": 232,
      "text": ". Bwe kityo tukutegeeza amawulire agakwata ku bya kulembera era mazima twakuwa okuva gye tuli ekijjukizza (Kur’ani)."
    },
    {
      "resource_id": 232,
      "text": ". Omuntu agyawukanako mazima agenda kwetikka ku lunaku lw'enkomerero ebibi (ayingizibwe omuliro)."
    },
    {
      "resource_id": 232,
      "text": ". Baakutuula mu gwo olubeerera, omugugu gwabwe ku lunaku lw'enkomerero gugenda kubeera mubi."
    },
    {
      "resource_id": 232,
      "text": ". Olunaku engombe lwe rifuuyibwa, era ku lunaku olwo tugenda kukungaanya aboonoonyi nga amaaso gabatwaakadde."
    },
    {
      "resource_id": 232,
      "text": ". Baliyogeraganya mu bwama, nga bagamba nti: tetumaze ku nsi okugyako ennaku kkumi (zokka)."
    },
    {
      "resource_id": 232,
      "text": ". Ffe tusinga okumanya bye boogera, mu kiseera abasinga okutegeera bwe baagamba nti temwatuula ku nsi okugyako olunaku lumu lwokka."
    },
    {
      "resource_id": 232,
      "text": ". Bakubuuza ekirituuka ku nsozi, gamba nti Mukama omulabirizi wange agenda kuzisaanyaawo olusaanyawo (zibe nga enfuufu)."
    },
    {
      "resource_id": 232,
      "text": ". Olwo nno agireke nga museetwe nga nkalu."
    },
    {
      "resource_id": 232,
      "text": ". Nga tolaba mu yo makoona wadde obutunnumba."
    },
    {
      "resource_id": 232,
      "text": ". Olunaku olwo baligoberera omukoowooze awatali kuwalira, amaloboozi gonna negakkakkanira Katonda, togenda kuwulira mpozzi olukwakwayo (lwokka)."
    },
    {
      "resource_id": 232,
      "text": ". Ku lunaku olwo okuwolereza tekugenda kugasa, okugyako oyo Katonda omusaasizi gwaliba akkirizza era naasiima byayogera."
    },
    {
      "resource_id": 232,
      "text": ". (Katonda) y’amanyi ebiri mu maaso gaabwe, n'ebiri emabega waabwe ate tebayinza kubimanya nebabimalayo."
    },
    {
      "resource_id": 232,
      "text": ". Ebyenyi bigenda kugondera oyo (Katonda) omulamu, eyeeyimirizaawo yekka, mazima aliba aweebuuse oyo alyetikka okweyisa obubi."
    },
    {
      "resource_id": 232,
      "text": ". Ate oyo akola emirimu emirongoofu nga naye mukkiriza, talitya kulyazaamaanyizibwa, era nga era bwatagenda kutya kunyigirizibwa."
    },
    {
      "resource_id": 232,
      "text": ". Mu ngeri bwetyo, twagissa Kur’ani nga eri mu lulimi luwarabu, netunnyonnyola mu yo buli kika kya bitiisa, olwo nno babe nga batya Katonda, oba bafune okubuulirirwa."
    },
    {
      "resource_id": 232,
      "text": ". Wa waggulu nnyo Katonda omufuzi owa mazima, (gwe Muhmmad) toyanguyiriza noosoma Kur’ani nga obubaka obukuweebwa tebunnagwayo, era gamba nti ayi Mukama omulabirizi wange nyongera okumanya."
    },
    {
      "resource_id": 232,
      "text": ". Era mazima twakozesa Adam oluberyeberye endagaano, kyokka neyeerabira era tetwamusangamu bunywevu (obutakola ebyo ebyamugaanibwa)."
    },
    {
      "resource_id": 232,
      "text": ". Era jjukira ekiseera bwe twagamba ba Malayika nti muvunnamire Adam nebavunnama okugyako Ibuliisu (Sitane) yagaana."
    },
    {
      "resource_id": 232,
      "text": ". Netugamba nti owange Adam mazima ono (Sitane) mulabewo, era mulabe wa Mukyalawo, temukkirizanga naabafulumya mu jjana nemwonooneka."
    },
    {
      "resource_id": 232,
      "text": ". Mazima olina ggwe, obutawulira njala mu yo, (e jjana) wadde okuyita obwereere."
    },
    {
      "resource_id": 232,
      "text": ". Era nti mazima ggwe, togenda kuwulira nyonta, nga oli mu yo wadde okwokebwa omusana."
    },
    {
      "resource_id": 232,
      "text": ". Sitane yamulabankanya, naamugamba nti owange Adam, abaffe nkulagirire omuti oguwa obulamu obw'olubeerera, n'obufuzi obutaggwaawo."
    },
    {
      "resource_id": 232,
      "text": ". Olwo nno (Adam ne Haawa) nebalya ku muti, obwereere bwabwe nebubalabikira, nebatandika okwebikka ebikoola byo mu jjana, era nekiba nti Adam yajeemera Mukama omulabiriziwe naabula."
    },
    {
      "resource_id": 232,
      "text": ". Oluvanyuma Mukama omulabiriziwe, yamusembeza nakkiriza okwenenyakwe era naamulungamya."
    },
    {
      "resource_id": 232,
      "text": ". (Katonda) naagamba nti mwenna mugiveemu (mwe ababiri ne sitaane), abamu mu mmwe baliba balabe ba bannaabwe naye bwe buliba bubajjidde obulungamu, okuva gyendi oyo yenna aligoberera okulungamya kwange, tagenda kubula, wadde okwonooneka."
    },
    {
      "resource_id": 232,
      "text": ". Ate oyo ava ku kubuulirira kwange, mazima abeera mu bulamu obunyiga, ate ku lunaku lw'enkomerero tugenda kumuzuukiza nga muzibe."
    },
    {
      "resource_id": 232,
      "text": ". Aligamba nti ayi Mukama omulabirizi wange, lwaki onzuukizza nga ndi muzibe, nga ate mazima nali ndaba."
    },
    {
      "resource_id": 232,
      "text": ". (Katonda) naagamba nti bwe kityo, ebigambo byaffe byakujjira noobyerabira, mu ngeri y'emu olwa leero werabiddwa."
    },
    {
      "resource_id": 232,
      "text": ". Bwe kityo bwe tusasula oyo eyayonoona naatakkiriza bigambo bya Mukama omulabiriziwe, ate nga lubeerera ebibonerezo by'o ku lunaku lw'enkomerero, bye bisinga obukakali era bye by'olubeerera."
    },
    {
      "resource_id": 232,
      "text": ". Abaffe tekibayigiriza, eky'okuba nti emirembe emeka gye twazikiriza oluberyeberye lwabwe (bano), nga batambula mu bitundu bya bali (betwazikiriza) mazima mu ekyo mulimu eby'okuyiga eri ab'amagezi."
    },
    {
      "resource_id": 232,
      "text": ". Era singa si kigambo ekyakulembera nga kyava ewa Mukama omulabiriziwo, era singa tekiri nti entuuko ya buli omu ngere olwo kyandibadde kikakafu (okubazikiriza)."
    },
    {
      "resource_id": 232,
      "text": ". Kale nno gumiikiriza ku ebyo bye boogera, era otendereze ebitendo bya Mukama omulabiriziwo, nga enjuba tennavaayo n'era nga tennagwa, era ne mu kiseera ky'ekiro mutendereze ne ku ssaawa ez'emisana olwo nno obeere mu basiima."
    },
    {
      "resource_id": 232,
      "text": ". Era totunuzanga amaaso go eri ebyo bye tweyagaza nabyo abaafumbiriganwa mu bo (abakaafiiri), nga bya kwewunda bya bulamu bwansi, tubakeme nabyo. Era bulijjo okugabirira kwa Mukama omulabiriziwo kwe kusinga obulungi era kwe kw'olubeerera."
    },
    {
      "resource_id": 232,
      "text": ". Era lagira abantu bo okusaala, era ogumiikirize ku kwo (okusaala), tetukusaba nti weegabirire, ffe tukugabirira. Enkomerero eri mu kutya Katonda."
    },
    {
      "resource_id": 232,
      "text": ". Era (abakaafiiri) bagamba nti singa atuleetera akabonero okuva ewa Mukama omulabiriziwe, naye abaffe tebwabajjira obunnyonnyofu, bw'ebyo obuli mu bitabo ebyasooka."
    },
    {
      "resource_id": 232,
      "text": ". Era singa twabazikiriza n'ebibonerezo oluberyeberyelwe, (Nabbi Muhammad nga tannatumwa) bandigambye nti ayi Mukama omulabirizi waffe, singa watutumira omubaka, olwo nno netugoberera ebigambo byo, netutatuuka ku kukkakkanyizibwa netuswaala."
    },
    {
      "resource_id": 232,
      "text": ". Gamba nti buli omu alindiridde, kale mulindirire, lumu mulimanya, baani abaali ku kkubo eggolokofu, era ani yalungama."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "20" }
  }
}
