{
  "translations": [
    { "resource_id": 126, "text": "Tako Mi onih u redove poredanih" },
    { "resource_id": 126, "text": "i onih koji odvraćaju" },
    { "resource_id": 126, "text": "i onih koji Opomenu čitaju –" },
    { "resource_id": 126, "text": "vaš Bog je, uistinu, Jedan," },
    {
      "resource_id": 126,
      "text": "Gospodar nebesa i Zemlje i onoga što je između njih i Gospodar istōkā!"
    },
    {
      "resource_id": 126,
      "text": "Mi smo nebo najbliže vama sjajnim zvijezdama okitili"
    },
    { "resource_id": 126, "text": "i čuvamo ga od svakog šejtana prkosnoga" },
    {
      "resource_id": 126,
      "text": "da ne prisluškuje meleke uzvišene; njih sa svih strana gađaju"
    },
    {
      "resource_id": 126,
      "text": "da ih otjeraju: njih čeka patnja neprekidna,"
    },
    {
      "resource_id": 126,
      "text": "a onoga koji što ugrabi – stigne svjetlica blistava."
    },
    {
      "resource_id": 126,
      "text": "Upitaj ih da li je teže njih stvoriti ili sve ostalo što smo stvorili? – Njih stvaramo od ljepljive ilovače."
    },
    { "resource_id": 126, "text": "Ti se diviš a oni se rugaju," },
    {
      "resource_id": 126,
      "text": "a kada im se savjeti upućuju oni ih ne prihvaćaju,"
    },
    {
      "resource_id": 126,
      "text": "i kad dokaz vide, oni jedni druge na ismijavanje podstiču,"
    },
    {
      "resource_id": 126,
      "text": "i govore: \"Ovo nije ništa drugo do prava čarolija!"
    },
    {
      "resource_id": 126,
      "text": "Zar kada poumiremo i kada kosti i zemlja postanemo, zar ćemo mi, zaista, biti oživljeni"
    },
    { "resource_id": 126, "text": "i naši preci davni?\"" },
    { "resource_id": 126, "text": "Reci: \"Da, a bićete i poniženi!\"" },
    {
      "resource_id": 126,
      "text": "To će biti samo glas jedan, i svi će odjednom progledati"
    },
    {
      "resource_id": 126,
      "text": "i reći: \"Teško nama, ovo je – Sudnji dan!\""
    },
    {
      "resource_id": 126,
      "text": "Da, ovo je Dan strašnoga suda u koji vi niste vjerovali!"
    },
    {
      "resource_id": 126,
      "text": "Sakupite nevjernike i one koji su se s njima družili i one kojima su se klanjali"
    },
    {
      "resource_id": 126,
      "text": "mimo Allaha, i pokažite im put koji u Džehennem vodi"
    },
    { "resource_id": 126, "text": "i zaustavite ih, oni će biti pitani:" },
    {
      "resource_id": 126,
      "text": "\"Šta vam je, zašto jedni drugima ne pomognete?\""
    },
    {
      "resource_id": 126,
      "text": "Ali, toga Dana oni će se sasvim prepustiti"
    },
    { "resource_id": 126, "text": "i jedni drugima prebacivati:" },
    { "resource_id": 126, "text": "\"Vi ste nas varali.\"" },
    {
      "resource_id": 126,
      "text": "\"Nismo\" – odgovoriće – \"nego vi niste htjeli vjerovati,"
    },
    {
      "resource_id": 126,
      "text": "a nikakve vlasti nad vama nismo imali, obijestan narod ste bili"
    },
    {
      "resource_id": 126,
      "text": "i riječ Gospodara našeg da ćemo, doista, kaznu iskusiti na nama se ispunila,"
    },
    {
      "resource_id": 126,
      "text": "a u zabludu smo vas pozivali jer smo i sami u zabludi bili.\""
    },
    { "resource_id": 126, "text": "I oni će toga dana zajedno na muci biti," },
    {
      "resource_id": 126,
      "text": "jer Mi ćemo tako sa mnogobošcima postupiti."
    },
    {
      "resource_id": 126,
      "text": "Kad im se govorilo: \"Samo je Allah Bog!\" – oni su se oholili"
    },
    {
      "resource_id": 126,
      "text": "i govorili: \"Zar da napustimo božanstva naša zbog jednog ludog pjesnika?\""
    },
    {
      "resource_id": 126,
      "text": "A nije tako, on Istinu donosi i tvrdi da su svi poslanici istinu donosili,"
    },
    { "resource_id": 126, "text": "a vi ćete sigurno bolnu patnju iskusiti –" },
    {
      "resource_id": 126,
      "text": "kako ste radili, onako ćete kažnjeni biti!"
    },
    { "resource_id": 126, "text": "A Allahovi iskreni robovi" },
    { "resource_id": 126, "text": "posebnu će opskrbu imati," },
    { "resource_id": 126, "text": "razno voće, i biće poštovani" },
    { "resource_id": 126, "text": "u džennetskim baščama nâslādā," },
    { "resource_id": 126, "text": "na divanima, jedni prema drugima," },
    {
      "resource_id": 126,
      "text": "biće posluženi pićem – iz izvora koji će stalno teći –"
    },
    { "resource_id": 126, "text": "bistrim i prijatnim onima koji budu pili," },
    {
      "resource_id": 126,
      "text": "od njega neće glava boljeti i od njega se neće pamet gubiti."
    },
    {
      "resource_id": 126,
      "text": "Pored njih će biti one koje će preda se gledati, očiju prekrasnih,"
    },
    { "resource_id": 126, "text": "kao da su one jaja pokrivena." },
    { "resource_id": 126, "text": "I oni će jedan s drugim razgovarati," },
    {
      "resource_id": 126,
      "text": "i jedan od njih će reći: \"Imao sam druga jednoga"
    },
    { "resource_id": 126, "text": "koji je govorio: 'Zar i ti vjeruješ" },
    {
      "resource_id": 126,
      "text": "da ćemo, kada poumiremo i zemlja i kosti postanemo, doista, račun polagati?'\""
    },
    { "resource_id": 126, "text": "\"Hoćete li pogledati?\"" },
    {
      "resource_id": 126,
      "text": "I on će pogledati, i toga usred Džehennema ugledati."
    },
    {
      "resource_id": 126,
      "text": "\"Allaha mi\" – reći će – \"zamalo me nisi upropastio;"
    },
    {
      "resource_id": 126,
      "text": "da nije bilo milosti Gospodara moga, i ja bih se sada mučio.\""
    },
    { "resource_id": 126, "text": "\"A mi, je l' de, više nećemo umirati? –" },
    {
      "resource_id": 126,
      "text": "jednom smo umrli – više nećemo biti mučeni,"
    },
    { "resource_id": 126, "text": "to će, zaista, uspjeh veliki biti!\"" },
    { "resource_id": 126, "text": "Za ovako nešto neka se trude trudbenici!" },
    { "resource_id": 126, "text": "A da li je bolja ta gozba ili drvo Zekkum" },
    { "resource_id": 126, "text": "koje smo nevjernicima kao kaznu odredili?" },
    {
      "resource_id": 126,
      "text": "To je drvo koje će usred Džehennema rasti;"
    },
    { "resource_id": 126, "text": "plod će mu poput glava šejtanskih biti." },
    {
      "resource_id": 126,
      "text": "Oni će se njime hraniti i trbuhe svoje njime puniti,"
    },
    { "resource_id": 126, "text": "zatim će to s ključalom vodom izmiješati," },
    {
      "resource_id": 126,
      "text": "a potom će se, sigurno, opet u Džehennem vratiti."
    },
    { "resource_id": 126, "text": "Oni su očeve svoje u zabludi zatekli" },
    { "resource_id": 126, "text": "pa i oni stopama njihovim nastavili," },
    {
      "resource_id": 126,
      "text": "a i prije njih su većinom drevni narodi u zabludi bili,"
    },
    {
      "resource_id": 126,
      "text": "iako smo im Mi slali one koji su ih opominjali;"
    },
    {
      "resource_id": 126,
      "text": "zato pogledaj kakav je bio kraj onih koji su bili opomenuti,"
    },
    {
      "resource_id": 126,
      "text": "samo nije bilo tako s Allahovim robovima iskrenim."
    },
    {
      "resource_id": 126,
      "text": "A kada Nas je Nuh zovnuo, Mi smo se lijepo odazvali:"
    },
    {
      "resource_id": 126,
      "text": "njega i porodicu njegovu nevolje teške smo spasili"
    },
    { "resource_id": 126, "text": "i samo potomke njegove u životu ostavili," },
    {
      "resource_id": 126,
      "text": "i u naraštajima kasnijim mu spomen sačuvali:"
    },
    { "resource_id": 126, "text": "\"Mir Nuhu od svjetova svih!\"" },
    {
      "resource_id": 126,
      "text": "Eto tako Mi nagrađujemo one koji dobra djela čine,"
    },
    { "resource_id": 126, "text": "on je bio rob Naš, vjernik," },
    { "resource_id": 126, "text": "a ostale smo poslije potopili." },
    { "resource_id": 126, "text": "Iste vjere kao i on bio je i Ibrahim," },
    {
      "resource_id": 126,
      "text": "kad je Gospodaru svome iskrena srca došao,"
    },
    {
      "resource_id": 126,
      "text": "kad je ocu svome i narodu svome rekao: \"Čemu se to vi klanjate?"
    },
    {
      "resource_id": 126,
      "text": "Zar lažna božanstva umjesto Allaha hoćete?"
    },
    { "resource_id": 126, "text": "I šta o Gospodaru svjetova mislite?\"" },
    { "resource_id": 126, "text": "I on baci pogled na zvijezde," },
    { "resource_id": 126, "text": "pa reče: \"Ja ću se, evo, razboljeti!\" –" },
    { "resource_id": 126, "text": "i oni ga napustiše, uzmaknuvši," },
    {
      "resource_id": 126,
      "text": "a on se kumirima njihovim prikrade, pa reče: \"Zašto ne jedete?"
    },
    { "resource_id": 126, "text": "Šta vam je, što ne govorite?\" –" },
    {
      "resource_id": 126,
      "text": "i krišom im priđe desnom rukom ih udarajući,"
    },
    { "resource_id": 126, "text": "pa mu narod trkom dođe." },
    {
      "resource_id": 126,
      "text": "\"Kako se možete klanjati onima koje sami klešete?\" – upita –"
    },
    {
      "resource_id": 126,
      "text": "\"kad Allah stvara i vas i ono što napravite?\""
    },
    {
      "resource_id": 126,
      "text": "\"Pripremite za njega lomaču\" – povikaše – \"pa ga u vatru bacite!\""
    },
    {
      "resource_id": 126,
      "text": "I htjedoše ga na muke staviti, ali Mi njih učinismo poniženim."
    },
    {
      "resource_id": 126,
      "text": "\"Idem onamo gdje mi je Gospodar moj naredio\" – reče – \"On će me kuda treba uputiti."
    },
    { "resource_id": 126, "text": "Gospodaru moj, daruj mi porod čestit!\" –" },
    {
      "resource_id": 126,
      "text": "i Mi smo ga obradovali dječakom blage naravi."
    },
    {
      "resource_id": 126,
      "text": "I kad on odraste toliko da mu poče u poslu pomagati, Ibrahim reče: \"O sinko moj, u snu sam vidio da te trebam zaklati, pa šta ti misliš?\" – \"O oče moj\" – reče – \"onako kako ti se naređuje, postupi; vidjećeš, ako Bog da, da ću sve izdržati.\""
    },
    {
      "resource_id": 126,
      "text": "I njih dvojica poslušaše, i kad ga on čelom prema zemlji položi,"
    },
    { "resource_id": 126, "text": "Mi ga zovnusmo: \"O Ibrahime," },
    {
      "resource_id": 126,
      "text": "ti si se Objavi u snu odazvao; – a Mi ovako nagrađujemo one koji dobra djela čine –"
    },
    { "resource_id": 126, "text": "to je, zaista, bilo pravo iskušenje!\" –" },
    { "resource_id": 126, "text": "i kurbanom velikim ga iskupismo" },
    {
      "resource_id": 126,
      "text": "i u naraštajima kasnijim mu spomen sačuvasmo:"
    },
    { "resource_id": 126, "text": "\"Nek je u miru Ibrahim!\"" },
    {
      "resource_id": 126,
      "text": "Eto tako Mi nagrađujemo one koji dobra djela čine,"
    },
    { "resource_id": 126, "text": "a on je, doista, bio rob Naš, vjernik," },
    {
      "resource_id": 126,
      "text": "i obradovali smo ga Ishakom, vjerovjesnikom i čovjekom dobrim,"
    },
    {
      "resource_id": 126,
      "text": "i blagoslovili smo i njega i Ishaka; a među potomcima njihovim ima vjernika i nevjernika očitih."
    },
    { "resource_id": 126, "text": "I Musau i Harunu smo milost ukazali," },
    {
      "resource_id": 126,
      "text": "pa i njih i narod njihov nevolje velike spasili"
    },
    { "resource_id": 126, "text": "i pomogli im da pobijede," },
    { "resource_id": 126, "text": "i Knjigu im jasnu dali" },
    { "resource_id": 126, "text": "i obojicu na Pravi put uputili" },
    {
      "resource_id": 126,
      "text": "i u naraštajima kasnijim im spomen sačuvali:"
    },
    { "resource_id": 126, "text": "\"Nek su u miru Musa i Harun!\"" },
    {
      "resource_id": 126,
      "text": "Eto tako Mi nagrađujemo one koji dobra djela čine,"
    },
    {
      "resource_id": 126,
      "text": "a njih dvojica su, uistinu, bili robovi Naši, vjernici."
    },
    { "resource_id": 126, "text": "I Iljas je bio poslanik." },
    {
      "resource_id": 126,
      "text": "Kad on reče narodu svome: \"Zar se ne bojite?"
    },
    {
      "resource_id": 126,
      "text": "Što se Balu klanjate, a najljepšeg Stvoritelja ostavljate,"
    },
    {
      "resource_id": 126,
      "text": "Allaha, Gospodara svoga i Gospodara vaših predaka drevnih?\" –"
    },
    {
      "resource_id": 126,
      "text": "oni ga lašcem nazvaše i zato će, sigurno, u vatru svi oni biti bačeni,"
    },
    {
      "resource_id": 126,
      "text": "samo neće oni Allahovi robovi koji su Mu bili odani."
    },
    {
      "resource_id": 126,
      "text": "I sačuvasmo mu spomen u naraštajima kasnijim:"
    },
    { "resource_id": 126, "text": "\"Nek je u miru Iljas!\"" },
    {
      "resource_id": 126,
      "text": "Eto tako Mi nagrađujemo one koji dobra djela čine,"
    },
    { "resource_id": 126, "text": "a on je bio rob Naš, vjernik." },
    { "resource_id": 126, "text": "I Lut je bio poslanik." },
    {
      "resource_id": 126,
      "text": "Mi smo njega i čitavu njegovu porodicu spasili –"
    },
    {
      "resource_id": 126,
      "text": "osim starice, ona je nastradala s onima koji su nastradali –"
    },
    { "resource_id": 126, "text": "a ostale smo uništili," },
    {
      "resource_id": 126,
      "text": "i vi pored nastambi njihovih prolazite i danju"
    },
    { "resource_id": 126, "text": "i noću, pa zašto se ne urazumite?" },
    { "resource_id": 126, "text": "I Junus je bio poslanik." },
    { "resource_id": 126, "text": "I on pobježe na jednu lađu prepunu" },
    { "resource_id": 126, "text": "i baci kocku i kocka na njega pade," },
    {
      "resource_id": 126,
      "text": "i riba ga proguta, a bio je zaslužio prijekor,"
    },
    {
      "resource_id": 126,
      "text": "i da nije bio jedan od onih koji Allaha hvale,"
    },
    {
      "resource_id": 126,
      "text": "sigurno bi ostao u utrobi njenoj do Dana kad će svi biti oživljeni,"
    },
    {
      "resource_id": 126,
      "text": "i Mi ga izbacismo na jedno pusto mjesto, a on je bio bolan,"
    },
    {
      "resource_id": 126,
      "text": "i učinismo da iznad njega izraste vriježa jedne tikve,"
    },
    {
      "resource_id": 126,
      "text": "i poslasmo ga stotini hiljada ljudi, i više,"
    },
    {
      "resource_id": 126,
      "text": "i oni povjerovaše, i njima dadosmo da do roka određenog požive."
    },
    {
      "resource_id": 126,
      "text": "A upitaj ih: \"Zar su za Gospodara tvoga – kćeri, a za njih – sinovi,"
    },
    {
      "resource_id": 126,
      "text": "zar smo u njihovu prisustvu meleke kao žene stvorili?\""
    },
    {
      "resource_id": 126,
      "text": "Eto, oni, zbog toga što lažu, doista govore:"
    },
    {
      "resource_id": 126,
      "text": "\"Allah je rodio\" – oni su, zaista, lažljivci."
    },
    { "resource_id": 126, "text": "Zar je On kćeri sinovima pretpostavio?" },
    { "resource_id": 126, "text": "Šta vam je, kako rasuđujete?!" },
    { "resource_id": 126, "text": "Zašto ne razmislite?" },
    { "resource_id": 126, "text": "Ili, gdje vam je dokaz očiti?" },
    {
      "resource_id": 126,
      "text": "Donesite Knjigu svoju, ako istinu govorite!"
    },
    {
      "resource_id": 126,
      "text": "Mnogobošci između Njega i džina srodstvo uspostavljaju, a džini odavno znaju da će oni koji tako govore u vatru biti bačeni –"
    },
    {
      "resource_id": 126,
      "text": "hvaljen neka je Allah i daleko od onoga kako Ga oni predstavljaju!"
    },
    { "resource_id": 126, "text": "Allahovi iskreni robovi nisu za to krivi." },
    { "resource_id": 126, "text": "Ali, ni vi, sa onima kojima se klanjate," },
    {
      "resource_id": 126,
      "text": "ne možete o njima nikoga u zabludu zavesti,"
    },
    {
      "resource_id": 126,
      "text": "možete samo onoga koji će ionako u vatri gorjeti."
    },
    { "resource_id": 126, "text": "\"Svakome od nas mjesto je određeno," },
    { "resource_id": 126, "text": "mi smo u redove poredani," },
    { "resource_id": 126, "text": "i samo Njega hvalimo!\"" },
    { "resource_id": 126, "text": "A oni su, sigurno, govorili:" },
    {
      "resource_id": 126,
      "text": "\"Da smo mi Knjigu imali kao što su je imali narodi prijašnji,"
    },
    {
      "resource_id": 126,
      "text": "sigurno bismo bili Allahovi robovi iskreni!\""
    },
    {
      "resource_id": 126,
      "text": "Ali u Kur'an ne htjedoše povjerovati, i znaće oni!"
    },
    {
      "resource_id": 126,
      "text": "A riječ Naša je davno rečena o robovima Našim, o poslanicima:"
    },
    { "resource_id": 126, "text": "\"Oni će biti, doista, potpomognuti" },
    { "resource_id": 126, "text": "i vojska Naša će zacijelo pobijediti!\"" },
    { "resource_id": 126, "text": "Zato se okreni od njih za neko vrijeme" },
    { "resource_id": 126, "text": "i posmatraj ih, i oni će posmatrati!" },
    { "resource_id": 126, "text": "Zar oni kaznu Našu da požuruju?" },
    {
      "resource_id": 126,
      "text": "Kad ih ona stigne, zlo će jutro osvanuti onima koji su bili opomenuti!"
    },
    { "resource_id": 126, "text": "Zato se okreni od njih za neko vrijeme" },
    { "resource_id": 126, "text": "i posmatraj, i oni će posmatrati!" },
    {
      "resource_id": 126,
      "text": "Veličanstven je Gospodar tvoj, Dostojanstveni, i daleko od onoga kako Ga predstavljaju oni! –"
    },
    { "resource_id": 126, "text": "i mir poslanicima" },
    {
      "resource_id": 126,
      "text": "i hvaljen neka je Allah, Gospodar svjetova!"
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "37" }
  }
}
