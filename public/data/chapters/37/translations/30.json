{
  "translations": [
    {
      "resource_id": 30,
      "text": "Julistukseni vetoaa niihin, jotka rivistöinä ulos marssivat,"
    },
    {
      "resource_id": 30,
      "text": "sekä niihin, jotka mielenlujuudella itsensä hillitsevät"
    },
    {
      "resource_id": 30,
      "text": "ja niihin, jotka (Koraania) julkilukevat Jumalaa muistaen,"
    },
    { "resource_id": 30, "text": "totisesti Jumalanne on ainoa Jumala," },
    {
      "resource_id": 30,
      "text": "taivaiden ja maan Herra sekä kaiken, mikä niiden välisessä avaruudessa on, niidenkin maanäärien Herra, joista päivä nousee."
    },
    {
      "resource_id": 30,
      "text": "Me olemme koristanut lähimmän taivaan laen tähdillä,"
    },
    {
      "resource_id": 30,
      "text": "ja suoja on asetettu jokaista kapinallista henkeä vastaan."
    },
    {
      "resource_id": 30,
      "text": "He eivät siedä (muslimien) seurakunnan rukoilemista eivätkä eri tahoilta tulevia arvosteluja,"
    },
    {
      "resource_id": 30,
      "text": "vaan he joutuvat ankaran rangaistuksen alaisiksi,"
    },
    {
      "resource_id": 30,
      "text": "ja jos kenen heistä onnistuu harhauttaa joitakuita pois, valaisee kirkas (profeetan viisauden) leimahdus hänen työnsä jäljet."
    },
    {
      "resource_id": 30,
      "text": "Vaatikaa heitä vastaamaan, hekö vankemmin ovat luotuja vai ne, jotka Me olemme luonut. Totisesti Me loimme (omamme) vahvasta aineesta."
    },
    { "resource_id": 30, "text": "Ihmeeksesi he vain pilkkaavat sinua" },
    {
      "resource_id": 30,
      "text": "ja varoittavista muistutuksista he eivät välitä,"
    },
    {
      "resource_id": 30,
      "text": "nähdessään tunnusmerkin he yllyttävät toinen toistaan ivaan"
    },
    {
      "resource_id": 30,
      "text": "sanoen: »Eihän tämä ole muuta kuin ilmeistä noituutta."
    },
    {
      "resource_id": 30,
      "text": "Pitäisikö uskoa siihenkin, että kuoltuamme ja luiksi sekä tomuksi muututtuamme meidät muka varmasti eloon herätetään,"
    },
    { "resource_id": 30, "text": "vieläpä muka muinaiset esi-isämmekin?»" },
    {
      "resource_id": 30,
      "text": "Sano: Aivan niin, ja hylkiöiksi silloin joudutte"
    },
    { "resource_id": 30, "text": "ja, katso, saatte osaksenne kirouksen." },
    {
      "resource_id": 30,
      "text": "Silloin voihkitte: »Voi meitä! Tämä on pahan palkkamme päivä! »"
    },
    {
      "resource_id": 30,
      "text": "Totisesti onkin tämä tuomionpäivä, jota te valheeksi väititte."
    },
    {
      "resource_id": 30,
      "text": "Kootkaa yhteen vääryyttä harjoittaneet ja heidän kumppaninsa sekä kaikki ne, joita he palvelivat"
    },
    {
      "resource_id": 30,
      "text": "Jumalan vertaisina, ja viekää heidät helvetin tielle,"
    },
    {
      "resource_id": 30,
      "text": "mutta pysäyttäkää heidät, sillä heiltä kysytään:"
    },
    { "resource_id": 30, "text": "»Miksi ette nyt auta toisianne?»" },
    { "resource_id": 30, "text": "Kyllä he sinä päivänä alistuvat" },
    {
      "resource_id": 30,
      "text": "ja jotkut heistä lähestyvät toisia kysellen toinen toiseltaan"
    },
    {
      "resource_id": 30,
      "text": "ja sanovat: »Tehän aikanaan tulitte luoksemme oikeauskoisina.»"
    },
    {
      "resource_id": 30,
      "text": "Toiset vastaavat: »Ei, te ette olleet uskovaisia,"
    },
    {
      "resource_id": 30,
      "text": "eikä meillä ollut teidän suhteenne valtaa, sillä te olitte kuritonta väkeä."
    },
    {
      "resource_id": 30,
      "text": "Nyt on Herramme tuomio langennut meille ja saamme totisesti maistaa rangaistusta,"
    },
    {
      "resource_id": 30,
      "text": "sillä saatoimmehan me teidät harhaan, kun itse olimme harhassa.»"
    },
    {
      "resource_id": 30,
      "text": "Näin joutuvat he sinä päivänä osallisiksi rangaistuksesta."
    },
    {
      "resource_id": 30,
      "text": "Niin me totisesti menettelemme väärintekijäin suhteen."
    },
    {
      "resource_id": 30,
      "text": "Totisesti he olivat pöyhkeitä, kun heille sanottiin: »Ei ole muita jumalia kuin Jumala.»"
    },
    {
      "resource_id": 30,
      "text": "Ja he sanovat: »Meidänkö todella pitäisi luopua jumalistamme mielipuolen runoilijan tähden?»"
    },
    {
      "resource_id": 30,
      "text": "Sano: »Ei, hän toi mukanaan totuuden ja vahvisti entisten sananjulistajien sanat.»"
    },
    {
      "resource_id": 30,
      "text": "Nyt saatte totisesti maistaa tuskallista rangaistusta,"
    },
    {
      "resource_id": 30,
      "text": "eikä teitä tällöin muusta rangaista kuin omista teoistanne."
    },
    {
      "resource_id": 30,
      "text": "Toisin on Jumalan palvelijain, puhdistettujen, laita."
    },
    { "resource_id": 30, "text": "Heille annetaan luvattu osansa," },
    {
      "resource_id": 30,
      "text": "he nauttivat hyvien töittensä hedelmiä ja heidät korotetaan kunniaan,"
    },
    { "resource_id": 30, "text": "autuuden tarhoissa" },
    {
      "resource_id": 30,
      "text": "he istuvat kunniaistuimilla, katsoen toistensa kasvoihin,"
    },
    {
      "resource_id": 30,
      "text": "ja malja pannaan kiertämään kädestä käteen täynnä raikkainta lähdevettä,"
    },
    { "resource_id": 30, "text": "kirkasta, ihanaa nautittavaksi." },
    { "resource_id": 30, "text": "Siinä ei ole sameutta eikä se heiltä ehdy." },
    {
      "resource_id": 30,
      "text": "Ja heidän seurassaan on oleva neitsyitä, jotka siveydessään hillitsevät kauniiden silmiensä katseet"
    },
    {
      "resource_id": 30,
      "text": "kuin olisivat heidän silmänsä hellästi varjeltavia linnun munia."
    },
    { "resource_id": 30, "text": "He tekevät toisilleen kysymyksiä." },
    {
      "resource_id": 30,
      "text": "Joku heidän joukostaan sanoo: »Totisesti, olihan minulla ystävä,"
    },
    {
      "resource_id": 30,
      "text": "joka minulta kyseli: 'Kuulutko sinäkin niihin, jotka uskovat sen todeksi?"
    },
    {
      "resource_id": 30,
      "text": "Viedäänkö meidät todellakin tuomiolle sitten, kun olemme kuolleet ja muuttuneet luiksi ja tomuksi?'»"
    },
    { "resource_id": 30, "text": "Ja puhuva jatkaa: »Katso alas!»" },
    {
      "resource_id": 30,
      "text": "Ja tämä katsoo alas ja näkee ystävänsä keskellä helvettiä."
    },
    {
      "resource_id": 30,
      "text": "Ja hän huudahtaa: »Jumalan nimessä, vähällä olit saattaa minut turmioon,"
    },
    {
      "resource_id": 30,
      "text": "sillä ellei Jumala olisi armahtanut laupeudessaan, olisin varmasti joutunut kadotettujen joukkoon."
    },
    {
      "resource_id": 30,
      "text": "Eikö meidän siis todellakaan tarvitse kuolla"
    },
    { "resource_id": 30, "text": "kuin kerran ja eikö meitä kuriteta?" },
    { "resource_id": 30, "text": "Totisesti tämä on ylin autuus." },
    {
      "resource_id": 30,
      "text": "Tällaisen saavuttamiseksi antakaamme kaikkien ponnistella."
    },
    {
      "resource_id": 30,
      "text": "Eikö olekin tämä osa parempi kuin niiden, jotka saavat ravintonsa Zakkuum-puusta?»"
    },
    {
      "resource_id": 30,
      "text": "Tämän Me olemme totisesti tehnyt koettelemukseksi väärintekijöille,"
    },
    { "resource_id": 30, "text": "puun, joka kasvaa helvetin pohjasta," },
    { "resource_id": 30, "text": "ja sen hedelmät ovat kuin käärmeiden päät." },
    {
      "resource_id": 30,
      "text": "Tästä puusta he totisesti saavat syödä ja vatsansa täyttää,"
    },
    {
      "resource_id": 30,
      "text": "ja yhtä varmasti saavat he sen jälkeen juoda kiehuvaa vettä"
    },
    { "resource_id": 30, "text": "ja sitten palata taas helvettiin." },
    {
      "resource_id": 30,
      "text": "Totisesti he aikanaan huomasivat esi~isiensä kulkevan harhaan"
    },
    {
      "resource_id": 30,
      "text": "ja riensivät kuitenkin seuraamaan heidän jälkiään."
    },
    {
      "resource_id": 30,
      "text": "Useimmat sukupolvet ennen heitä kulkivat harhaan,"
    },
    {
      "resource_id": 30,
      "text": "ja Me kuitenkin lähetimme varoittajia heidän keskuuteensa."
    },
    {
      "resource_id": 30,
      "text": "Mutta katsokaa, mikä loppu oli varoitusten saajilla"
    },
    {
      "resource_id": 30,
      "text": "paitsi Jumalan vilpittömillä palvelijoilla heidän keskuudessaan."
    },
    {
      "resource_id": 30,
      "text": "Nooa huusi Meitä avukseen ja koki, kuinka Me rukouksiin vastaamme."
    },
    {
      "resource_id": 30,
      "text": "Me vapahdimme hänet seuralaisineen valtavasta hävityksestä"
    },
    {
      "resource_id": 30,
      "text": "tehden hänen jälkeläisistään suvun jatkajia."
    },
    {
      "resource_id": 30,
      "text": "Me ikuistimme hänen maineensa myöhemmissä sukupolvissa,"
    },
    { "resource_id": 30, "text": "rauha olkoon Nooalle kaikissa heimoissa." },
    {
      "resource_id": 30,
      "text": "Näin Me totisesti palkitsemme hyvää tekeviä."
    },
    { "resource_id": 30, "text": "Hän oli totisesti uskollinen palvelijamme." },
    { "resource_id": 30, "text": "Muut me hukutimme veteen." },
    {
      "resource_id": 30,
      "text": "Aabraham kuului totisesti Nooan jälkeläisiin."
    },
    { "resource_id": 30, "text": "Hän lähestyi Herraansa puhtain sydämin" },
    {
      "resource_id": 30,
      "text": "ja sitten puhui isälleen sekä heimolleen: »Ketä palvelette?"
    },
    {
      "resource_id": 30,
      "text": "Itseännekö tahdotte pettää väärillä jumalilla?"
    },
    {
      "resource_id": 30,
      "text": "Mikä on ajatuksenne kaikkien maailmojen valtiaasta?»"
    },
    { "resource_id": 30, "text": "Sitten hän katsoi tähtiin" },
    {
      "resource_id": 30,
      "text": "ja sanoi: »En voi sietää teidän tähtienpalvontaanne.»"
    },
    {
      "resource_id": 30,
      "text": "Silloin he käänsivät selkänsä ja poistuivat hänen luotaan."
    },
    {
      "resource_id": 30,
      "text": "Ja hän salaa lähestyi heidän epäjumaliaan ivaten niitä: »Ettekö syödäkään taida?"
    },
    { "resource_id": 30, "text": "Miksi ette puhu?»" },
    {
      "resource_id": 30,
      "text": "Sitten hän hiipi niiden kimppuun ja iski niitä oikealla kädellään."
    },
    {
      "resource_id": 30,
      "text": "Tällöin hänen heimolaisensa kiireesti lähestyivät häntä"
    },
    {
      "resource_id": 30,
      "text": "ja hän sanoi: »Sellaisiako te jumalinanne palvelette, jotka itse olette veistäneet?"
    },
    {
      "resource_id": 30,
      "text": "Jumalahan on luonut teidät ja teidän tekeleenne.»"
    },
    {
      "resource_id": 30,
      "text": "Nämä sanoivat: »Pystyttäkäämme hänelle paalu ja heittäkäämme hänet tuleen!»"
    },
    {
      "resource_id": 30,
      "text": "Ja he alkoivat vainota häntä, mutta Me pidimme heidät alallaan."
    },
    {
      "resource_id": 30,
      "text": "Ja Aabraham sanoi: »Minä pakenen Herrani tykö, sillä Hän ei minua jätä."
    },
    { "resource_id": 30, "text": "Herra, anna minulle hyvän asian jatkaja!»" },
    {
      "resource_id": 30,
      "text": "Ja Me annoimme lupauksen pojasta, jolla on kärsivällisyyttä."
    },
    {
      "resource_id": 30,
      "text": "Mutta kun tämä varttui ja kykeni auttamaan häntä, sanoi hän: »Poikani, olen totisesti unessa saanut käskyn uhrata sinut, mikä on ajatuksesi siitä?» Tämä sanoi: »Oi isäni, tee saamasi käskyn mukaan; jos niin on Jumalan tahto, tulet havaitsemaan minut kärsivälliseksi.»"
    },
    {
      "resource_id": 30,
      "text": "Kun he nyt kumpikin alistuivat ja isä heitti pojan maahan kasvoilleen,"
    },
    {
      "resource_id": 30,
      "text": "kutsuimme Me häntä nimeltä sanoen: »Aabraham!"
    },
    {
      "resource_id": 30,
      "text": "Olet antanut unesi käydä toteen, ja Me varmasti palkitsemme niitä, jotka hyvää tekevät.»"
    },
    { "resource_id": 30, "text": "Tämä oli totisesti ilmeinen koetus." },
    {
      "resource_id": 30,
      "text": "Ja Me annoimme hänelle lunastuksen arvokkaalla sijaisuhrilla."
    },
    {
      "resource_id": 30,
      "text": "Ja Me ikuistimme hänen maineensa jälkipolvissa näillä sanoilla:"
    },
    { "resource_id": 30, "text": "»Rauha olkoon Aabrahamille!»" },
    { "resource_id": 30, "text": "Näin palkitsemme Me hyvää tekevät." },
    {
      "resource_id": 30,
      "text": "Hän oli todella Meidän uskollinen palvelijamme."
    },
    {
      "resource_id": 30,
      "text": "Ja Me annoimme hänelle hyvän lupauksen Iisakista, josta oli tuleva profeetta Jumalaa pelkääväisille."
    },
    {
      "resource_id": 30,
      "text": "Ja Me annoimme siunauksemme vuotaa hänelle sekä Iisakille. Ja heidän jälkeläisissään on sellaisia, jotka hyvää tekevät, mutta myöskin sellaisia, jotka ilmeisesti vahingoittavat omaa sieluaan."
    },
    {
      "resource_id": 30,
      "text": "Me ulotimme tosisuosiomme myös Moosekseen ja Aaroniin"
    },
    {
      "resource_id": 30,
      "text": "ja pelastimme heidät ja heidän kansansa suuresta tuhosta"
    },
    { "resource_id": 30, "text": "ja autoimme heitä pääsemään voitolle" },
    {
      "resource_id": 30,
      "text": "sekä annoimme heille molemmille Kirjan, joka saattoi asiat selvyyteen."
    },
    { "resource_id": 30, "text": "Myös johdatimme heidät oikealle tielle" },
    {
      "resource_id": 30,
      "text": "ja siunasimme heidän nimensä jälkipolvissa näillä sanoilla:"
    },
    { "resource_id": 30, "text": "»Rauha olkoon Moosekselle ja Aaronille!»" },
    { "resource_id": 30, "text": "Näin Me palkitsemme hyvää tekevät." },
    {
      "resource_id": 30,
      "text": "Totisesti he kumpikin olivat uskollisia palvelijoitamme."
    },
    {
      "resource_id": 30,
      "text": "Myös Elias totisesti kuului sanamme julistajiin."
    },
    {
      "resource_id": 30,
      "text": "Hän sanoi kansalleen: »Kuinka ette karta pahaa?"
    },
    {
      "resource_id": 30,
      "text": "Kuinka saatattekin huutaa Baalia avuksenne ja hyljätä ylhäisen Luojanne,"
    },
    {
      "resource_id": 30,
      "text": "Jumalan, joka on Herranne ja esi-isienne Herra ammoisista ajoista."
    },
    {
      "resource_id": 30,
      "text": "Mutta he kutsuivat häntä pimittäjäksi, ja siitä syystä heitä varmasti kuritetaan,"
    },
    {
      "resource_id": 30,
      "text": "ei kuitenkaan Jumalaa pelkääväisiä, puhdistuneita, heidän keskuudessaan."
    },
    {
      "resource_id": 30,
      "text": "Ja Me siunasimme hänen nimensä jälkipolvissa näillä sanoilla:"
    },
    { "resource_id": 30, "text": "»Rauha olkoon Eliaalle!»" },
    { "resource_id": 30, "text": "Tällä tavoin palkitsemme Me hyvää tekeviä." },
    {
      "resource_id": 30,
      "text": "Totisesti hän kuului uskollisiin palvelijoihimme."
    },
    { "resource_id": 30, "text": "Samoin Loot oli totinen sanamme julistaja." },
    { "resource_id": 30, "text": "Kun Me pelastimme hänen sukunsa, kaikki" },
    {
      "resource_id": 30,
      "text": "paitsi vanhan vaimon, joka kuului viivyttelijöihin,"
    },
    { "resource_id": 30, "text": "tuhosimme Me toiset." },
    {
      "resource_id": 30,
      "text": "Varmaan olette (heidän tuhonsa paikkojen ohi matkustaneet aamuisin"
    },
    {
      "resource_id": 30,
      "text": "tai iltaisin. Ettekö siis ota niistä vaaria?"
    },
    { "resource_id": 30, "text": "Joona myös oli totisesti sananjulistaja." },
    { "resource_id": 30, "text": "Kun hän pakeni lastattuun laivaan," },
    {
      "resource_id": 30,
      "text": "sai hän heidän kanssaan kokea merihätää ja joutui mereen heitetyksi."
    },
    {
      "resource_id": 30,
      "text": "Mutta kala nieli hänet, kun hän oli veden vallassa."
    },
    {
      "resource_id": 30,
      "text": "Ja ellei hän olisi kuulunut niihin, jotka Meitä ylistävät,"
    },
    {
      "resource_id": 30,
      "text": "hän olisi jäänyt sen vatsaan yhteiseen ylösnousemukseen asti."
    },
    {
      "resource_id": 30,
      "text": "Mutta Me heitimme hänet merestä autiolle rannalle, ja hän oli sairas."
    },
    {
      "resource_id": 30,
      "text": "Ja Me annoimme kurpitsan kasvaa hänen autiolle paikalleen"
    },
    {
      "resource_id": 30,
      "text": "sekä lähetimme hänet sataantuhanteen nousevan kansan luo, joka eli irstaasti,"
    },
    {
      "resource_id": 30,
      "text": "ja he tulivat uskoon, minkä tähden Me myönsimme heille armonaikaa."
    },
    {
      "resource_id": 30,
      "text": "Kysy nyt heiltä, Muhammed, onko Herrallasi tyttäriä siten kuin heillä on poikia,"
    },
    {
      "resource_id": 30,
      "text": "tai loimmeko Me heidän silmiensä nähden enkelit naisiksi?"
    },
    {
      "resource_id": 30,
      "text": "Tietysti on pelkkää heidän omaa valhettaan, kun he väittävät,"
    },
    {
      "resource_id": 30,
      "text": "että Jumala muka on synnyttänyt lapsia. Totisesti he ovat valehtelijoita!"
    },
    {
      "resource_id": 30,
      "text": "Ja Hänkö olisi itselleen valinnut tyttäriä mieluummin kuin poikia?"
    },
    {
      "resource_id": 30,
      "text": "Miten on teidän laitanne? Kuinka voittekaan tuollaista itseksenne päätellä?"
    },
    { "resource_id": 30, "text": "Ettekö ota totuutta huomioon?" },
    { "resource_id": 30, "text": "Vai onko teillä selvä todistus?" },
    {
      "resource_id": 30,
      "text": "Esittäkää sitten kirjoituksenne, jos olette tosissanne."
    },
    {
      "resource_id": 30,
      "text": "Vielä väittivät he Jumalan olevan sukua dzinnien kanssa, vaikka itse dzinnit tietävät varmasti saavansa rangaistuksen."
    },
    {
      "resource_id": 30,
      "text": "Kunnia olkoon Jumalalle! Hän on kaukana kaikesta, mitä he Hänestä väittävät,"
    },
    { "resource_id": 30, "text": "eivät kuitenkaan vilpittömät palvelijat." },
    { "resource_id": 30, "text": "Sillä te, jotka tiedätte, ketä palvelette," },
    {
      "resource_id": 30,
      "text": "ette saata johdattaa ketään tottelemattomuuteen Häntä vastaan,"
    },
    { "resource_id": 30, "text": "paitsi helvettiin menossa olevia." },
    {
      "resource_id": 30,
      "text": "Ei meissä muslimeissa ole ketään, jolla ei olisi määrättyä paikkaansa,"
    },
    {
      "resource_id": 30,
      "text": "olemmehan totisesti niitä, jotka rivistöinä ulos marssivat,"
    },
    {
      "resource_id": 30,
      "text": "ja niitä, jotka Jumalan kunniaa julistavat."
    },
    { "resource_id": 30, "text": "Totisesti heillä oli tapana sanoa:" },
    { "resource_id": 30, "text": "»Jospa olisitte meitä varoittaneet," },
    {
      "resource_id": 30,
      "text": "meistä olisi varmasti tullut Jumalan vilpittömiä palvelijoita.»"
    },
    {
      "resource_id": 30,
      "text": "Mutta kun he nyt jäävät epäuskoonsa, niin saavat kokea sen seuraukset."
    },
    {
      "resource_id": 30,
      "text": "Onhan Meidän varma sanamme jo julistettu palvelijoillemme, lähettiläille,"
    },
    { "resource_id": 30, "text": "heitä totisesti tulemme auttamaan," },
    {
      "resource_id": 30,
      "text": "ja varmasti Meidän sotajoukkomme on voitokas."
    },
    {
      "resource_id": 30,
      "text": "Tästä syystä käänny pois heistä joksikin aikaa."
    },
    {
      "resource_id": 30,
      "text": "Mutta tarkasta heitä, ja totisesti he saavat nähdä."
    },
    {
      "resource_id": 30,
      "text": "Vai tahtoisivatko he vielä jouduttaakin Meidän kuritustamme"
    },
    {
      "resource_id": 30,
      "text": "Mutta kun se kerran heitä kohtaa, niin ankea on aamu silloin heille, joita niin varoitettiin."
    },
    { "resource_id": 30, "text": "Käänny siis pois heistä ajaksi." },
    {
      "resource_id": 30,
      "text": "Mutta tarkasta heitä, ja totisesti he saavat nähdä."
    },
    {
      "resource_id": 30,
      "text": "Ylistys olkoon Herrallenne, kunnian Kuninkaalle, joka on yläpuolella kaiken, mitä he Hänestä väittävät."
    },
    { "resource_id": 30, "text": "Ja rauha olkoon sananjulistajille." },
    {
      "resource_id": 30,
      "text": "Ja kaikki kunnia kuuluu Jumalalle, maailmojen valtiaalle."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "37" }
  }
}
