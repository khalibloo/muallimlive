{
  "translations": [
    { "resource_id": 210, "text": "Andolsun saf saf dizilenlere." },
    { "resource_id": 210, "text": "Sürüp sevk edenlere." },
    { "resource_id": 210, "text": "Zikri okuyanlara." },
    { "resource_id": 210, "text": "Sizin ilahınız tek bir ilahtır." },
    {
      "resource_id": 210,
      "text": "O, göklerin, yerin ve bu ikisi arasında bulunanların Rabbidir. O, doğuların da Rabbidir."
    },
    { "resource_id": 210, "text": "Biz, en yakın göğü yıldızlarla süsledik." },
    {
      "resource_id": 210,
      "text": "Ve onu (göğü) kovulmuş Şeytanlar'dan koruduk."
    },
    {
      "resource_id": 210,
      "text": "Onlar, artık mele-i a'la'ya (yüce topluluğa) kulak veremezler. Her taraftan taşlanırlar."
    },
    {
      "resource_id": 210,
      "text": "Kovularak uzaklaştırılmış (olurlar) ve onlar için elem dolu bir azap vardır."
    },
    {
      "resource_id": 210,
      "text": "Ancak bir (söz) çalıp kapan olursa onu da parlak bir ateş izler."
    },
    {
      "resource_id": 210,
      "text": "Şimdi onlara sor: “Yaratılış bakımından onlar mı daha zorlu, yoksa bizim yarattıklarımız mı?” Doğrusu biz onları, yapışkan bir çamurdan yarattık."
    },
    {
      "resource_id": 210,
      "text": "Hayır, sen şaşırdın kaldın; onlar ise alay edip duruyorlar."
    },
    {
      "resource_id": 210,
      "text": "Kendilerine öğüt verildiğinde öğüt almazlar."
    },
    {
      "resource_id": 210,
      "text": "Bir ayet (mucize) gördüklerinde alaya alırlar."
    },
    { "resource_id": 210, "text": "\"Bu, ancak apaçık bir büyüdür.\" derler." },
    {
      "resource_id": 210,
      "text": "\"Öldüğümüz, toprak ve kemik haline geldiğimiz zaman mı gerçekten biz mi diriltileceğiz?"
    },
    { "resource_id": 210, "text": "“Önceden gelip geçmiş atalarımız da mı?”" },
    {
      "resource_id": 210,
      "text": "De ki: “Evet! Hem de siz aşağılanmış kimseler olarak (diriltileceksiniz).”"
    },
    {
      "resource_id": 210,
      "text": "Çünkü o, korkunç bir sesten ibarettir. O zaman etrafa bakıp dururlar."
    },
    {
      "resource_id": 210,
      "text": "\"Eyvah bize! İşte bu, hesap günüdür.\" derler."
    },
    {
      "resource_id": 210,
      "text": "“İşte bu, yalanlamakta olduğunuz hüküm ve ayırım günüdür.” denilir."
    },
    {
      "resource_id": 210,
      "text": "Zalimleri, onların eşlerini ve tapmakta olduklarını toplayın."
    },
    {
      "resource_id": 210,
      "text": "Allah'tan başka (ibadet etmiş olduklarını) Cehennem yoluna iletin!"
    },
    {
      "resource_id": 210,
      "text": "Durdurun onları; çünkü onlar sorguya çekileceklerdir."
    },
    {
      "resource_id": 210,
      "text": "Size ne oldu da birbirinize yardım etmiyorsunuz?"
    },
    {
      "resource_id": 210,
      "text": "Hayır! Onlar, bugün tamamen teslim olmuşlardır."
    },
    { "resource_id": 210, "text": "Birbirlerine dönüp sorarlar." },
    {
      "resource_id": 210,
      "text": "\"Siz, bize sağdan geliyordunuz.\" derler."
    },
    {
      "resource_id": 210,
      "text": "Diğerleri de derler ki: \"Hayır! Siz iman eden kimseler değildiniz.\""
    },
    {
      "resource_id": 210,
      "text": "Bizim sizin üzerinizde zorlayıcı bir gücümüz yoktu. Fakat siz, zaten azgın bir toplum idiniz."
    },
    {
      "resource_id": 210,
      "text": "Artık Rabbimizin hakkımızdaki sözü gerçekleşti. Kesinlikle biz onu (azabı) tadacağız."
    },
    {
      "resource_id": 210,
      "text": "Evet! Sizi saptırdık. Çünkü biz de sapkın kimseler idik."
    },
    {
      "resource_id": 210,
      "text": "Hiç şüphe yok ki, o gün onlar azapta ortaktırlar."
    },
    { "resource_id": 210, "text": "Biz, günahkârlara işte böyle yaparız." },
    {
      "resource_id": 210,
      "text": "Çünkü onlar, kendilerine; \"Allah’tan başka (hak) ilah yoktur.\" denildiği zaman büyüklenirlerdi."
    },
    {
      "resource_id": 210,
      "text": "\"Bir mecnun şair için ilahlarımızı terk mi edeceğiz?\" derlerdi."
    },
    {
      "resource_id": 210,
      "text": "Hayır! O, hakkı getirdi ve peygamberleri doğruladı."
    },
    { "resource_id": 210, "text": "Kuşkusuz siz acı azabı tadacaksınız." },
    {
      "resource_id": 210,
      "text": "Siz ancak işlediklerinizin karşılığı ile cezalandırılırsınız."
    },
    { "resource_id": 210, "text": "Ancak, Allah’ın ihlaslı kulları müstesna." },
    { "resource_id": 210, "text": "Onlar için bilinen rızıklar vardır." },
    {
      "resource_id": 210,
      "text": "Çeşitli meyveler. Onlar ikram edilenlerdir."
    },
    { "resource_id": 210, "text": "Onlar, Nimet Cennetleri'ndedir." },
    { "resource_id": 210, "text": "Tahtlar üzerinde karşılıklı otururlar." },
    {
      "resource_id": 210,
      "text": "Etraflarında pınardan (doldurulmuş) kadehler dolaştırılır."
    },
    { "resource_id": 210, "text": "Bembeyazdır, içenlere lezzet verir." },
    {
      "resource_id": 210,
      "text": "Onda ne baş dönmesi vardır, ne de ondan dolayı sarhoş olurlar."
    },
    {
      "resource_id": 210,
      "text": "Yanlarında bakışlarını yalnız kendilerine çevirmiş iri gözlü eşler vardır."
    },
    {
      "resource_id": 210,
      "text": "Sanki onlar örtülü yumurtalar gibi bembeyazdır."
    },
    { "resource_id": 210, "text": "Birbirlerine dönüp sorarlar." },
    {
      "resource_id": 210,
      "text": "İçlerinden biri; \"Benim bir arkadaşım vardı.\" der."
    },
    {
      "resource_id": 210,
      "text": "Bana derdi ki: \"Sen gerçekten tasdik edenlerden misin?\""
    },
    {
      "resource_id": 210,
      "text": "\"Ölüp toprak ve kemik haline geldiğimiz zaman yeniden mi diriltileceğiz?\""
    },
    {
      "resource_id": 210,
      "text": "(Cennet'e giren) Ona; \"Ne olduğunu görüyor musunuz?\" der."
    },
    { "resource_id": 210, "text": "Bakar ve onu cehennemin ortasında görür." },
    {
      "resource_id": 210,
      "text": "\"Allah’a yemin ederim ki, sen neredeyse beni de helâk edecektin!\" der."
    },
    {
      "resource_id": 210,
      "text": "\"Eğer Rabbimin nimeti olmasaydı, şimdi ben de (Cehennem'e) getirilenlerden olurdum.\""
    },
    {
      "resource_id": 210,
      "text": "\"Şimdi, artık biz ölmeyeceğiz değil mi?\""
    },
    {
      "resource_id": 210,
      "text": "\"Nasıl, ilk ölümümüzden başka ölmeyecek miymişiz?Bize azap edilmeyecek miymiş?\""
    },
    { "resource_id": 210, "text": "İşte bu, en büyük kurtuluştur." },
    {
      "resource_id": 210,
      "text": "Çalışıp amel edenler, böylesi için çalışsınlar."
    },
    {
      "resource_id": 210,
      "text": "(Nimet olarak) Bu mu daha hayırlı, yoksa zakkum ağacı mı?"
    },
    { "resource_id": 210, "text": "Biz onu zalimler için bir fitne kıldık." },
    {
      "resource_id": 210,
      "text": "O, Cehennem'in dibinden çıkan bir ağaçtır."
    },
    {
      "resource_id": 210,
      "text": "Tomurcukları (ürünleri) sanki Şeytanlar'ın başları gibidir."
    },
    {
      "resource_id": 210,
      "text": "İşte onlar, bundan yerler ve karınlarını onunla doldururlar."
    },
    {
      "resource_id": 210,
      "text": "Sonra, onlar için üzerine kaynar su katılmış içki vardır."
    },
    {
      "resource_id": 210,
      "text": "Sonra da onların dönüşü yine Cehennem'edir."
    },
    {
      "resource_id": 210,
      "text": "Onlar; babalarını, atalarını sapık kimseler olarak bulmuşlardı."
    },
    {
      "resource_id": 210,
      "text": "Kendileri de onların izlerinden koşturuluyorlardı."
    },
    {
      "resource_id": 210,
      "text": "Andolsun ki, onlardan önce eski milletlerin çoğu dalâlete düştü."
    },
    {
      "resource_id": 210,
      "text": "Andolsun ki, onlar arasında uyarıp, korkutanlar göndermiştik."
    },
    {
      "resource_id": 210,
      "text": "Uyarılanların sonlarının nasıl olduğuna bir bak!"
    },
    { "resource_id": 210, "text": "Allah’ın ihlaslı kulları müstesna." },
    {
      "resource_id": 210,
      "text": "Andolsun, Nuh bize seslenmişti de ne güzel icâbet etmiştik!"
    },
    {
      "resource_id": 210,
      "text": "Onu ve ailesini o büyük sıkıntıdan kurtarmıştık."
    },
    { "resource_id": 210, "text": "Yalnız onun soyunu sürekli kıldık." },
    {
      "resource_id": 210,
      "text": "Sonradan gelenler arasında onun için (güzel bir) nam bıraktık."
    },
    { "resource_id": 210, "text": "Alemler içinde Nuh’a selam olsun!" },
    {
      "resource_id": 210,
      "text": "Biz, iyilik yapan ihsan sahiplerini işte böyle ödüllendiririz."
    },
    { "resource_id": 210, "text": "Çünkü o, Mü’min kullarımızdan idi." },
    { "resource_id": 210, "text": "Sonra ötekilerini suda boğduk." },
    {
      "resource_id": 210,
      "text": "Şüphesiz İbrahim de onun yolunda olanlardan idi."
    },
    {
      "resource_id": 210,
      "text": "Hani O, Rabbine (şirkten) selamette olan bir kalp ile gelmişti."
    },
    {
      "resource_id": 210,
      "text": "Hani o, babasına ve kavmine; “Neye ibadet ediyorsunuz?” demişti."
    },
    {
      "resource_id": 210,
      "text": "\"Allah’tan başka uydurma ilahlar mı istiyorsunuz?\""
    },
    {
      "resource_id": 210,
      "text": "“Âlemlerin Rabbi hakkında zannınız nedir?”"
    },
    { "resource_id": 210, "text": "Derken yıldızlara bir göz attı." },
    { "resource_id": 210, "text": "“Ben hastayım.” dedi." },
    { "resource_id": 210, "text": "Arkalarını dönüp gittiler." },
    {
      "resource_id": 210,
      "text": "Bunun üzerine gizlice onların ilahlarına varıp; “Yemek yemiyor musunuz?” dedi."
    },
    { "resource_id": 210, "text": "\"Size ne oldu da konuşmuyorsunuz?\"" },
    {
      "resource_id": 210,
      "text": "Sonra üzerlerine gelip sağ eliyle (kuvvetle) vurdu."
    },
    {
      "resource_id": 210,
      "text": "Bunun üzerine hemen koşarak kendisine geldiler."
    },
    {
      "resource_id": 210,
      "text": "İbrahim onlara: \"Ellerinizle yonttuğunuz şeylere mi ibadet ediyorsunuz?\" dedi."
    },
    {
      "resource_id": 210,
      "text": "Oysa sizi de, yapmakta olduklarınızı da Allah yaratmıştır."
    },
    {
      "resource_id": 210,
      "text": "\"Onun için bir bina yapın, onu alevli ateşin içine atın!\" dediler."
    },
    {
      "resource_id": 210,
      "text": "Böylece ona bir tuzak kurmak istediler. Biz de onları en aşağılık kimseler kıldık."
    },
    {
      "resource_id": 210,
      "text": "Dedi ki: \"Ben Rabbime gideceğim. O, beni doğru yola iletecektir.\""
    },
    {
      "resource_id": 210,
      "text": "\"Rabbim, bana salihlerden bir evlat bağışla.\""
    },
    {
      "resource_id": 210,
      "text": "Biz de ona yumuşak huylu bir erkek çocuk müjdeledik."
    },
    {
      "resource_id": 210,
      "text": "Ne zaman ki o babasının yanı sıra yürümeye başlayınca dedi ki: “Oğulcağızım, gerçekten ben rüyamda seni boğazladığımı görüyorum. Bak, artık sen ne düşünürsün?” Dedi ki: “Babacığım, emrolunduğun şeyi yap. İnşallah beni sabredenlerden bulacaksın.”"
    },
    {
      "resource_id": 210,
      "text": "Böylece her ikisi de (Allah’ın emrine) boyun eğip, İbrahim de onu (boğazlamak için) alnı üstü yere yatırdı."
    },
    { "resource_id": 210, "text": "Biz ona: “Ey İbrahim!” diye seslendik." },
    {
      "resource_id": 210,
      "text": "Sen rüyanı gerçekten tasdik ettin. Biz, iyileri böyle mükâfatlandırırız."
    },
    { "resource_id": 210, "text": "Doğrusu bu, apaçık bir imtihandı." },
    {
      "resource_id": 210,
      "text": "Biz ona fidye olarak büyük bir kurbanlık verdik."
    },
    {
      "resource_id": 210,
      "text": "Sonradan gelenler arasında onun için (güzel bir) nam bıraktık."
    },
    { "resource_id": 210, "text": "İbrahim’e selam olsun!" },
    {
      "resource_id": 210,
      "text": "Biz, iyilik yapan ihsan sahiplerini işte böyle ödüllendiririz."
    },
    { "resource_id": 210, "text": "Çünkü o, Mü’min kullarımızdan idi." },
    {
      "resource_id": 210,
      "text": "Biz ona, salihlerden bir peygamber olarak İshak'ı müjdeledik."
    },
    {
      "resource_id": 210,
      "text": "Onu ve İshak’ı mübarek kıldık. İkisinin soyundan iyi davranan da var, açıkça kendi nefsine zulmetmekte olan da."
    },
    {
      "resource_id": 210,
      "text": "Andolsun ki, biz Musa'ya ve Harun'a da lütufta bulunduk."
    },
    {
      "resource_id": 210,
      "text": "Onları ve kavimlerini, o büyük sıkıntıdan kurtardık."
    },
    {
      "resource_id": 210,
      "text": "Onlara yardım ettik. Böylece üstün gelenler onlar oldular."
    },
    { "resource_id": 210, "text": "O ikisine apaçık olan kitabı verdik." },
    { "resource_id": 210, "text": "Her ikisini de doğru yola ilettik." },
    {
      "resource_id": 210,
      "text": "Sonradan gelenler arasında o ikisi için (güzel bir) nam bıraktık."
    },
    { "resource_id": 210, "text": "Musa ve Harun’a selam olsun!" },
    {
      "resource_id": 210,
      "text": "Biz, iyilik yapanları işte böyle ödüllendiririz."
    },
    { "resource_id": 210, "text": "Çünkü o ikisi, Mü’min kullarımızdan idi." },
    {
      "resource_id": 210,
      "text": "Muhakkak İlyas da gönderilmiş rasullerdendi."
    },
    {
      "resource_id": 210,
      "text": "Halkına şöyle demişti: “Siz korkup sakınmaz mısınız?”"
    },
    {
      "resource_id": 210,
      "text": "\"Yaratıcıların en iyisini bırakıp Ba’l (adlı puta) mi ibadet ediyorsunuz?\""
    },
    {
      "resource_id": 210,
      "text": "Sizin Rabbiniz de, geçmiş atalarınızın da Rabbi Allah'tır."
    },
    {
      "resource_id": 210,
      "text": "Onu yalanladılar, bundan dolayı gerçekten onlar, (azap için getirilip) hazır bulundurulacak olanlardır."
    },
    { "resource_id": 210, "text": "Allah’ın ihlaslı kulları müstesna." },
    {
      "resource_id": 210,
      "text": "Sonradan gelenler arasında (güzel bir) nam bıraktık."
    },
    { "resource_id": 210, "text": "İlyas’a selam olsun!" },
    {
      "resource_id": 210,
      "text": "Biz, iyilik yapanları işte böyle ödüllendiririz."
    },
    { "resource_id": 210, "text": "Çünkü o, Mü’min kullarımızdan idi." },
    {
      "resource_id": 210,
      "text": "Şüphesiz Lut da gönderilmiş rasullerdendir."
    },
    {
      "resource_id": 210,
      "text": "Hani biz onu ve aile halkını birlikte kurtarmıştık."
    },
    {
      "resource_id": 210,
      "text": "Ancak bir kocakarı müstesna. O, geride kalanlardan oldu."
    },
    { "resource_id": 210, "text": "Sonra diğerlerini helâk ettik." },
    {
      "resource_id": 210,
      "text": "Siz, sabah vakti onların (diyarından) muhakkak geçip gidiyorsunuz."
    },
    {
      "resource_id": 210,
      "text": "Ve geceleyin (de onlara uğruyorsunuz). Yine de akıllanmayacak mısınız?"
    },
    {
      "resource_id": 210,
      "text": "Muhakkak Yunus da gönderilmiş rasullerdendi."
    },
    { "resource_id": 210, "text": "Hani o, kaçıp yüklü bir gemiye binmişti." },
    { "resource_id": 210, "text": "Kura çekmişler ve kaybedenlerden olmuştu." },
    {
      "resource_id": 210,
      "text": "Derken onu balık yutmuştu, o kınanır bir davranışta bulunmuştu."
    },
    {
      "resource_id": 210,
      "text": "Eğer o gerçekten tesbih edenlerden olmasaydı,"
    },
    {
      "resource_id": 210,
      "text": "İnsanların tekrar diriltilecekleri güne kadar onun karnında kalırdı."
    },
    {
      "resource_id": 210,
      "text": "Biz de onu, hasta bir halde boş bir alana/sahile attık."
    },
    {
      "resource_id": 210,
      "text": "Üzerine kabak türünden (gölge yapması için) bir ağaç bitirdik."
    },
    {
      "resource_id": 210,
      "text": "Sonra da onu, yüz bin kişiye hatta daha fazlasına gönderdik."
    },
    {
      "resource_id": 210,
      "text": "Sonunda ona iman ettiler. Biz de onları bir süreye kadar yararlandırdık."
    },
    {
      "resource_id": 210,
      "text": "Şimdi onlara sor: “Kız çocukları Rabbinin, erkek çocukları da kendilerinin midir?”"
    },
    {
      "resource_id": 210,
      "text": "Yoksa biz melekleri dişi olarak yarattık da onlar buna şahit mi oldular?"
    },
    {
      "resource_id": 210,
      "text": "İyi bilin ki onlar iftiralarından dolayı derler ki:"
    },
    {
      "resource_id": 210,
      "text": "“Allah doğurdu.” (diyorlar) Şüphesiz onlar elbette yalancıdırlar."
    },
    { "resource_id": 210, "text": "Allah kızları, oğullara tercih mi etmiş?" },
    { "resource_id": 210, "text": "Size ne oluyor? Nasıl hüküm veriyorsunuz?" },
    { "resource_id": 210, "text": "Düşünüp öğüt almaz mısınız?" },
    {
      "resource_id": 210,
      "text": "Yoksa sizin çok açık bir deliliniz mi var?"
    },
    {
      "resource_id": 210,
      "text": "Eğer doğru söylüyorsanız, haydi kitabınızı getirin."
    },
    {
      "resource_id": 210,
      "text": "Onlar, kendisiyle (Allah ile) cinler arasında bir soy-bağı kurdular. Andolsun ki, melekler de (bunu söyleyenlerin) hesap yerine götürüleceklerini bilirler."
    },
    {
      "resource_id": 210,
      "text": "Allah; onların yakıştırdıkları şeylerden münezzehtir."
    },
    { "resource_id": 210, "text": "Allah’ın ihlaslı kulları müstesna." },
    { "resource_id": 210, "text": "Artık ne siz ne de ibadet ettikleriniz;" },
    {
      "resource_id": 210,
      "text": "O'na karşı hiç kimseyi fitneye düşüremezsiniz."
    },
    {
      "resource_id": 210,
      "text": "Ancak Cehennem'e girecek olanlar müstesna."
    },
    {
      "resource_id": 210,
      "text": "(Melekler der ki:) “Bizden her birimiz için belli bir makam vardır.”"
    },
    { "resource_id": 210, "text": "Muhakkak biz saf saf duranlarız." },
    { "resource_id": 210, "text": "Ve şüphesiz biz tesbih edenleriz." },
    { "resource_id": 210, "text": "Muhakkak onlar şöyle diyorlardı:" },
    {
      "resource_id": 210,
      "text": "“Eğer yanımızda öncekilerden bir zikir (kitap) bulunmuş olsaydı.”"
    },
    {
      "resource_id": 210,
      "text": "“Gerçekten bizler de, Allah'ın muhlis olan kullarından olurduk.”"
    },
    {
      "resource_id": 210,
      "text": "Fakat ona (iman etmeyip) kâfir oldular, ileride (küfürlerinin akıbetini) bilecekler."
    },
    {
      "resource_id": 210,
      "text": "Andolsun, peygamber olarak gönderilen kullarımız hakkında şu sözümüz geçmişti:"
    },
    { "resource_id": 210, "text": "“Onlara mutlaka yardım edilecektir.”" },
    {
      "resource_id": 210,
      "text": "Ve galip gelecek olanlar, mutlaka bizim ordumuzdur."
    },
    {
      "resource_id": 210,
      "text": "Öyleyse sen, bir süreye kadar onlardan yüz çevir."
    },
    {
      "resource_id": 210,
      "text": "(Başlarına geleceğini) gözetle. Nitekim onlar da yakında görecekler."
    },
    {
      "resource_id": 210,
      "text": "Yoksa azabımızın çabuk gelmesini mi istiyorlar?"
    },
    {
      "resource_id": 210,
      "text": "Fakat (azap) onların sahasına indiği zaman, uyarılıp korkutulanların sabahı pek de kötü olacak!"
    },
    { "resource_id": 210, "text": "Bir süreye kadar onlardan yüz çevir." },
    {
      "resource_id": 210,
      "text": "Ve (başlarına geleceği) gözetle. Nitekim onlar da yakında görecekler."
    },
    {
      "resource_id": 210,
      "text": "Üstünlük (izzet) sahibi Rabbin onların nitelemelerinden münezzehtir."
    },
    { "resource_id": 210, "text": "Gönderilmiş resûllere selam olsun." },
    {
      "resource_id": 210,
      "text": "Hamd, alemlerin Rabbi olan Allah'a mahsustur."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "37" }
  }
}
