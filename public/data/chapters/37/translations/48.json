{
  "translations": [
    { "resource_id": 48, "text": "VID DEM som ställer upp i sluten ordning" },
    { "resource_id": 48, "text": "och som med kraft driver bort [det onda]" },
    { "resource_id": 48, "text": "och som läser högt [Guds] påminnelser!" },
    { "resource_id": 48, "text": "Er Gud är förvisso den Ende Guden," },
    {
      "resource_id": 48,
      "text": "Herren över himlarna och jorden och allt som är däremellan och alla soluppgångars Herre."
    },
    {
      "resource_id": 48,
      "text": "Vi har smyckat den nedre himlen med stjärnor och stjärnskott,"
    },
    { "resource_id": 48, "text": "ett skydd mot alla upproriska andar," },
    {
      "resource_id": 48,
      "text": "som inte skall lyssna till de högsta väsendenas [tal]. Därför drivs de bort [av stjärnskott] från alla håll -"
    },
    {
      "resource_id": 48,
      "text": "obönhörligt utstötta - och deras straff skall vara utan ände."
    },
    {
      "resource_id": 48,
      "text": "Men den som snappar upp något [av den förbjudna kunskapen] skall förföljas av en flamma av eld som borrar sig igenom allt."
    },
    {
      "resource_id": 48,
      "text": "FRÅGA DEM, [Muhammad, som förnekar uppståndelsen] vad de anser ha varit den svårare uppgiften: att skapa dem - som Vi skapade av fast, formbar lera - eller [allt annat, himlarna och jorden och vad däremellan är,] som Vi har skapat."
    },
    {
      "resource_id": 48,
      "text": "Men när du häpnar [inför Guds skapelseunder], hånar de och gör narr av dig."
    },
    {
      "resource_id": 48,
      "text": "Och när de blir påminta, stämmer påminnelsen dem inte till eftertanke."
    },
    {
      "resource_id": 48,
      "text": "Och ser de ett [Guds] tecken, skämtar de om det"
    },
    {
      "resource_id": 48,
      "text": "och säger: \"Detta är uppenbarligen ingenting annat än trolldom!"
    },
    {
      "resource_id": 48,
      "text": "Skulle vi efter döden, när vi blivit mull och murkna ben, återuppstå till nytt liv"
    },
    { "resource_id": 48, "text": "Och kanske våra förfäder likaså?\"" },
    {
      "resource_id": 48,
      "text": "Säg: \"Ja, helt visst, och ni kommer att förödmjukas.\""
    },
    {
      "resource_id": 48,
      "text": "Ett enda mäktigt rop skall ljuda, och de kommer att se [den nya verkligheten]"
    },
    {
      "resource_id": 48,
      "text": "och jämra sig: \"Vi är förlorade! Detta är Domens dag!\""
    },
    {
      "resource_id": 48,
      "text": "[Och en röst hörs:] \"Detta är Åtskillnadens dag [då de orättfärdiga skall skiljas från de rättfärdiga, en Dag] som ni påstod aldrig skulle komma!\""
    },
    {
      "resource_id": 48,
      "text": "[Och Guds befallning ljuder:] \"För samman de orättfärdiga och deras gelikar med dem som de tillbad"
    },
    {
      "resource_id": 48,
      "text": "i Guds ställe, och visa dem vägen till helvetet"
    },
    {
      "resource_id": 48,
      "text": "och låt dem göra halt [där].\" [Då] skall de tillfrågas:"
    },
    {
      "resource_id": 48,
      "text": "\"Hur är det fatt med er? Ni hjälper ju inte varandra!\""
    },
    {
      "resource_id": 48,
      "text": "Nej, den Dagen kommer de att ge upp sitt motstånd."
    },
    {
      "resource_id": 48,
      "text": "Men de närmar sig varandra och var och en försöker lägga över ansvaret [för sin synd] på en annan."
    },
    {
      "resource_id": 48,
      "text": "[De första] säger: \"Det var ni som kom mot oss från höger.\""
    },
    {
      "resource_id": 48,
      "text": "[Och de andra] svarar: \"Nej, ni var människor utan tro."
    },
    {
      "resource_id": 48,
      "text": "Vi hade alls ingen makt över er; tvärtom var ni egensinniga och påstridiga."
    },
    {
      "resource_id": 48,
      "text": "Vår Herres ord mot oss har nu gått i uppfyllelse och vi måste lida [vårt straff]."
    },
    {
      "resource_id": 48,
      "text": "Vi ledde er på avvägar, men vi var [själva] vilseledda.\""
    },
    {
      "resource_id": 48,
      "text": "Ja, den Dagen skall de tillsammans lida samma straff."
    },
    { "resource_id": 48, "text": "Så behandlar Vi de obotfärdiga syndarna." },
    {
      "resource_id": 48,
      "text": "Varje gång de fick höra orden \"det finns ingen gud utom Gud\", kände de hur högmodet steg dem åt huvudet"
    },
    {
      "resource_id": 48,
      "text": "[tills] de sade: \"Skall vi överge våra gudar för en galen poets skull?\""
    },
    {
      "resource_id": 48,
      "text": "Nej, han [är varken galen eller poet! Han är Vårt sändebud som] har kommit till dem med sanningen och med bekräftelse av [de tidigare] budbärarnas [budskap]."
    },
    {
      "resource_id": 48,
      "text": "Ni skall sannerligen få utstå ett plågsamt straff,"
    },
    {
      "resource_id": 48,
      "text": "men ni skall inte straffas för annat [eller mer] än vad ni gjorde."
    },
    { "resource_id": 48, "text": "Men Guds sanna tjänare," },
    {
      "resource_id": 48,
      "text": "skall förses med det som är förutbestämt [för dem]: -"
    },
    {
      "resource_id": 48,
      "text": "alla frukter [som de har lust till] - och de skall visas stor heder"
    },
    { "resource_id": 48, "text": "i lycksalighetens lustgårdar." },
    {
      "resource_id": 48,
      "text": "På högsäten [skall de sitta] vända mot varandra."
    },
    {
      "resource_id": 48,
      "text": "Och en skål skall bäras runt [med en dryck] från en ren källa,"
    },
    {
      "resource_id": 48,
      "text": "vit [som mjölk] och vars fina smak hänför dem som dricker;"
    },
    {
      "resource_id": 48,
      "text": "i den finns ingenting som grumlar tankeredan och den ger inget rus."
    },
    {
      "resource_id": 48,
      "text": "Och hos dem skall vara följeslagerskor med fagra ögon och blygt sänkt blick,"
    },
    {
      "resource_id": 48,
      "text": "[sköna och orörda] som [strutsens i sanden] gömda ägg."
    },
    {
      "resource_id": 48,
      "text": "Och de [saliga] närmar sig varandra och frågar [om livet på jorden]."
    },
    { "resource_id": 48, "text": "En av dem säger: \"Jag hade en nära vän" },
    {
      "resource_id": 48,
      "text": "som brukade fråga: 'Hör du verkligen till dem som tror"
    },
    {
      "resource_id": 48,
      "text": "att vi, efter att ha dött och blivit mull och torra ben, skall föras fram för att rannsakas och dömas?'”"
    },
    { "resource_id": 48, "text": "[Och:] \"Vill ni se ned?\" -" },
    {
      "resource_id": 48,
      "text": "Och när han ser ned, ser han [vännen] mitt i Elden"
    },
    {
      "resource_id": 48,
      "text": "[och] utropar: \"Vid Gud! Det var nära att du drog mig med dig i fördärvet;"
    },
    {
      "resource_id": 48,
      "text": "om inte Gud hade varit mig nådig skulle jag helt säkert ha hört till dem som förs dit [där du är]!\""
    },
    {
      "resource_id": 48,
      "text": "[Och han fortsätter:] \"Vi skall alltså inte dö [på nytt]"
    },
    {
      "resource_id": 48,
      "text": "efter vår död [på jorden] och inte straffas"
    },
    {
      "resource_id": 48,
      "text": "Det är sannerligen en stor, en lysande seger!"
    },
    {
      "resource_id": 48,
      "text": "Låt alla som strävar, sträva efter att uppnå ett sådant [mål]!\""
    },
    {
      "resource_id": 48,
      "text": "Är inte det som bjuds [i paradiset] bättre än [det mottagande som bestås i helvetet under] det träd i vars frukt döden lurar?"
    },
    {
      "resource_id": 48,
      "text": "Vi har gjort [trädet] till en prövning för dem som begår orätt."
    },
    { "resource_id": 48, "text": "Det växer på helvetets botten;" },
    { "resource_id": 48, "text": "dess frukt liknar djävulshuvuden," },
    {
      "resource_id": 48,
      "text": "som de [dömda] får äta för att stilla sin hunger."
    },
    {
      "resource_id": 48,
      "text": "Till detta får de sedan dricka smutsigt, brännhett vatten."
    },
    {
      "resource_id": 48,
      "text": "Efter detta [mottagande] förs de ned i helvetet."
    },
    { "resource_id": 48, "text": "De såg hur deras fäder gick vilse" },
    {
      "resource_id": 48,
      "text": "och de hade bråttom att följa i deras spår."
    },
    {
      "resource_id": 48,
      "text": "Ja, före dem gick de flesta människor bland gångna tiders folk vilse,"
    },
    { "resource_id": 48, "text": "trots att Vi hade sänt varnare till dem -" },
    {
      "resource_id": 48,
      "text": "och se hur slutet blev för dem som varnades [förgäves] -"
    },
    { "resource_id": 48, "text": "[för alla] utom för Guds sanna tjänare!" },
    {
      "resource_id": 48,
      "text": "OCH NOA anropade Oss [om hjälp mot sitt folk som inte trodde på honom]; och Vi bönhörde honom till fullo!"
    },
    {
      "resource_id": 48,
      "text": "Vi räddade honom och hans familj från den stora katastrofen"
    },
    {
      "resource_id": 48,
      "text": "och gav hans efterkommande en plats [på jorden]"
    },
    {
      "resource_id": 48,
      "text": "och Vi lät hans minne bevaras av senare släkten;"
    },
    {
      "resource_id": 48,
      "text": "i alla länder [ber de]: \"Fred och välsignelse över Noa!\"."
    },
    {
      "resource_id": 48,
      "text": "Så belönar Vi dem som gör det goda och det rätta -"
    },
    { "resource_id": 48, "text": "han var en av Våra sant troende tjänare." },
    { "resource_id": 48, "text": "Och Vi lät de andra drunkna." },
    { "resource_id": 48, "text": "ABRAHAM följde samma väg." },
    { "resource_id": 48, "text": "Han steg inför sin Herre med rent hjärta." },
    {
      "resource_id": 48,
      "text": "Till sin fader och sitt folk sade han: \"Vad är det ni dyrkar"
    },
    {
      "resource_id": 48,
      "text": "Hyllar ni lögnen om gudar [som har en plats] vid sidan av Gud"
    },
    { "resource_id": 48, "text": "Vad är då er åsikt om världarnas Herre?\"" },
    { "resource_id": 48, "text": "Och han såg upp mot stjärnorna" },
    {
      "resource_id": 48,
      "text": "och sade: \"Jag känner vämjelse [för er skull]!\""
    },
    {
      "resource_id": 48,
      "text": "Då drog de sig tillbaka och gick ifrån honom."
    },
    {
      "resource_id": 48,
      "text": "Därefter begav han sig i hemlighet till deras gudabilder och frågade: \"Varför tar ni inte för er [av offergåvorna]"
    },
    {
      "resource_id": 48,
      "text": "Hur är det fatt med er? Och ni svarar ju inte!\""
    },
    {
      "resource_id": 48,
      "text": "Och han smög sig fram till dem och slog till dem med hela sin styrka [så att de gick i stycken]."
    },
    { "resource_id": 48, "text": "Då fick [människorna] bråttom tillbaka," },
    {
      "resource_id": 48,
      "text": "[och] han sade: \"Dyrkar ni [bilder] som ni har huggit till [med era egna händer],"
    },
    {
      "resource_id": 48,
      "text": "fastän Gud har skapat både er och ert hantverk?\""
    },
    {
      "resource_id": 48,
      "text": "De sade: \"Låt oss bygga ett bål och kasta honom i elden!\""
    },
    {
      "resource_id": 48,
      "text": "Och de hade [annat] ont i sinnet mot honom, men Vi korsade [deras planer]."
    },
    {
      "resource_id": 48,
      "text": "Och [Abraham] sade: \"Jag skall [lämna er och] gå dit min Herre vill leda mig.\""
    },
    {
      "resource_id": 48,
      "text": "[Och han bad:] \"Herre! Ge mig en [son, en] av de rättfärdiga!\" -"
    },
    {
      "resource_id": 48,
      "text": "Och Vi gav honom det glada budskapet om en son med ett milt och fogligt sinnelag."
    },
    {
      "resource_id": 48,
      "text": "Och då [sonen] hade blivit gammal nog att [arbeta tillsammans med fadern och] delta i hans strävanden, sade [denne]: \"Min käre son! Jag har sett i drömmen att jag offrar dig [åt Gud]. Vad anser du [om detta]?\" [Ismael] svarade: \"Fader, gör som du blir befalld! Om Gud vill, skall du se att jag är tålig och uthärdar [allt].\""
    },
    {
      "resource_id": 48,
      "text": "Men så fort de båda hade visat att de underkastade sig Guds vilja och [Abraham] hade lagt [sonen] med tinningen mot marken,"
    },
    {
      "resource_id": 48,
      "text": "ropade Vi till honom: \"Abraham [hejda din hand]!"
    },
    {
      "resource_id": 48,
      "text": "Du har redan utfört den befallning som du fick i drömmen!\" Så belönar Vi dem som gör det goda och det rätta;"
    },
    { "resource_id": 48, "text": "detta var klart och tydligt en prövning." },
    {
      "resource_id": 48,
      "text": "Som lösen för [sonen] tog Vi emot ett präktigt offerdjur;"
    },
    {
      "resource_id": 48,
      "text": "och Vi lät hans minne bevaras av senare släkten"
    },
    {
      "resource_id": 48,
      "text": "[som ber:] \"Fred och välsignelse över Abraham!\""
    },
    {
      "resource_id": 48,
      "text": "Så belönar Vi dem som gör det goda och det rätta."
    },
    { "resource_id": 48, "text": "Han var en av Våra sant troende tjänare." },
    {
      "resource_id": 48,
      "text": "Och Vi gav honom det glada budskapet att Isak [skulle födas åt honom och bli] en profet, en av de rättfärdiga."
    },
    {
      "resource_id": 48,
      "text": "Och Vi välsignade honom och Isak - bland deras efterkommande finns såväl den som gör det goda och det rätta och den som begår uppenbar orätt till skada för sig själv."
    },
    {
      "resource_id": 48,
      "text": "VI VISADE sannerligen Moses och Aron stor nåd,"
    },
    {
      "resource_id": 48,
      "text": "då Vi räddade dem och deras landsmän ur [träldomens] förbannelse"
    },
    {
      "resource_id": 48,
      "text": "och Vi hjälpte dem till seger över [sina fiender]."
    },
    {
      "resource_id": 48,
      "text": "Och Vi gav dem Skriften där allt framstår klart och tydligt,"
    },
    { "resource_id": 48, "text": "och ledde dem på den raka vägen." },
    {
      "resource_id": 48,
      "text": "Och Vi lät deras minne bevaras av senare släkten"
    },
    {
      "resource_id": 48,
      "text": "[som ber:] \"Fred och välsignelse över Moses och Aron!\""
    },
    {
      "resource_id": 48,
      "text": "Så belönar Vi dem som gör det goda och det rätta. -"
    },
    { "resource_id": 48, "text": "De var två av Våra sant troende tjänare." },
    { "resource_id": 48, "text": "ÄVEN ELIA var en av [Våra] budbärare," },
    {
      "resource_id": 48,
      "text": "och han sade till sitt folk: \"Fruktar ni alls inte Gud"
    },
    {
      "resource_id": 48,
      "text": "Ni åkallar Baal och överger Gud, den bäste Skaparen,"
    },
    { "resource_id": 48, "text": "Gud, er Herre och era förfäders Herre!\"" },
    {
      "resource_id": 48,
      "text": "Men de beskyllde honom för lögn och de skall sannerligen kallas fram [för att dömas] -"
    },
    { "resource_id": 48, "text": "men inte så Guds sanna tjänare. -" },
    {
      "resource_id": 48,
      "text": "Och Vi lät hans minne bevaras av senare släkten"
    },
    {
      "resource_id": 48,
      "text": "[som ber:] \"Fred och välsignelse över Elia och dem som följde honom!\""
    },
    {
      "resource_id": 48,
      "text": "Så belönar Vi dem som gör det goda och det rätta. -"
    },
    { "resource_id": 48, "text": "Han var en av Våra sant troende tjänare." },
    { "resource_id": 48, "text": "ÄVEN LOT var en av [Våra] budbärare." },
    { "resource_id": 48, "text": "Vi räddade honom och hela hans familj" },
    {
      "resource_id": 48,
      "text": "utom en gammal kvinna, som var bland dem som dröjde sig kvar,"
    },
    { "resource_id": 48, "text": "och därpå lät Vi de övriga gå under." },
    {
      "resource_id": 48,
      "text": "Ni passerar [ännu i dag] deras [ödelagda boplatser] tidigt om morgonen"
    },
    {
      "resource_id": 48,
      "text": "och när natten faller på. Vill ni inte använda ert förstånd"
    },
    { "resource_id": 48, "text": "ÄVEN JONA var en av [Våra] budbärare;" },
    {
      "resource_id": 48,
      "text": "han flydde som en förrymd slav [och gömde sig] ombord på ett fullastat skepp."
    },
    { "resource_id": 48, "text": "Och så kastade de lott och han förlorade;" },
    {
      "resource_id": 48,
      "text": "[och de kastade honom i havet] och han slukades av en väldig fisk - han hade nämligen begått ett svårt fel."
    },
    {
      "resource_id": 48,
      "text": "Och hade han inte hört till dem som [också i motgångens dagar] prisar Gud,"
    },
    {
      "resource_id": 48,
      "text": "skulle han helt säkert ha blivit kvar i dess buk till den Dag då de [döda] skall återuppväckas."
    },
    {
      "resource_id": 48,
      "text": "Men Vi lät honom kastas upp [ur fiskens buk] på en öde [strand], sjuk [och eländig],"
    },
    {
      "resource_id": 48,
      "text": "och Vi lät en kurbitsplanta växa upp över honom."
    },
    {
      "resource_id": 48,
      "text": "Så sände Vi honom tillbaka till [hans folk,] hundra tusen [människor] eller ännu fler;"
    },
    {
      "resource_id": 48,
      "text": "och de trodde [nu på honom] och Vi lät dem glädjas åt livet ännu en tid."
    },
    {
      "resource_id": 48,
      "text": "BE DEM nu om en förklaring: är det så att din Herre skall ha döttrar medan de [själva] skall ha söner?"
    },
    {
      "resource_id": 48,
      "text": "Eller [påstår de] att Vi i deras åsyn har skapat änglarna till kvinnliga [väsen]"
    },
    { "resource_id": 48, "text": "I sin lögnaktighet säger de ju:" },
    {
      "resource_id": 48,
      "text": "\"Gud har avlat.\" Ja, visst är de lögnare alltigenom!"
    },
    { "resource_id": 48, "text": "Skulle Han ha valt döttrar framför söner?" },
    { "resource_id": 48, "text": "Hur är det fatt med ert omdöme?" },
    { "resource_id": 48, "text": "Detta borde ni noga tänka över!" },
    {
      "resource_id": 48,
      "text": "Eller har ni klara bevis [för vad ni påstår]"
    },
    {
      "resource_id": 48,
      "text": "Lägg då fram, om ni talar sanning, den Skrift [som ni stöder er på]!"
    },
    {
      "resource_id": 48,
      "text": "De anser att det råder släktskap mellan Honom och osynliga väsen; och ändå vet dessa väsen att de skall föras fram [inför Gud för rannsakan och dom]!"
    },
    {
      "resource_id": 48,
      "text": "Stor är Gud i Sin härlighet, fjärran från [försöken] att beskriva [Hans Väsen]!"
    },
    {
      "resource_id": 48,
      "text": "Men Guds hängivna tjänare beter sig inte på detta sätt."
    },
    {
      "resource_id": 48,
      "text": "Och ni kan inte - och inte heller de [väsen eller krafter] som ni tillber -"
    },
    { "resource_id": 48, "text": "locka någon att vända sig ifrån Honom," },
    {
      "resource_id": 48,
      "text": "utom den som redan [har slagit in på vägen] till helvetet."
    },
    {
      "resource_id": 48,
      "text": "[Änglarna säger:] \"Det finns inte en av oss som inte har sin bestämda plats;"
    },
    {
      "resource_id": 48,
      "text": "det är helt visst vi som ställer upp i sluten ordning"
    },
    { "resource_id": 48, "text": "och vi som prisar [Hans] härlighet!\"" },
    {
      "resource_id": 48,
      "text": "FÖRR HÖRDES ofta de [som förnekar sanningen] säga:"
    },
    {
      "resource_id": 48,
      "text": "\"Om vi [till stöd] hade haft ett ord från våra förfäders tid,"
    },
    {
      "resource_id": 48,
      "text": "skulle vi säkert ha blivit Guds sanna tjänare.\""
    },
    {
      "resource_id": 48,
      "text": "Och [nu när ordet från Gud har nått dem] vill de inte tro på det! Men de skall få veta [vad det var som de förnekade]!"
    },
    {
      "resource_id": 48,
      "text": "Vi har redan gett Våra tjänare, budbärarna, Vårt löfte"
    },
    { "resource_id": 48, "text": "att de skall få all hjälp" },
    {
      "resource_id": 48,
      "text": "och att Våra styrkor [av troende] skall hemföra segern."
    },
    { "resource_id": 48, "text": "Håll dig nu en tid ifrån dem [Muhammad]" },
    {
      "resource_id": 48,
      "text": "men ha dem under uppsikt - [när lidandet drabbar dem] kommer de att inse [sanningen]."
    },
    {
      "resource_id": 48,
      "text": "Vill de [verkligen] att Vårt straff kommer över dem med en gång?"
    },
    {
      "resource_id": 48,
      "text": "Då måste det bli ett dystert uppvaknande för dem när de ser [straffet] på planen framför sitt hus, de som inte lät sig varnas!"
    },
    { "resource_id": 48, "text": "Håll dig [alltså] nu en tid ifrån dem" },
    {
      "resource_id": 48,
      "text": "men ha [dem] under uppsikt - de kommer att inse [sanningen]."
    },
    {
      "resource_id": 48,
      "text": "STOR är din Herre, den Allsmäktige, i Sin härlighet, fjärran från [försöken] att beskriva [Hans Väsen]!"
    },
    {
      "resource_id": 48,
      "text": "Och fred och välsignelse över [Hans] budbärare!"
    },
    { "resource_id": 48, "text": "Lova och prisa Gud, världarnas Herre!" }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "37" }
  }
}
