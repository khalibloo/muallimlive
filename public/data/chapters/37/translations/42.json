{
  "translations": [
    { "resource_id": 42, "text": "Na tych, którzy stoją w szeregach," },
    { "resource_id": 42, "text": "I tych, którzy odpędzają gwałtownie," },
    { "resource_id": 42, "text": "I tych, którzy recytują napomnienie!" },
    { "resource_id": 42, "text": "Zaprawdę, wasz Bóg jest Jeden!" },
    {
      "resource_id": 42,
      "text": "Pan niebios i ziemi, i tego, co jest między nimi, i Pan wschodów!"
    },
    {
      "resource_id": 42,
      "text": "Oto ozdobiliśmy najniższe niebo ozdobą z gwiazd,"
    },
    {
      "resource_id": 42,
      "text": "Również dla ochrony przed wszelkim szatanem buntownikiem."
    },
    {
      "resource_id": 42,
      "text": "Oni nie mogą przysłuchiwać się najwyższej radzie; rażeni ze wszystkich stron,"
    },
    {
      "resource_id": 42,
      "text": "Są odpędzani; i dla nich będzie kara nieustanna;"
    },
    {
      "resource_id": 42,
      "text": "Chyba że któryś z nich uchwyci jakiś fragment, lecz wtedy idzie w ślad za nim płomień przenikający."
    },
    {
      "resource_id": 42,
      "text": "Zapytaj więc ich: Czy oni są silniejsi w budowie fizycznej od innych, których stworzyliśmy? My przecież stworzyliśmy ich z lepkiej gliny."
    },
    { "resource_id": 42, "text": "Tak ty się dziwisz, a oni się wyśmiewają!" },
    {
      "resource_id": 42,
      "text": "I kiedy im się przypomina, oni sobie nie przypominają,"
    },
    { "resource_id": 42, "text": "A kiedy widzą znak, to się wyśmiewają;" },
    { "resource_id": 42, "text": "I mówią: \"To są czary oczywiste!" },
    {
      "resource_id": 42,
      "text": "Czyż kiedy pomrzemy i kiedy się staniemy prochem i kośćmi, czyż naprawdę zostaniemy wskrzeszeni,"
    },
    { "resource_id": 42, "text": "My i nasi praojcowie?\"" },
    { "resource_id": 42, "text": "Powiedz: \"Tak! I będziecie pokorni!\"" },
    {
      "resource_id": 42,
      "text": "I będzie tylko jeden krzyk, i wtedy zobaczą,"
    },
    {
      "resource_id": 42,
      "text": "I powiedzą: \"Biada nam! To jest Dzień Sądu!\""
    },
    {
      "resource_id": 42,
      "text": "To jest Dzień Rozstrzygnięcia, który uznaliście za kłamstwo!"
    },
    {
      "resource_id": 42,
      "text": "Zbierzcie tych, którzy byli niesprawiedliwi, i ich żony, i to, co oni czcili"
    },
    {
      "resource_id": 42,
      "text": "Poza Bogiem, i poprowadźcie ich ku drodze do piekła!"
    },
    { "resource_id": 42, "text": "Zatrzymajcie ich, bo będą zapytani:" },
    {
      "resource_id": 42,
      "text": "\"Cóż z wami? Nie pomagacie sobie wzajemnie?\""
    },
    {
      "resource_id": 42,
      "text": "Przeciwnie! Oni dzisiaj są całkowicie poddani."
    },
    {
      "resource_id": 42,
      "text": "Zbliżają się do siebie i pytają jeden drugiego."
    },
    {
      "resource_id": 42,
      "text": "Oni mówią: \"Wy przecież przychodziliście do nas z prawej strony. \""
    },
    {
      "resource_id": 42,
      "text": "Ci powiedzą: \"Nie, przeciwnie, wy nie byliście wierzącymi"
    },
    {
      "resource_id": 42,
      "text": "I my nie mieliśmy nad wami żadnej władzy; byliście ludem buntowników."
    },
    {
      "resource_id": 42,
      "text": "Sprawdziło się na nas słowo naszego Pana, - my, z pewnością, zakosztujemy!"
    },
    {
      "resource_id": 42,
      "text": "My więc zaprowadziliśmy was na bezdroża, bo sami byliśmy błądzącymi."
    },
    {
      "resource_id": 42,
      "text": "I oto oni, tego Dnia, będą współuczestnikami w karze."
    },
    {
      "resource_id": 42,
      "text": "Oto w ten sposób postępujemy z grzesznikami!"
    },
    {
      "resource_id": 42,
      "text": "Zaprawdę, kiedy im mówiono: \"Nie ma boga, jak tylko Bóg!\" - oni wbijali się w pychę."
    },
    {
      "resource_id": 42,
      "text": "Mówili: \"Czyż porzucimy naszych bogów dla jakiegoś opętanego poety?\""
    },
    {
      "resource_id": 42,
      "text": "Wcale nie! On przyszedł z prawdą i potwierdził prawdziwość posłańców."
    },
    { "resource_id": 42, "text": "Wy na pewno zakosztujecie kary bolesnej!" },
    {
      "resource_id": 42,
      "text": "Będzie wam zapłacone tylko za to, co czyniliście."
    },
    { "resource_id": 42, "text": "Z wyjątkiem sług Boga, szczerze oddanych." },
    { "resource_id": 42, "text": "Dla nich będzie zaopatrzenie znane:" },
    { "resource_id": 42, "text": "Owoce; i będą uhonorowani" },
    { "resource_id": 42, "text": "W Ogrodach szczęśliwości," },
    {
      "resource_id": 42,
      "text": "Spoczywając na łożach, zwróceni twarzami ku sobie."
    },
    {
      "resource_id": 42,
      "text": "Będą wokół nich krążyć z pucharem napoju ze źródła"
    },
    { "resource_id": 42, "text": "Czystego - rozkoszy dla pijących." },
    {
      "resource_id": 42,
      "text": "Nie powoduje on zamroczenia ani nie doznają od niego znużenia."
    },
    {
      "resource_id": 42,
      "text": "I przy nich będą dziewice skromnie patrzące, o dużych oczach,"
    },
    { "resource_id": 42, "text": "Podobne do pereł ukrytych." },
    {
      "resource_id": 42,
      "text": "Będą podchodzić jedni do drugich, zadając sobie wzajemnie pytania."
    },
    {
      "resource_id": 42,
      "text": "Jeden z nich powie: \"Miałem towarzysza, który mówił:"
    },
    {
      "resource_id": 42,
      "text": "Czy ty jesteś spośród tych, którzy przyjmują prawdę?"
    },
    {
      "resource_id": 42,
      "text": "Czy kiedy pomrzemy i kiedy staniemy się prochem i kośćmi, to czy będziemy sądzeni\""
    },
    {
      "resource_id": 42,
      "text": "I powie: \"Czy zechcecie popatrzyć w dół?\""
    },
    {
      "resource_id": 42,
      "text": "Wtedy on przyjrzy się i zobaczy swego towarzysza w środku piekła."
    },
    {
      "resource_id": 42,
      "text": "I powie: \"Na Boga! Ty mnie omal nie zgubiłeś."
    },
    {
      "resource_id": 42,
      "text": "Gdyby nie dobroć mojego Pana, to na pewno byłbym wśród skazanych."
    },
    { "resource_id": 42, "text": "Czyż my nie pomarliśmy" },
    {
      "resource_id": 42,
      "text": "Naszą pierwszą śmiercią i nie spotkała nas kara?\""
    },
    { "resource_id": 42, "text": "Zaprawdę, to jest ogromne osiągnięcie!" },
    {
      "resource_id": 42,
      "text": "Dla czegoś podobnego niech pracują pracujący."
    },
    {
      "resource_id": 42,
      "text": "Czyż to jest lepsze jako ugoszczenie, czy też drzewo Az-Zakkum?"
    },
    {
      "resource_id": 42,
      "text": "Oto My umieściliśmy je jako próbę dla sprawiedliwych."
    },
    {
      "resource_id": 42,
      "text": "To jest bowiem drzewo, które wyrasta z dna piekła."
    },
    { "resource_id": 42, "text": "Jego owoce są jak głowy szatanów." },
    {
      "resource_id": 42,
      "text": "Oni będą z niego jedli i będą napełniali swoje brzuchy."
    },
    {
      "resource_id": 42,
      "text": "Potem otrzymają do picia mieszaninę z wrzącej wody."
    },
    {
      "resource_id": 42,
      "text": "Potem, zaprawdę, nastąpi ich powrót do piekła."
    },
    {
      "resource_id": 42,
      "text": "Oni znaleźli swoich ojców, którzy zabłądzili;"
    },
    { "resource_id": 42, "text": "I poszli szybko ich śladami." },
    {
      "resource_id": 42,
      "text": "A przed nimi zabłądziła większość dawnych przodków."
    },
    {
      "resource_id": 42,
      "text": "A przecież posyłaliśmy do nich ostrzegających."
    },
    {
      "resource_id": 42,
      "text": "I popatrz, jaki był ostateczny koniec tych ostrzeganych;"
    },
    { "resource_id": 42, "text": "Z wyjątkiem szczerych sług Boga!" },
    {
      "resource_id": 42,
      "text": "Wzywał Nas Noe. - Jakże wspaniali są ci, którzy dali posłuch! -"
    },
    {
      "resource_id": 42,
      "text": "I uratowaliśmy go i jego rodzinę od strasznego nieszczęścia."
    },
    {
      "resource_id": 42,
      "text": "I uczyniliśmy, iż jego potomstwo przetrwało."
    },
    { "resource_id": 42, "text": "I uwieczniliśmy go wśród potomnych:" },
    { "resource_id": 42, "text": "\"Pokój Noemu wśród światów!\"" },
    { "resource_id": 42, "text": "Tak My wynagradzamy czyniących dobro." },
    {
      "resource_id": 42,
      "text": "On jest przecież wśród Naszych sług wierzących!"
    },
    { "resource_id": 42, "text": "Potem potopiliśmy innych." },
    {
      "resource_id": 42,
      "text": "Zaprawdę, wśród jego zwolenników był Abraham."
    },
    {
      "resource_id": 42,
      "text": "Kiedy on przyszedł do swego Pana, z czystym sercem,"
    },
    {
      "resource_id": 42,
      "text": "Powiedział do swojego ojca i do swego ludu: \"Co wy czcicie?"
    },
    {
      "resource_id": 42,
      "text": "Czy zmyślonego kłamstwa, boga poza Bogiem, szukacie?"
    },
    { "resource_id": 42, "text": "A cóż myślicie o Panu światów?\"" },
    { "resource_id": 42, "text": "Wtedy popatrzył on uważnie na gwiazdy" },
    { "resource_id": 42, "text": "I powiedział: \"Zaprawdę, jestem chory!\"" },
    { "resource_id": 42, "text": "I oni odwrócili się do niego plecami." },
    {
      "resource_id": 42,
      "text": "Wtedy on skierował się ukradkiem do ich bogów i powiedział:"
    },
    {
      "resource_id": 42,
      "text": "Dlaczego wy nie jecie? Dlaczego wcale nie mówicie?\""
    },
    {
      "resource_id": 42,
      "text": "I on zwrócił się ku nim, uderzając ich prawą ręką."
    },
    { "resource_id": 42, "text": "Wtedy zbliżyli się do niego pospiesznie." },
    {
      "resource_id": 42,
      "text": "On powiedział: \"Czy wy czcicie to, co wykuliście?"
    },
    {
      "resource_id": 42,
      "text": "A Bóg stworzył was i to, co wy tworzycie.\""
    },
    {
      "resource_id": 42,
      "text": "Oni powiedzieli: \"Zbudujcie jemu budowlę i wrzućcie go w ogień palący!\""
    },
    {
      "resource_id": 42,
      "text": "I oni uknuli na niego podstęp, lecz My sprawiliśmy, iż oni znaleźli się na dole."
    },
    {
      "resource_id": 42,
      "text": "I on powiedział: \"Oto ja idę do mego Pana, On mnie poprowadzi drogą prostą."
    },
    {
      "resource_id": 42,
      "text": "Panie Mój! Obdarz mnie kimś sprawiedliwym!\""
    },
    {
      "resource_id": 42,
      "text": "I obwieściliśmy mu radosną wieść: chłopca wspaniałomyślnego."
    },
    {
      "resource_id": 42,
      "text": "A kiedy ten doszedł już do wieku, kiedy mógł razem z nim się trudzić, on powiedział: \"Synu mój ! Oto widziałem siebie we śnie, zabijającego ciebie na ofiarę. Rozważ więc, co o tym myślisz?\" Powiedział: \"O mój ojcze! Czyń, co ci nakazano! Ty mnie znajdziesz cierpliwym, jeśli tak zechce Bóg!\""
    },
    {
      "resource_id": 42,
      "text": "A kiedy obaj poddali się całkowicie i kiedy on rzucił go twarzą na ziemię,"
    },
    { "resource_id": 42, "text": "Zawołaliśmy do niego: Abrahamie!" },
    {
      "resource_id": 42,
      "text": "Widzenie senne wziąłeś za prawdę. W ten sposób nagradzamy czyniących dobro."
    },
    {
      "resource_id": 42,
      "text": "Zaprawdę, to jest doświadczenie oczywiste!\""
    },
    { "resource_id": 42, "text": "I okupiliśmy go wielką ofiarą." },
    { "resource_id": 42, "text": "I uwieczniliśmy go wśród potomnych:" },
    { "resource_id": 42, "text": "\"Pokój Abrahamowi!\"" },
    {
      "resource_id": 42,
      "text": "W ten sposób nagradzamy tych, którzy czynią dobro!"
    },
    {
      "resource_id": 42,
      "text": "On jest, zaprawdę, wśród Naszych wiernych sług!"
    },
    {
      "resource_id": 42,
      "text": "I obwieściliśmy mu radosną wieść: Izaaka, proroka spośród sprawiedliwych."
    },
    {
      "resource_id": 42,
      "text": "I pobłogosławiliśmy jemu i Izaakowi. A spośród jego potomstwa niektórzy czynią dobro, a inni czynią zło sobie samym, w sposób oczywisty."
    },
    {
      "resource_id": 42,
      "text": "I już okazaliśmy dobroć Mojżeszowi i Aaronowi."
    },
    {
      "resource_id": 42,
      "text": "Wybawiliśmy ich obydwu, i ich lud, od ogromnego nieszczęścia."
    },
    { "resource_id": 42, "text": "Pomogliśmy im i oni zostali zwycięzcami." },
    { "resource_id": 42, "text": "I daliśmy im Księgę jasną;" },
    { "resource_id": 42, "text": "I poprowadziliśmy ich drogą prostą." },
    { "resource_id": 42, "text": "I uwieczniliśmy ich wśród potomnych:" },
    { "resource_id": 42, "text": "\"Pokój Mojżeszowi i Aaronowi!\"" },
    { "resource_id": 42, "text": "Tak My wynagradzamy czyniących dobro!" },
    {
      "resource_id": 42,
      "text": "Oni obydwaj należą do Naszych sług wierzących."
    },
    {
      "resource_id": 42,
      "text": "I Eliasz, zaprawdę, był jednym z posłańców!"
    },
    { "resource_id": 42, "text": "Oto powiedział on do swego ludu:" },
    {
      "resource_id": 42,
      "text": "\"Czyż nie będziecie bogobojni? Czyż będziecie wzywać Balla, a pozostawicie najlepszego ze stwórców,"
    },
    {
      "resource_id": 42,
      "text": "Boga, Pana waszego i Pana waszych praojców?\""
    },
    {
      "resource_id": 42,
      "text": "Lecz oni uznali go za kłamcę i na pewno będą skazani,"
    },
    { "resource_id": 42, "text": "Z wyjątkiem szczerych sług Boga." },
    {
      "resource_id": 42,
      "text": "I uwieczniliśmy go wśród późniejszych pokoleń."
    },
    { "resource_id": 42, "text": "Pokój Eliaszowi!" },
    {
      "resource_id": 42,
      "text": "W ten sposób nagradzamy tych, którzy czynią dobro."
    },
    { "resource_id": 42, "text": "On jest wśród Naszych sług wierzących." },
    { "resource_id": 42, "text": "I, zaprawdę, Lot był jednym z posłańców!" },
    {
      "resource_id": 42,
      "text": "Oto uratowaliśmy jego i jego rodzinę, wszystkich razem,"
    },
    {
      "resource_id": 42,
      "text": "Z wyjątkiem starej kobiety, będącej wśród pozostających w tyle."
    },
    { "resource_id": 42, "text": "Potem wytraciliśmy innych." },
    { "resource_id": 42, "text": "I oto wy przechodzicie mimo nich rankiem" },
    { "resource_id": 42, "text": "I nocą. Czyż wy nie rozumiecie?" },
    {
      "resource_id": 42,
      "text": "I, zaprawdę, Jonasz był jednym z posłańców!"
    },
    { "resource_id": 42, "text": "Oto uciekł on na statek załadowany." },
    {
      "resource_id": 42,
      "text": "I rzucał losy, i znalazł się między przegrywającymi."
    },
    {
      "resource_id": 42,
      "text": "I połknęła go ryba, kiedy zasłużył na naganę."
    },
    { "resource_id": 42, "text": "I gdyby nie był między wysławiającymi," },
    {
      "resource_id": 42,
      "text": "To z pewnością pozostałby w jej brzuchu aż do Dnia, kiedy ludzie będą wskrzeszeni."
    },
    {
      "resource_id": 42,
      "text": "Potem rzuciliśmy go na pustkowie i był chory."
    },
    {
      "resource_id": 42,
      "text": "I spowodowaliśmy, iż wyrosło nad nim drzewo z dyniowatych - jaktin."
    },
    {
      "resource_id": 42,
      "text": "Wtedy wysłaliśmy go do stu tysięcy albo jeszcze więcej."
    },
    {
      "resource_id": 42,
      "text": "0ni uwierzyli. Pozwoliliśmy im więc używać do pewnego czasu."
    },
    {
      "resource_id": 42,
      "text": "Zapytaj ich: \"Czy twój Pan ma córki, a oni posiadają synów?"
    },
    {
      "resource_id": 42,
      "text": "Czyż My stworzyliśmy aniołów jako istoty żeńskie i oni mogą to poświadczyć?\""
    },
    {
      "resource_id": 42,
      "text": "Czyż oni w swoim oszczerstwie pójdą tak daleko, że będą mówili:"
    },
    {
      "resource_id": 42,
      "text": "\"Bóg zrodził\"? Zaprawdę, oni są kłamcami!"
    },
    { "resource_id": 42, "text": "Czy On wybrał córki ponad synami?" },
    { "resource_id": 42, "text": "Cóż z wami? Jak wy sądzicie?" },
    { "resource_id": 42, "text": "Czy się nie opamiętacie?" },
    { "resource_id": 42, "text": "Albo czy macie władzę oczywistą?" },
    {
      "resource_id": 42,
      "text": "Przynieście więc waszą Księgę, jeśli jesteście prawdomówni!"
    },
    {
      "resource_id": 42,
      "text": "Oni ustanowili między Nim a dżinami jakieś pokrewieństwo. A przecież dżiny wiedzą, że oni będą zganieni"
    },
    {
      "resource_id": 42,
      "text": "- Chwała niech będzie Bogu, który jest ponad to, co oni opisują! -"
    },
    { "resource_id": 42, "text": "Oprócz szczerych sług Boga!" },
    { "resource_id": 42, "text": "Zaprawdę, wy i to, co czcicie," },
    { "resource_id": 42, "text": "Potraficie skusić przeciw Niemu" },
    {
      "resource_id": 42,
      "text": "Jedynie tych, którzy się będą palić w ogniu piekielnym."
    },
    {
      "resource_id": 42,
      "text": "I nie ma wśród nas nikogo, kto by nie miał oznaczonego miejsca."
    },
    { "resource_id": 42, "text": "My stoimy w szeregach" },
    { "resource_id": 42, "text": "I głosimy chwałę!" },
    { "resource_id": 42, "text": "I zaprawdę niewierni mówili:" },
    { "resource_id": 42, "text": "\"Gdybyśmy mieli napomnienie od przodków," },
    {
      "resource_id": 42,
      "text": "To na pewno bylibyśmy szczerymi sługami Boga!\""
    },
    {
      "resource_id": 42,
      "text": "Lecz oni nie uwierzyli w Niego. I niebawem się dowiedzą."
    },
    {
      "resource_id": 42,
      "text": "Nasze słowo zostało dane wcześniej Naszym sługom posłańcom."
    },
    { "resource_id": 42, "text": "Oni z pewnością zostaną wspomożeni." },
    { "resource_id": 42, "text": "Zaprawdę, Nasze zastępy będą zwycięskie!" },
    { "resource_id": 42, "text": "Odwróć się więc od nich na pewien czas" },
    { "resource_id": 42, "text": "I przyglądaj się im; oni niebawem zobaczą!" },
    { "resource_id": 42, "text": "Czyżby chcieli przyśpieszyć Naszą karę?" },
    {
      "resource_id": 42,
      "text": "Kiedy ona znajdzie się już na ich podwórzu, to nieszczęsny będzie ranek dla tych, którzy byli ostrzegani!"
    },
    { "resource_id": 42, "text": "Odwróć się więc od nich na pewien czas" },
    { "resource_id": 42, "text": "I przyglądaj się im; oni niebawem zobaczą!" },
    {
      "resource_id": 42,
      "text": "Chwała niech będzie twojemu Panu, Panu potęgi, który jest ponad to, co oni opisują!"
    },
    { "resource_id": 42, "text": "I pokój posłańcom!" },
    { "resource_id": 42, "text": "I chwała Bogu, Panu światów!" }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "37" }
  }
}
