{
  "translations": [
    {
      "resource_id": 112,
      "text": "Göklerde ve yerde ne varsa Allah’ı tesbih eder. O, çok güçlüdür, Hakim'dir."
    },
    {
      "resource_id": 112,
      "text": "Ey iman edenler! Yapmayacağınız şeyi ne diye söylersiniz?"
    },
    {
      "resource_id": 112,
      "text": "Yapamayacağınız bir şeyi söylemek Allah katında nefret edilen bir şeydir."
    },
    {
      "resource_id": 112,
      "text": "Allah, kendi yolunda kenetlenmiş bir yapı gibi saf halinde savaşanları sever."
    },
    {
      "resource_id": 112,
      "text": "Hani Musa, kavmine: Ey kavmim! Benim Allah’ın size gönderdiği elçisi olduğumu iyi bildiğiniz halde ne diye bana eziyet ediyorsunuz? demişti. Onlar (hak yoldan) sapınca, Allah da onların kalplerini saptırdı. Allah, fasık kavme hidayet etmez."
    },
    {
      "resource_id": 112,
      "text": "Hani Meryem’in oğlu İsa: Ey İsrailoğulları! Ben, benden önce gelen Tevrat'ı doğrulayıcı ve benden sonra gelecek Ahmed adında bir rasûlü de müjdeleyen Allah’ın size (gönderdiği) bir rasûlüm, demişti. Onlara, apaçık delillerle gelince: Bu, apaçık bir büyüdür, demişlerdi."
    },
    {
      "resource_id": 112,
      "text": "İslama davet edildiği halde, Allah hakkında yalan uydurandan daha zalim kim olabilir? Allah zalim topluma hidayet etmez."
    },
    {
      "resource_id": 112,
      "text": "Ağızlarıyla Allah’ın nurunu söndürmek istiyorlar. Kâfirlerin hoşuna gitmese de Allah nurunu tamamlayacaktır."
    },
    {
      "resource_id": 112,
      "text": "O’dur Rasûlünü hidayet ve hak din ile bütün dinlere üstün gelsin diye gönderen! Müşriklerin hoşuna gitmese de..."
    },
    {
      "resource_id": 112,
      "text": "Ey iman edenler! Sizi acı bir azaptan kurtaracak bir ticaret göstereyim mi?"
    },
    {
      "resource_id": 112,
      "text": "Allah’a ve Rasûlüne iman ederseniz, Allah yolunda mallarınızla, canlarınızla cihat ederseniz; işte bu, eğer bilirseniz sizin için daha hayırlıdır."
    },
    {
      "resource_id": 112,
      "text": "O, sizin günahlarınızı bağışlar ve sizi alt tarafından ırmaklar akan Cennetlere, Adn Cennetlerindeki güzel meskenlere koyar. İşte büyük kurtuluş budur."
    },
    {
      "resource_id": 112,
      "text": "Sevdiğiniz diğer bir şey, Allah’tan bir zafer/yardım ve yakın bir fetihtir. Müminlere müjdele!"
    },
    {
      "resource_id": 112,
      "text": "Ey iman edenler! Allah'ın (dininin) yardımcıları olun. Meryem oğlu İsa’nın Havarilere dediği gibi: Allah (yolunda) yardımcılarım kimdir? Havariler dedi ki: Biz, Allah'ın (dininin) yardımcılarıyız!  İsrailoğulları'ndan da bir grup iman etmiş, bir grup da küfretmişti. Biz da iman edenleri düşmanlarına karşı destekledik, Onlar da üstün geldiler."
    }
  ],
  "meta": {
    "translation_name": "Shaban Britch",
    "author_name": "Shaban Britch",
    "filters": { "resource_id": 112, "chapter_number": "61" }
  }
}
