{
  "translations": [
    {
      "resource_id": 26,
      "text": "Chválí Boha vše, co na nebesích je i na zemi - a On mocný je i moudrý."
    },
    {
      "resource_id": 26,
      "text": "Vy, kteří věříte! Proč říkáte to, co nečiníte?"
    },
    {
      "resource_id": 26,
      "text": "Bůh velice nenávidí, že říkáte něco, co neděláte,"
    },
    {
      "resource_id": 26,
      "text": "avšak Bůh věru miluje ty, kdož bojují na cestě Jeho v sevřeném šiku, jako by byli stavbou olovem spojenou."
    },
    {
      "resource_id": 26,
      "text": "Vzpomeň si, jak pravil Mojžíš lidu svému: \"Lide můj, proč se mnou zle nakládáte, když víte, že jsem poslem Božím k vám?\" A když se odvrátili, Bůh odvrátil srdce jejich, neboť Bůh nevede cestou správnou lid hanebníků."
    },
    {
      "resource_id": 26,
      "text": "A vzpomeň si, jak pravil Ježíš, syn Mariin: \"Dítka Izraele, já jsem vskutku poslem Božím k vám, potvrzujícím pravdivost toho, co bylo přede mnou sesláno z Tóry, a oznamujícím vám radostnou zvěst o poslu, jenž přijde po mně a jehož jméno Ahmad bude.\" Avšak když předvedl jim jasné důkazy, řekli: \"To je kouzelnictví zjevné.\""
    },
    {
      "resource_id": 26,
      "text": "Kdo je nespravedlivější než ten, kdo si proti Bohu lži vymýšlí, zatímco je vyzýván k přijetí islámu? Bůh věru nevede cestou správnou lid nespravedlivý."
    },
    {
      "resource_id": 26,
      "text": "Rádi by sfoukli světlo Boží ústy svými, avšak Bůh učiní světlo Své dokonalým, i když se to protiví nevěřícím."
    },
    {
      "resource_id": 26,
      "text": "A On je ten, jenž seslal posla Svého se správným vedením i s náboženstvím pravdivým, aby zvítězilo nad všemi náboženstvími, i když se to protiví modloslužebníkům."
    },
    {
      "resource_id": 26,
      "text": "Vy, kteří věříte! Mám vám ukázat obchod, jenž ochrání vás před trestem bolestným?"
    },
    {
      "resource_id": 26,
      "text": "Uvěřte v Boha a posla Jeho a veďte boj na cestě Boží majetky svými i osobami svými! A to bude pro vás nejlepší, jestliže jste vědoucí!"
    },
    {
      "resource_id": 26,
      "text": "A tehdy vám On odpustí hříchy vaše a uvede vás do zahrad, pod nimiž řeky tekou, a do příbytků příjemných v zahradách Edenu; a to bude úspěch nesmírný"
    },
    {
      "resource_id": 26,
      "text": "a dá vám i jiné, jež budete milovat: vítěznou pomoc od Boha a blízké vítězství. Oznam věřícím zvěst radostnou!"
    },
    {
      "resource_id": 26,
      "text": "Vy, kteří věříte! Buďte pomocníky Božími, tak jak to řekl Ježíš, syn Mariin, apoštolům: \"Kdož budou pomocníky mými na cestě Boží?\" I odvětili apoštolové: \"My budeme pomocníky Božími.\" A uvěřila část dítek Izraele, zatímco druhá část neuvěřila. A podpořili jsme ty, kdož uvěřili, proti nepřátelům jejich a stali se vítěznými."
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "61" }
  }
}
