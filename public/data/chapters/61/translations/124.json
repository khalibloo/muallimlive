{
  "translations": [
    {
      "resource_id": 124,
      "text": "Göklerde ve yerdekilerin hepsi Allah’ı tesbih eder. O, üstündür, hikmet sahibidir."
    },
    {
      "resource_id": 124,
      "text": "Ey iman edenler! Yapmayacağınız şeyleri niçin söylüyorsunuz?"
    },
    {
      "resource_id": 124,
      "text": "Yapmayacağınız şeyleri söylemeniz, Allah katında büyük bir nefretle karşılanır."
    },
    {
      "resource_id": 124,
      "text": "Allah, kendi yolunda kenetlenmiş bir yapı gibi saf bağlayarak savaşanları sever."
    },
    {
      "resource_id": 124,
      "text": "Bir zaman Musa kavmine: Ey kavmim! Benim, Allah'ın size gönderdiği elçisi olduğumu bildiğiniz halde niçin beni incitiyorsunuz? demişti. Onlar yoldan sapınca, Allah da kalplerini saptırmıştı. Allah, fâsıklar topluluğunu doğru yola iletmez."
    },
    {
      "resource_id": 124,
      "text": "Hatırla ki, Meryem oğlu İsa: Ey İsrailoğulları! Ben size Allah'ın elçisiyim, benden önce gelen Tevrat’ı doğrulayıcı ve benden sonra gelecek Ahmed adında bir peygamberi de müjdeleyici olarak geldim, demişti. Fakat o, kendilerine açık deliller getirince: Bu apaçık bir büyüdür, dediler."
    },
    {
      "resource_id": 124,
      "text": "İslâm’a çağırıldığı halde Allah'a karşı yalan uydurandan daha zalim kim olabilir! Allah, zalimler topluluğunu doğru yola erdirmez."
    },
    {
      "resource_id": 124,
      "text": "Onlar ağızlarıyla Allah'ın nurunu söndürmek istiyorlar. Halbuki kâfirler istemeseler de Allah nurunu tamamlayacaktır."
    },
    {
      "resource_id": 124,
      "text": "Müşrikler istemeseler de dinini bütün dinlere üstün kılmak için Peygamberini hidayet ve hak ile gönderen O'dur."
    },
    {
      "resource_id": 124,
      "text": "Ey iman edenler! Sizi acı bir azaptan kurtaracak ticareti size göstereyim mi?"
    },
    {
      "resource_id": 124,
      "text": "Allah’a ve Rasûlüne inanır, mallarınızla ve canlarınızla Allah yolunda cihad edersiniz. Eğer bilirseniz, bu sizin için daha hayırlıdır."
    },
    {
      "resource_id": 124,
      "text": "İşte bu takdirde O, sizin günahlarınızı bağışlar, sizi zemininden ırmaklar akan cennetlere, Adn cennetlerindeki güzel meskenlere koyar. İşte en büyük kurtuluş budur."
    },
    {
      "resource_id": 124,
      "text": "Seveceğiniz başka bir şey daha var: Allah'tan yardım ve yakın bir fetih. Müminleri (bunlarla) müjdele."
    },
    {
      "resource_id": 124,
      "text": "Ey iman edenler! Allah'ın yardımcıları olun. Nitekim Meryem oğlu İsa havârîlere: Allah’a (giden yolda) benim yardımcılarım kimdir? demişti. Havârîler de: Allah (yolunun) yardımcıları biziz, demişlerdi. İsrailoğullarından bir zümre inanmış, bir zümre de inkâr etmişti. Nihayet biz inananları, düşmanlarına karşı destekledik. Böylece üstün geldiler."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "61" }
  }
}
