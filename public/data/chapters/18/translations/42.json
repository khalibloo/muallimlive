{
  "translations": [
    {
      "resource_id": 42,
      "text": "Chwała niech będzie Bogu, który zesłał Księgę Swojemu słudze i nie uczynił w niej żadnej krzywizny!"
    },
    {
      "resource_id": 42,
      "text": "Księgę prostą, aby ostrzegała przed strasznym nieszczęściem, nadchodzącym od Niego, i zwiastowała wiernym, którzy czynią dobre dzieła, iż czeka ich piękna nagroda"
    },
    { "resource_id": 42, "text": "- oni tam będą przebywać na wieki -" },
    {
      "resource_id": 42,
      "text": "I aby ostrzegała tych, którzy mówią: \"Bóg wziął Sobie syna. \""
    },
    {
      "resource_id": 42,
      "text": "Ani oni nie posiadają o tym wiedzy, ani ich ojcowie. To słowo wielkiej wagi, które wychodzi z ich ust! Oni głoszą jedynie kłamstwo!"
    },
    {
      "resource_id": 42,
      "text": "I być może, jesteś gotów zadręczyć się ze zmartwienia, śledząc ich postępowanie, jeśli oni nie uwierzą w to opowiadanie."
    },
    {
      "resource_id": 42,
      "text": "My uczyniliśmy to, co jest na ziemi, jej ozdobą, abyśmy mogli wypróbować, który z nich jest lepszy w działaniu."
    },
    {
      "resource_id": 42,
      "text": "Lecz, zaprawdę, My uczynimy z niej nagą ziemię!"
    },
    {
      "resource_id": 42,
      "text": "Czy ty sądzisz, że mieszkańcy groty i Ar-Rakim są czymś osobliwym wśród Naszych znaków?"
    },
    {
      "resource_id": 42,
      "text": "Oto młodzieńcy schronili się do groty i powiedzieli: \"Panie nasz! Daj nam miłosierdzie pochodzące od Ciebie i przygotuj nam słuszną drogę w naszej sprawie!\""
    },
    {
      "resource_id": 42,
      "text": "Przeto w tej grocie opieczętowaliśmy ich uszy - na wiele lat."
    },
    {
      "resource_id": 42,
      "text": "Potem wskrzesiliśmy ich, aby się dowiedzieć, która z dwóch grup lepiej obliczy, jak długo oni tam przebywali."
    },
    {
      "resource_id": 42,
      "text": "My opowiemy ci ich historię zgodnie z prawdą. Byli to młodzieńcy, którzy uwierzyli w swojego Pana, i My pomnożyliśmy ich drogę prostą."
    },
    {
      "resource_id": 42,
      "text": "I umocniliśmy ich serca, kiedy powstali i powiedzieli: \"Pan nasz, Pan niebios i ziemi. Nie będziemy wzywać żadnego boga, oprócz Niego; bo powiedzielibyśmy wówczas obrzydliwe kłamstwo."
    },
    {
      "resource_id": 42,
      "text": "Ci nasi ludzie wzięli sobie bogów poza Nim. Gdyby oni chociaż przynieśli ze sobą jasny dowód! Czyż jest ktoś bardziej niesprawiedliwy aniżeli ten, kto wymyślił kłamstwo przeciwko Bogu?"
    },
    {
      "resource_id": 42,
      "text": "Kiedy oddzielicie się od nich Pan wasz roztoczy nad wami Swoje miłosierdzie i przygotuje dla waszej sprawy dogodną podporę.\""
    },
    {
      "resource_id": 42,
      "text": "I mógłbyś był widzieć, jak słońce, kiedy wschodziło, odsuwało się od ich groty na prawo, a kiedy zachodziło, mijało ich z lewej strony, oni zaś znajdowali się w jej przestronnym wnętrzu. Oto jeden ze znaków Boga! Kogo Bóg prowadzi, ten idzie drogą prostą, a kogo On sprowadzi z drogi, ten nie znajdzie żadnego opiekuna prowadzącego drogą prawości."
    },
    {
      "resource_id": 42,
      "text": "Mógłbyś uważać ich za czuwających, podczas gdy oni byli pogrążeni we śnie; My odwracaliśmy ich na prawo i na lewo, a pies ich znajdował się na progu z wyciągniętymi przednimi łapami. Gdybyś ich zobaczył, to z pewnością odwróciłbyś się od nich, uciekając, i zapewne ogarnąłby cię strach na ich widok."
    },
    {
      "resource_id": 42,
      "text": "I tak wskrzesiliśmy ich, żeby się wzajemnie wypytywali. Jeden z nich powiedział: Ile czasu tam przebywaliście?\" Oni powiedzieli: \"Przebywaliśmy jeden dzień albo część jednego dnia.\" Oni powiedzieli: \"Wasz Pan wie najlepiej, ile czasu przebywaliście. Wyślijcie więc jednego z was do miasta z waszymi pieniędzmi, aby się rozejrzał, kto ma najczyściejsze jedzenie, i przyniósł wam od niego zaopatrzenie;"
    },
    {
      "resource_id": 42,
      "text": "Bo jeśli oni was odkryją, to was ukamienują albo nawrócą was na swoją wiarę, i wtedy nigdy nie będziecie szczęśliwi.\""
    },
    {
      "resource_id": 42,
      "text": "I tak daliśmy znać o nich, aby ludzie wiedzieli, że obietnica Boga jest prawdą i że nie ma żadnej wątpliwości co do Godziny! Kiedy sprzeczali się między sobą w ich sprawie, powiedzieli: \"Wznieście nad nimi budowlę; Pan zna ich najlepiej!\" Ci, którzy odnieśli zwycięstwo w ich sprawie, powiedzieli: \"Powinniśmy zbudować nad nimi meczet!\""
    },
    {
      "resource_id": 42,
      "text": "Będą mówić: \"Było ich trzech, a czwartym był ich pies.\" I będą mówili: \"Było ich pięciu, a szóstym z nich był pies\" - starając się odgadnąć to, co skryte. I będą mówić: \"Było ich siedmiu, a ósmy wśród nich był pies.\" Powiedz: \"Mój Pan zna najlepiej ich liczbę. Znają ich tylko nieliczni.\" Przeto nie prowadź z nimi sporu inaczej, jak tylko w sposób jawny, i nie wypytuj o nich żadnego z nich."
    },
    {
      "resource_id": 42,
      "text": "Nie mów o niczym: \"Z pewnością uczynię to jutro!\","
    },
    {
      "resource_id": 42,
      "text": "Nie dodawszy: \"Jeśli Bóg zechce!\" I wspomnij swojego Pana, jeśli Go zapomniałeś, i powiedz: \"Być może, poprowadzi mnie mój Pan ku temu, co jest bliższe od tego względem prawości.\""
    },
    {
      "resource_id": 42,
      "text": "I przebywali oni w swej grocie trzysta lat, i dodali sobie jeszcze dziewięć."
    },
    {
      "resource_id": 42,
      "text": "Powiedz: \"Bóg wie najlepiej, ile oni przebywali. Do Niego należy to, co skryte w niebiosach i na ziemi. Jak dobrze On widzi i słyszy! Oni nie mają, poza Nim, żadnego opiekuna, a On nie czyni nikogo współuczestnikiem w sprawowaniu władzy.\""
    },
    {
      "resource_id": 42,
      "text": "I głoś to, co ci zostało objawione z Księgi twojego Pana! - Nikt nie zmieni Jego słów! - I nie znajdziesz, poza Nim, miejsca schronienia."
    },
    {
      "resource_id": 42,
      "text": "I bądź cierpliwy z tymi, którzy rano i wieczór wzywają swego Pana, pragnąc oglądać Jego oblicze. I niech twoje oczy nie odwracają się od nich ku ozdobom życia tego świata. Nie słuchaj tego, którego serce uczyniliśmy niedbałym o to, by Nas wspominać, który postępuje za swoją namiętnością, którego postępowanie przekracza miarę."
    },
    {
      "resource_id": 42,
      "text": "I mów: \"Prawda pochodzi od waszego Pana. Przeto kto chce, niech wierzy, a kto nie chce, niech nie wierzy!\" My przygotowaliśmy dla niesprawiedliwych ogień, który obejmie ich jak płótna namiotu. Jeśli będą wzywać pomocy, to zostanie im udzielona w postaci wody podobnej do roztopionego metalu, który pali twarze. Jakże to nieszczęsny napój! Jakże to złe miejsce wypoczynku!"
    },
    {
      "resource_id": 42,
      "text": "Zaprawdę, ci, którzy uwierzą i którzy będą czynić dobre dzieła... - My na pewno nie pozwolimy, by przepadła nagroda temu, kto czynił dobro!"
    },
    {
      "resource_id": 42,
      "text": "Oto ci, których czekają Ogrody Edenu, gdzie w dole płyną strumyki. Będą tam przebywać ozdobieni bransoletami ze złota, ubrani w szaty zielone z jedwabiu i brokatu; będą tam wypoczywać, wyciągnięci wygodnie na łożach. Jakże to wspaniała nagroda! Jakże to piękne miejsce wypoczynku!"
    },
    {
      "resource_id": 42,
      "text": "Przytocz im przypowieść o dwóch ludziach: Jednemu z nich przygotowaliśmy dwa ogrody winnej latorośli, które otoczyliśmy palmami; między nimi umieściliśmy pole zasiane zbożem."
    },
    {
      "resource_id": 42,
      "text": "Obydwa ogrody dały swoje plony i nie przyniosły żadnej straty. I sprawiliśmy, iż wytrysnął strumyk między tymi dwoma ogrodami."
    },
    {
      "resource_id": 42,
      "text": "I zebrał on owoce. Powiedział więc swojemu towarzyszowi, który z nim rozmawiał: \"Ja mam więcej majątku od ciebie i jestem potężniejszy dzięki moim ludziom.\""
    },
    {
      "resource_id": 42,
      "text": "Wszedł do swojego ogrodu i, wyrządzając sobie samemu niesprawiedliwość, powiedział: \"Nie sądzę, żeby to kiedykolwiek zginęło;"
    },
    {
      "resource_id": 42,
      "text": "I nie wierzę, że nadejdzie Godzina. A jeśli zostanę sprowadzony do mego Pana, to znajdę z pewnością coś lepszego, w zamian za to, aniżeli ten ogród.\""
    },
    {
      "resource_id": 42,
      "text": "I powiedział mu jego towarzysz, rozmawiając z nim: \"Czy nie wierzysz w Tego, który cię stworzył z prochu, następnie z kropli spermy, a potem dał ci postać człowieka?"
    },
    {
      "resource_id": 42,
      "text": "Lecz co do mnie... On jest Bogiem, moim Panem! I ja nie dodaję memu Panu żadnego współtowarzysza."
    },
    {
      "resource_id": 42,
      "text": "O, gdybyś ty, kiedy wszedłeś do twego ogrodu, powiedział: Jeśli Bóg zechce! Nie ma mocy, jak tylko u Boga! Chociaż widzisz, iż mam mniej majątku i dzieci od ciebie,"
    },
    {
      "resource_id": 42,
      "text": "To, być może, mój Pan da mi wkrótce coś lepszego niż twój ogród; a na niego ześle z nieba gwałtowny huragan, tak iż rankiem zamieni się w nagie wzgórze;"
    },
    {
      "resource_id": 42,
      "text": "Albo też woda zniknie w ziemi i nie zdołasz jej odnaleźć.\""
    },
    {
      "resource_id": 42,
      "text": "I zniszczone zostały jego owoce. Wtedy zaczął wykręcać sobie ręce nad tym, co wydał na ten ogród - teraz ogołocony do samych drabinek - i powiedział: \"Biada mi! O, gdybym był nie dodawał żadnego współtowarzysza memu Panu!\""
    },
    {
      "resource_id": 42,
      "text": "I nie miał on nikogo z ludzi, kto by mu pomógł, poza Bogiem; i nie był wspomożony."
    },
    {
      "resource_id": 42,
      "text": "W podobnym przypadku opieka jest tylko u Boga, który jest Prawdą; On jest najlepszy w nagradzaniu, On jest najlepszy w ostatecznym wyniku."
    },
    {
      "resource_id": 42,
      "text": "I przytocz im przypowieść o życiu tego świata, które jest podobne do wody, jaką My spuszczamy z nieba: miesza się z nią roślinność ziemi i potem staje się zeschłym zielem, które rozrzucają wiatry. Bóg jest nad każdą rzeczą wszechwładny!"
    },
    {
      "resource_id": 42,
      "text": "Bogactwo i synowie to ozdoba życia tego świata. Lecz dzieła nieprzemijające, dobre dzieła, otrzymają lepszą nagrodę u twego Pana i dają lepszą nadzieję."
    },
    {
      "resource_id": 42,
      "text": "W Dniu, kiedy My poruszymy góry i kiedy zobaczysz, iż ziemia stała się gładką równiną, i kiedy ich zgromadzimy, nie pominąwszy nikogo z nich,"
    },
    {
      "resource_id": 42,
      "text": "Zostaną przedstawieni twemu Panu, w szeregach: \"Przyszliście do Nas tak, jak was stworzyliśmy po raz pierwszy; myśleliście, że nie wyznaczymy wam czasu spotkania.\""
    },
    {
      "resource_id": 42,
      "text": "I zostanie położona księga. I zobaczysz grzeszników przejętych tym, co w niej jest. Oni będą mówili: \"Biada nam! Dlaczego ta księga nie opuszcza niczego, ani małego, ani wielkiego, w swoim wyliczeniu?\" I znajdą przed sobą wszystko, co uczynili. Twój Pan nie wyrządzi krzywdy nikomu."
    },
    {
      "resource_id": 42,
      "text": "Kiedy powiedzieliśmy aniołom: \"Oddajcie pokłon Adamowi!\" oni pokłonili się, z wyjątkiem Iblisa, który był spośród dżinów i który zbuntował się przeciwko rozkazowi swojego Pana. Czyż weźmiecie jego i jego potomstwo za opiekunów, poza Mną, podczas gdy oni są dla was wrogami? jakaż to zła zamiana dla niesprawiedliwych!"
    },
    {
      "resource_id": 42,
      "text": "Ja nie wziąłem ich za świadków przy stwarzaniu niebios i ziemi ani przy stwarzaniu ich samych; nie wezmę też jako pomocników tych, którzy sprowadzają z drogi."
    },
    {
      "resource_id": 42,
      "text": "W Dniu, kiedy On powie: \"Wezwijcie tych, których uznaliście za Moich współtowarzyszy!\", to oni będą ich wzywać, lecz tamci nie odpowiedzą im, ponieważ uczyniliśmy między nimi przepaść."
    },
    {
      "resource_id": 42,
      "text": "I grzesznicy zobaczą ogień. Pomyślą wtedy, że tam się dostaną, i nie znajdą od niego wybawienia."
    },
    {
      "resource_id": 42,
      "text": "Przedstawiliśmy ludziom w tym Koranie wszelkiego rodzaju przypowieści, lecz człowiek jest, ponad wszystko, kłótliwy."
    },
    {
      "resource_id": 42,
      "text": "I nic nie przeszkodziło ludziom, by uwierzyli, - kiedy przyszła do nich droga prosta - i by prosili swego Pana o przebaczenie; chyba że ma dosięgnąć ich los dawnych przodków albo spotkać kara twarzą w twarz."
    },
    {
      "resource_id": 42,
      "text": "My wysyłamy posłańców tylko jako zwiastunów i ostrzegających. Lecz ci, którzy nie wierzą, toczą spory, posługując się fałszem, by zniszczyć prawdę. Oni przyjęli z drwiną Nasze znaki i to, czym ich ostrzegano."
    },
    {
      "resource_id": 42,
      "text": "A któż jest bardziej niesprawiedliwy przez znak swojego pana, lecz odwrócił się od nich i zapomniał o tym, co przygotowały pierwej jego ręce? My położyliśmy na ich sercach osłony, żeby nie rozumieli, a w ich uszy - głuchotę. I nawet jeśli ty wezwiesz ich na prostą drogę, oni się nigdy na tej drodze nie znajdą."
    },
    {
      "resource_id": 42,
      "text": "Twój Pan jest Przebaczający, pełen miłosierdzia. Gdyby ich chciał ukarać za to, co popełnili, to przyśpieszyłby ich karę. Lecz oni mają wyznaczony czas i nie znajdą od niego ucieczki."
    },
    {
      "resource_id": 42,
      "text": "Wytraciliśmy mieszkańców tych oto miast, kiedy czynili niesprawiedliwość, i wyznaczyliśmy termin ich zguby."
    },
    {
      "resource_id": 42,
      "text": "Oto powiedział Mojżesz do swego młodzieńca: \"Nie ustanę, aż dojdę do zlewiska dwóch mórz, choćbym miał iść przez długie lata. \""
    },
    {
      "resource_id": 42,
      "text": "A kiedy doszli do zlewiska dwóch mórz, zapomnieli swojej ryby, która swobodnie odnalazła drogę w morzu."
    },
    {
      "resource_id": 42,
      "text": "Kiedy już odeszli dalej, powiedział Mojżesz do swego młodzieńca: \"Przynieś naszą żywność, ponieważ jesteśmy utrudzeni tą podróżą.\""
    },
    {
      "resource_id": 42,
      "text": "On powiedział: \"Czy nie zauważyłeś, że kiedy schroniliśmy się przy skale, zapomniałem o rybie; chyba tylko szatan mógł spowodować, że nie pamiętałem o niej i nie przypomniałem sobie; ona odnalazła swoją drogę w morzu jakimś dziwnym sposobem.\""
    },
    {
      "resource_id": 42,
      "text": "Powiedział Mojżesz: \"To jest to, czego pragnęliśmy!\" I obydwaj zawrócili po swoich śladach."
    },
    {
      "resource_id": 42,
      "text": "I znaleźli pewnego sługę z Moich sług, któremu użyczyliśmy Naszego miłosierdzia i którego nauczyliśmy wiedzy pochodzącej od Nas."
    },
    {
      "resource_id": 42,
      "text": "Rzekł do niego Mojżesz: \"Czy mogę postępować za tobą, abyś mnie pouczył o drodze prawości, której ciebie nauczono?\""
    },
    {
      "resource_id": 42,
      "text": "On powiedział: \"Ty nie potrafisz być przy mnie cierpliwy."
    },
    {
      "resource_id": 42,
      "text": "Jakże będziesz przy mnie cierpliwy wobec tego, czego nie znasz?\""
    },
    {
      "resource_id": 42,
      "text": "Powiedział Mojżesz: \"Znajdziesz mnie, jeśli Bóg zechce, cierpliwym i nie sprzeciwię się żadnemu twemu rozkazowi.\""
    },
    {
      "resource_id": 42,
      "text": "On powiedział: \"Jeśli będziesz postępował za mną, to nie pytaj mnie o nic, dopóki ci o tym nie wspomnę.\""
    },
    {
      "resource_id": 42,
      "text": "I obydwaj wyruszyli w drogę. Aż kiedy wsiedli na statek, on przedziurawił go. Powiedział Mojżesz: \"Czy ty go przedziurawiłeś; aby zatopić ludzi znajdujących się na nim? Uczyniłeś rzecz zdumiewającą!\""
    },
    {
      "resource_id": 42,
      "text": "On powiedział: \"Czyż nie powiedziałem, że nie potrafisz być ze mną cierpliwy?\""
    },
    {
      "resource_id": 42,
      "text": "Powiedział Mojżesz: \"Nie gań mnie za to, o czym zapomniałem, i nie rób mi trudności z tego powodu!\""
    },
    {
      "resource_id": 42,
      "text": "I znowu wyruszyli w drogę. Aż kiedy spotkali pewnego chłopca, on go zabił. Powiedział Mojżesz: \"Czy zabiłeś człowieka, który nie był winien żadnego zabójstwa? Popełniłeś rzecz niegodziwą!\""
    },
    {
      "resource_id": 42,
      "text": "On rzekł: \"Czyż nie powiedziałem ci, że nie potrafisz być cierpliwym przy mnie?\""
    },
    {
      "resource_id": 42,
      "text": "Rzekł Mojżesz: \"Jeśli odtąd jeszcze cię o coś zapytam, to nie uważaj mnie już za swojego towarzysza; ale z góry się na to godzę!\""
    },
    {
      "resource_id": 42,
      "text": "Następnie wyruszyli w drogę. Aż kiedy przybyli do pewnego miasta, poprosili jego mieszkańców o jedzenie. Lecz ci odmówili ugoszczenia ich. Obydwaj znaleźli zatem mur, który groził zawaleniem się, i sługa postawił go prosto. Powiedział Mojżesz: \"Gdybyś chciał, to wziąłbyś za to zapłatę.\""
    },
    {
      "resource_id": 42,
      "text": "On powiedział: \"To oznacza, że musimy się rozdzielić. Lecz ja wyjaśnię ci to, do czego ty nie miałeś cierpliwości."
    },
    {
      "resource_id": 42,
      "text": "Jeśli chodzi o statek, to należał on do biednych ludzi, którzy pracowali na morzu. Chciałem go uszkodzić, bo za nimi podążał król, który zabierał każdy statek siłą."
    },
    {
      "resource_id": 42,
      "text": "A co się tyczy tego chłopca, to jego rodzice byli wierzącymi i obawialiśmy się, że on narzuci im bunt i niewiarę;"
    },
    {
      "resource_id": 42,
      "text": "Otóż chcieliśmy, aby ich Pan dał im na to miejsce lepszego od niego i bardziej czystego, i bliższego uczuciem miłosierdzia."
    },
    {
      "resource_id": 42,
      "text": "A co się tyczy muru, to należał on do dwóch sierot żyjących w tym mieście. pod nim znajdował się ich skarb. Ojciec ich był człowiekiem pobożnym i chciał twój Pan, aby po osiągnięciu dojrzałego wieku wydobyli swój skarb, jako dowód miłosierdzia od twego Pana. Nie czyniłem ja tego z własnego nakazu. Oto wyjaśnienie tego, w czym nie potrafiłeś być cierpliwym.\""
    },
    {
      "resource_id": 42,
      "text": "I będą ciebie pytać o Zu'l-Karnajna. Powiedz: \"Ja przytoczę wam o nim pewne wspomnienie.\""
    },
    {
      "resource_id": 42,
      "text": "Oto umocniliśmy go na ziemi i daliśmy mu do każdej rzeczy jakąś drogę."
    },
    { "resource_id": 42, "text": "I poszedł on po pewnej drodze." },
    {
      "resource_id": 42,
      "text": "A kiedy dotarł do zachodu słońca, to zobaczył, że ono schodzi do jakiegoś błotnistego źródła; a przy nim napotkał jakiś lud. Powiedzieliśmy: \"O Zu`l-Karnajnie Albo ukarzesz ich, albo też postąpisz względem nich pięknie.\""
    },
    {
      "resource_id": 42,
      "text": "On powiedział: \"Tego, kto jest niesprawiedliwy, ukarzemy; potem zostanie on zwrócony swemu Panu, który go ukarze karą dotkliwą."
    },
    {
      "resource_id": 42,
      "text": "Natomiast ten, kto wierzy i czyni dobro, będzie miał jako zapłatę nagrodę najpiękniejszą i my podamy mu nasz rozkaz łatwy do wykonania.\""
    },
    { "resource_id": 42, "text": "Następnie poszedł inną drogą." },
    {
      "resource_id": 42,
      "text": "Aż kiedy doszedł do wschodu słońca, spostrzegł, iż ono wschodzi nad ludem, nad którym me rozpostarliśmy za ) która by go przed nim chroniła."
    },
    {
      "resource_id": 42,
      "text": "Tak było. I objęliśmy wiedzą wszystko, co on posiadał."
    },
    { "resource_id": 42, "text": "Następnie znowu poszedł inną drogą." },
    {
      "resource_id": 42,
      "text": "Aż kiedy doszedł do miejsca znajdującego się między dwoma zaporami, znalazł za nimi pewien lud, który zaledwie mógł pojąć jakąkolwiek mowę."
    },
    {
      "resource_id": 42,
      "text": "O powiedzieli: \"O Zulâ-Karnajnie! Oto Gog i Magog sieją zgorszenie na ziemi! Czy moglibyśmy przygotować dla ciebie daninę, abyś zbudował między nami i między nimi zaporę?\""
    },
    {
      "resource_id": 42,
      "text": "On powiedział: \"To, w czym umocnił mnie mój Pan, jest lepsze; udzielcie mi więc wydatnej pomocy, a ja zbuduję między wami a nimi tamę."
    },
    {
      "resource_id": 42,
      "text": "Przynieście mi sztaby żelaza!\" A kiedy wyrównali przestrzeń między dwoma zboczami, powiedział: \"Dmuchajcie!\" A kiedy uczynił je jak ogień, powiedział: \"Przynieście mi roztopionej miedzi, abym wlał na to żelazo.\""
    },
    {
      "resource_id": 42,
      "text": "I nie mogli ani wedrzeć się na nią, ani też nie mogli przebić w niej dziury."
    },
    {
      "resource_id": 42,
      "text": "On powiedział: \"To jest miłosierdzie od mojego Pana! A kiedy przyjdzie obietnica Pana, to On uczyni ją pyłem. Obietnica mojego Pana jest prawdą!\""
    },
    {
      "resource_id": 42,
      "text": "I My pozwolimy tego Dnia, iż wzburzą się jedni przeciw drugim jak fale. I zadmą w trąbę. Wtedy My zbierzemy ich wszystkich razem."
    },
    {
      "resource_id": 42,
      "text": "I przedstawimy tego Dnia Gehennę dla niewiernych szeroko otwartą;"
    },
    {
      "resource_id": 42,
      "text": "Dla tych, których oczy były przesłonięte od Mojego napomnienia i którzy nie byli zdolni słyszeć."
    },
    {
      "resource_id": 42,
      "text": "Czy ci, którzy nie uwierzyli, sądzą, że wezmą sobie Moje sługi, poza Mną, jako opiekunów? Zaprawdę, przygotowaliśmy Gehennę jako mieszkanie dla niewiernych."
    },
    {
      "resource_id": 42,
      "text": "Powiedz: \"Czyż ja mam wam obwieścić o tych, którzy ponieśli największą stratę przez swoje czyny?"
    },
    {
      "resource_id": 42,
      "text": "- o tych, których wysiłek zagubił się w życiu tego świata, gdy tymczasem sądzili, iż czynią dobrze?\""
    },
    {
      "resource_id": 42,
      "text": "To są ci, którzy nie wierzą w znaki swego Pana i w Jego spotkanie. Czyny ich są daremne i My, w Dniu Zmartwychwstania, nie nadamy im żadnej wagi."
    },
    {
      "resource_id": 42,
      "text": "To ich zapłata - Gehenna, za to, iż nie wierzyli, za to, iż wzięli sobie za przedmiot szyderstwa Nasze znaki i Naszych posłańców."
    },
    {
      "resource_id": 42,
      "text": "Zaprawdę, ci, którzy wierzą i czynią dobre dzieła, będą mieli Ogrody Raju jako mieszkanie,"
    },
    {
      "resource_id": 42,
      "text": "Gdzie będą przebywać na wieki, i nie będą pragnąć nic w zamian."
    },
    {
      "resource_id": 42,
      "text": "Powiedz: \"Jeśliby było morze atramentu dla słów mojego Pana, to z pewnością ono wyczerpałoby się wcześniej aniżeli słowa mojego Pana, nawet gdybyśmy dodali jeszcze jedno takie morze.\""
    },
    {
      "resource_id": 42,
      "text": "Powiedz: \"Ja jestem tylko człowiekiem śmiertelnym, podobnym do was. Zostało mi tylko objawione, że Bóg wasz jest Bogiem Jedynym. Przeto kto się spodziewa spotkać swego Pana, niech pełni pobożne dzieła i niech nie dodaje żadnego współtowarzysza, kiedy oddaje cześć swojemu Panu.\""
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "18" }
  }
}
