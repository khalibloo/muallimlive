{
  "translations": [
    {
      "resource_id": 782,
      "text": "Mărire lui Allah care i‑a pogorât Robului Său<sup foot_note=200391>1</sup> Cartea<sup foot_note=200392>2</sup> şi nu a lăsat în ea nici o strâmbătate,"
    },
    {
      "resource_id": 782,
      "text": "[O Carte] dreaptă<sup foot_note=200393>1</sup>, ca să prevină despre o pedeapsă grea din partea Lui<sup foot_note=200394>2</sup> şi să binevestească dreptcredincioşilor<sup foot_note=200395>3</sup> care plinesc fapte bune că ei vor avea răsplată frumoasă<sup foot_note=200396>4</sup>,"
    },
    { "resource_id": 782, "text": "În care vor rămâne veşnic," },
    {
      "resource_id": 782,
      "text": "Şi pentru ca să‑i prevină pe aceia care au zis: „Allah Şi‑a luat un fiu!”<sup foot_note=200397>1</sup>"
    },
    {
      "resource_id": 782,
      "text": "Nici ei şi nici părinţii lor nu au avut despre aceasta cunoştinţă.<sup foot_note=200398>1</sup> Ce cuvânt greu iese din gurile lor!<sup foot_note=200399>2</sup> Ei nu spun alta decât minciună!"
    },
    {
      "resource_id": 782,
      "text": "Poate că tu te vei tulbura de moarte, din pricina mâhnirii, pentru că ei nu cred în acest Mesaj<sup foot_note=200400>1</sup>."
    },
    {
      "resource_id": 782,
      "text": "Noi am făcut ceea ce se află pe pământ<sup foot_note=200401>1</sup> podoabă pentru el, pentru a‑i încerca [pe oameni şi a şti] care dintre ei săvârşesc cele mai bune fapte."
    },
    {
      "resource_id": 782,
      "text": "Apoi Noi vom preschimba ceea ce se află pe el într‑o ţărână stearpă<sup foot_note=200402>1</sup>."
    },
    {
      "resource_id": 782,
      "text": "Oare crezi tu că oamenii din Peşteră<sup foot_note=200403>1</sup> şi Ar‑Raqim<sup foot_note=200404>2</sup> au fost dintre semnele Noastre cele mai minunate?"
    },
    {
      "resource_id": 782,
      "text": "Când s‑au adăpostit în peşteră, tinerii<sup foot_note=200405>1</sup> au grăit astfel: „Doamne, dă‑ne nouă îndurare de la Tine şi orânduieşte‑ne nouă lucrurile noastre aşa cum este drept!<sup foot_note=200406>2</sup>”"
    },
    {
      "resource_id": 782,
      "text": "Şi am tras Noi peste urechile lor [un văl], în Peşteră, pentru vreme de mulţi ani<sup foot_note=200407>1</sup>."
    },
    {
      "resource_id": 782,
      "text": "Apoi i‑am trezit<sup foot_note=200408>1</sup> Noi, pentru ca să ştim care din cele două cete au socotit cât timp au rămas ei acolo.<sup foot_note=200409>2</sup>"
    },
    {
      "resource_id": 782,
      "text": "Noi îţi povestim ţie istoria lor cu adevărat<sup foot_note=200410>1</sup>. Ei au fost nişte tineri care au crezut în Domnul lor<sup foot_note=200411>2</sup>, iar Noi le‑am sporit buna lor călăuzire."
    },
    {
      "resource_id": 782,
      "text": "Le‑am întărit Noi, aşadar inimile, iară ei s‑au ridicat şi au zis<sup foot_note=200412>1</sup>: „Domnul nostru<sup foot_note=200413>2</sup> este Stăpânul cerurilor şi al pământului! Noi nu vom chema<sup foot_note=200414>3</sup> niciodată un alt Dumnezeu afară de El, căci, dacă am face aceasta, noi am rosti o nelegiuire!<sup foot_note=200415>4</sup>”"
    },
    {
      "resource_id": 782,
      "text": "Aceştia sunt neamul nostru care au luat alţi dumnezei în locul Lui! De ce nu au adus ei dovadă limpede asupra lor? Şi cine este mai nelegiuit decât acela care plăsmuieşte minciună despre Allah?"
    },
    {
      "resource_id": 782,
      "text": "De vă depărtaţi voi de la ei<sup foot_note=200416>1</sup> şi de aceia la care ei se închină, afară de Allah, adăpostiţi‑vă în peşteră! Domnul vostru va întinde mila Sa asupra voastră şi vă va orândui lucrurile voastre<sup foot_note=200417>2</sup> în linişte şi tihnă.”"
    },
    {
      "resource_id": 782,
      "text": "Tu puteai vedea soarele, când răsărea<sup foot_note=200418>1</sup>, cum se îndepărta de la peştera lor<sup foot_note=200419>2</sup> către dreapta, iar când apunea, trecea departe la stânga lor, în vreme ce ei stăteau într‑un loc întins din ea<sup foot_note=200420>3</sup>. Aceasta este una din minunile lui Allah. Cel pe care îl călăuzeşte Allah este bine călăuzit, iar aceluia pe care El îl duce în rătăcire tu nu‑i vei găsi nici un ocrotitor călăuzitor<sup foot_note=200421>4</sup>."
    },
    {
      "resource_id": 782,
      "text": "Îi socoteai treji<sup foot_note=200422>1</sup>, în vreme ce ei dormeau şi Noi îi întorceam pe partea dreaptă şi pe partea stângă<sup foot_note=200423>2</sup>, iar câinele lor stătea cu labele întinse pe prag<sup foot_note=200424>3</sup>. Dacă i‑ai fi văzut, te‑ai fi întors şi ai fi luat‑o la fugă, plin de spaimă."
    },
    {
      "resource_id": 782,
      "text": "Tot astfel i‑am înviat Noi,<sup foot_note=200425>1</sup> ca să se întrebe laolaltă. Şi a întrebat unul dintre ei: „Cât timp aţi petrecut<sup foot_note=200426>2</sup> [aici]?” Şi au răspuns ei: „Am petrecut o zi sau mai puţin de o zi!” [Alţii] au zis: „Domnul vostru ştie mai bine cât timp aţi petrecut. Trimiteţi‑l pe unul dintre voi cu bănuţii ăştia [de argint] ai voştri<sup foot_note=200427>3</sup> la oraş, ca să vadă care este cea mai curată mâncare şi să vă aducă ceva hrană de ei. Dar el să se poarte prietenos<sup foot_note=200428>4</sup> şi să nu dea nimănui de înţeles despre voi,"
    },
    {
      "resource_id": 782,
      "text": "Căci ei<sup foot_note=200429>1</sup>, dacă vor afla de voi<sup foot_note=200430>2</sup>, vă vor ucide cu pietre sau vă vor aduce înapoi la religia lor<sup foot_note=200431>3</sup> şi nu veţi mai izbândi, atunci niciodată!<sup foot_note=200432>4</sup>”"
    },
    {
      "resource_id": 782,
      "text": "Şi astfel am lăsat Noi să fie descoperiţi<sup foot_note=200433>1</sup>, pentru ca ei<sup foot_note=200434>2</sup> să ştie că făgăduinţa lui Allah este adevăr<sup foot_note=200435>3</sup> şi că nu este nici o îndoială asupra Ceasului<sup foot_note=200436>4</sup>. Şi când se certau ei în privinţa întâmplării lor, au zis [unii]<sup foot_note=200437>5</sup>: „Înălţaţi peste ei o zidire! Domnul lor ştie mai bine ce‑i cu ei!”. Dar cei care au ieşit biruitori în această pricină<sup foot_note=200438>6</sup> au zis: „Să zidim deasupra lor un loc de Rugăciune!<sup foot_note=200439>7</sup>”"
    },
    {
      "resource_id": 782,
      "text": "Vor zice unii: „[Ei au fost] trei, iar al patrulea era câinele lor”. [Iar alţii] vor zice: „[Au fost ei] cinci, iar al şaselea era câinele lor”, făcând presupuneri. Şi vor zice [alţii]: [Au fost] şapte şi al optulea era câinele lor”. Spune: „Domnul meu ştie mai bine numărul lor şi nu sunt decât puţini aceia care îi cunosc pe ei<sup foot_note=200440>1</sup> şi nu discuta asupra [numărului]<sup foot_note=200441>2</sup> lor, decât numai dacă eşti sigur, şi nu întreba pe nimeni dintre ei despre ei [despre adormiţi]!"
    },
    {
      "resource_id": 782,
      "text": "Şi nu spune [niciodată] în privinţa unui lucru: „Eu voi face asta mâine!”,<sup foot_note=200442>1</sup>"
    },
    {
      "resource_id": 782,
      "text": "Decât [adăugând]: „Dacă voieşte Allah!”. Şi pomeneşte‑L pe Domnul tău, dacă uiţi,<sup foot_note=200443>1</sup> şi spune: „Poate mă va călăuzi Domnul meu către o dovadă mai puternică decât aceasta, [pentru profeţia mea]!”"
    },
    {
      "resource_id": 782,
      "text": "Au rămas ei în peştera lor<sup foot_note=200444>1</sup> trei sute de ani şi încă nouă.<sup foot_note=200445>2</sup>"
    },
    {
      "resource_id": 782,
      "text": "Spune: „Allah ştie mai bine cât au rămas ei acolo. Ale Lui sunt cele neştiute din ceruri şi de pre pământ! Cât de bine vede El şi cât de bine aude El [totul]!<sup foot_note=200446>1</sup> Ei<sup foot_note=200447>2</sup> nu au nici un ocrotitor afară de El şi El nu are nici un asociat în judecata Lui!”"
    },
    {
      "resource_id": 782,
      "text": "Şi recită ceea ce ţi‑a fost revelat din Cartea Domnului tău<sup foot_note=200448>1</sup>! Nimeni nu poate schimba cuvintele Sale şi tu nu vei afla în afară de El adăpost!"
    },
    {
      "resource_id": 782,
      "text": "Şi fii răbdător împreună cu aceia care‑L cheamă pe Domnul lor dimineaţa şi seara<sup foot_note=200449>1</sup>, dorind Faţa Sa<sup foot_note=200450>2</sup>! Şi nu întoarce ochii tăi [pentru alţii] de la ei<sup foot_note=200451>3</sup>, râvnind la podoaba vieţii din această lume şi nu te supune celuia căruia i‑am făcut inima nepăsătoare faţă de pomenirea Noastră, care urmează poftei sale şi ale cărui fapte sunt în deşert.<sup foot_note=200452>4</sup>"
    },
    {
      "resource_id": 782,
      "text": "Spune: „Adevărul vine de la Domnul vostru!<sup foot_note=200453>1</sup> Cine voieşte să creadă şi cine voieşte să nu creadă!”<sup foot_note=200454>2</sup> Noi am pregătit pentru nelegiuiţi un foc ale cărui [flăcări] îi înconjoară din toate părţile, iar atunci când vor cere ei ajutor<sup foot_note=200455>3</sup>, li se va veni lor în ajutor cu o apă ca fierul topit, ce le va frige feţele. Cumplită băutură şi cumplit sălaş<sup foot_note=200456>4</sup>!"
    },
    {
      "resource_id": 782,
      "text": "Aceia care cred şi plinesc fapte bune, [să ştie că] Noi nu lăsăm să se piardă răsplata aceluia care săvârşeşte fapte bune!"
    },
    {
      "resource_id": 782,
      "text": "Aceia vor avea parte de grădinile pentru sălaş [Eden], pe sub care trec pâraie. Se vor împodobi în ele cu brăţări de aur şi vor îmbrăca straie verzi din mătase<sup foot_note=200457>1</sup> şi brocart<sup foot_note=200458>2</sup>, rezemându‑se [îmbrăcaţi] în ele pe divane. Minunată răsplată şi minunat sălaş<sup foot_note=200459>3</sup>!"
    },
    {
      "resource_id": 782,
      "text": "Spune‑le lor<sup foot_note=200460>1</sup> pilda a doi bărbaţi: I‑am dat Noi unuia dintre ei două grădini cu viţă de vie, pe care le‑am împrejmuit cu palmieri de curmale, iar între ele am făcut ogoare verzi."
    },
    {
      "resource_id": 782,
      "text": "Amândouă grădinile au dat roadele lor şi nu i‑a lipsit lui nimic. Şi am făcut Noi să curgă prin mijlocul lor un pârâu<sup foot_note=200461>1</sup>."
    },
    {
      "resource_id": 782,
      "text": "Şi a avut el<sup foot_note=200462>1</sup> şi alte roade<sup foot_note=200463>2</sup> şi i‑a zis semenului său, când stătea de vorbă cu el<sup foot_note=200464>3</sup>: „Eu am mai multă avere decât tine şi sunt mai puternic, [căci am] mai mulţi sprijinitori!”<sup foot_note=200465>4</sup>"
    },
    {
      "resource_id": 782,
      "text": "A intrat în grădina lui, păcătuind faţă de sine însuşi [prin necredinţa sa] şi a zis: „Nu cred că aceasta va pieri vreodată<sup foot_note=200466>1</sup>"
    },
    {
      "resource_id": 782,
      "text": "Şi nu cred că Ceasul va veni<sup foot_note=200467>1</sup>. Iar de voi fi adus la Domnul meu, voi găsi [loc] şi mai bun decât ea<sup foot_note=200468>2</sup>, în schimb!”"
    },
    {
      "resource_id": 782,
      "text": "Şi i‑a zis semenul său<sup foot_note=200469>1</sup>, stând de vorbă cu el: „Oare nu crezi tu în Acela care te‑a creat pe tine din ţărână, apoi dintr‑o picătură şi la urmă ţi‑a dat ţie chip de bărbat?<sup foot_note=200470>2</sup>"
    },
    {
      "resource_id": 782,
      "text": "În ce mă priveşte, Allah este Domnul meu şi nu‑I fac Domnului meu pe nimeni asociat”."
    },
    {
      "resource_id": 782,
      "text": "Când ai intrat în grădina ta spunând: „Ce voieşte Allah [se împlineşte]!<sup foot_note=200471>1</sup> Nu este putere decât numai la Allah!”<sup foot_note=200472>2</sup> Iar dacă mă vezi pe mine cu mai puţină avere şi cu mai puţini copii decât tine,"
    },
    {
      "resource_id": 782,
      "text": "S‑ar putea întâmpla ca Domnul meu să‑mi dea ceva mai bun decât grădina ta şi să trimită asupra ei nenorocire din cer, încât să devină un pământ lunecos<sup foot_note=200473>1</sup>,"
    },
    {
      "resource_id": 782,
      "text": "Ori apa ei să se ducă aşa de adânc, încât n‑o s‑o mai poţi scoate”<sup foot_note=200474>1</sup>."
    },
    {
      "resource_id": 782,
      "text": "Şi roadele lui au fost înconjurate [de mânia lui Allah]<sup foot_note=200475>1</sup>, iar el a rămas frângându‑şi mâinile<sup foot_note=200476>2</sup> pentru ceea ce cheltuise pentru ea şi [via] era distrusă cu totul pe proptelele ei. Şi atunci a zis el: „Ce bine ar fi fost dacă eu nu‑I făceam Domnului meu nici un asociat!”"
    },
    {
      "resource_id": 782,
      "text": "Şi n‑a avut el nici o ceată<sup foot_note=200477>1</sup> care să‑l ajute împotriva [pedepsei] lui Allah şi nici el însuşi nu şi‑a putut fi de nici un ajutor."
    },
    {
      "resource_id": 782,
      "text": "Acolo<sup foot_note=200478>1</sup> ocrotirea vine numai de la Allah, [Ocrotitorul] Adevărat. El dă cea mai bună răsplată şi urmarea cea mai bună<sup foot_note=200479>2</sup>."
    },
    {
      "resource_id": 782,
      "text": "Şi dă‑le lor pilda vieţii lumeşti<sup foot_note=200480>1</sup>. Ea este asemenea apei pe care Noi o trimitem din cer şi se amestecă plantele pământului cu ea, apoi se transformă ele în fân uscat pe care‑l împrăştie vântul. Iar Allah este cu putere asupra tuturor lucrurilor.<sup foot_note=200481>2</sup>"
    },
    {
      "resource_id": 782,
      "text": "Averea şi copiii sunt podoaba vieţii celei lumeşti, însă [lucrurile] care rămân sunt faptele bune ce vor avea la Domnul tău mai bună răsplată şi mai dătătoare de nădejde vor fi ele."
    },
    {
      "resource_id": 782,
      "text": "Şi într‑o zi vom face Noi să plece munţii din loc<sup foot_note=200482>1</sup> şi vei vedea pământul neted<sup foot_note=200483>2</sup> şi‑i vom aduna pe toţi<sup foot_note=200484>3</sup>, fără să lăsăm pe nici unul dintre ei."
    },
    {
      "resource_id": 782,
      "text": "Şi ei vor fi aşezaţi dinaintea Domnului tău în rând. „Iată că aţi venit la Noi precum v‑am creat pe voi dintru întâi<sup foot_note=200485>1</sup>, cu toate că aţi pretins<sup foot_note=200486>2</sup> că Noi nu vom împlini făgăduinţa Noastră!”<sup foot_note=200487>3</sup>"
    },
    {
      "resource_id": 782,
      "text": "Şi cartea [fiecăruia] va fi pusă dinaintea [lui cu faptele sale]! Îi vei vedea pe păcătoşi înfricoşaţi de ceea ce se află în ea<sup foot_note=200488>1</sup>. Şi vor grăi ei: „Vai nouă! Ce‑i cu această carte care nu a lăsat nimic nepomenit, nici cel mai mic, nici cel mai mare păcat?!” Şi ei vor afla dinaintea lor<sup foot_note=200489>2</sup> tot ceea ce au săvârşit şi nu‑l va nedreptăţi Domnul tău pe nici unul<sup foot_note=200490>3</sup>!"
    },
    {
      "resource_id": 782,
      "text": "Şi când Noi le‑am spus îngerilor: „Prosternaţi‑vă dinaintea lui Adam!”, s‑au prosternat ei, afară de Iblis care era dintre djinni şi nu s‑a supus poruncii Domnului său. Îi luaţi voi pe el şi pe urmaşii lui drept ocrotitori în locul Meu, când ei vă sunt vouă duşmani? Acesta este rău schimb pentru nelegiuiţi!<sup foot_note=200491>1</sup>"
    },
    {
      "resource_id": 782,
      "text": "Eu nu i‑am luat ca martori<sup foot_note=200492>1</sup> la crearea cerurilor şi a pământului şi nici la crearea lor înşişi, căci eu nu i‑am luat pe cei care amăgesc la rătăcire ca ajutor!<sup foot_note=200493>2</sup>"
    },
    {
      "resource_id": 782,
      "text": "Şi într‑o zi va zice El<sup foot_note=200494>1</sup>: „Chemaţi‑i voi pe aceia care aţi pretins că sunt asociaţii Mei!<sup foot_note=200495>2</sup>” Şi‑i vor chema, însă ei nu le vor răspunde şi vom pune între ei<sup foot_note=200496>3</sup> un loc de pierzare<sup foot_note=200497>4</sup>."
    },
    {
      "resource_id": 782,
      "text": "Nelegiuiţii vor vedea focul<sup foot_note=200498>1</sup> şi vor şti că vor intra în el, dar nu vor afla scăpare de el."
    },
    {
      "resource_id": 782,
      "text": "Noi tâlcuim în acest Coran tot felul de pilde pentru oameni, însă omul este cel mai certăreţ<sup foot_note=200499>1</sup> [dintre toate fiinţele]."
    },
    {
      "resource_id": 782,
      "text": "Şi ce altceva îi împiedică pe oameni<sup foot_note=200500>1</sup> s ă c readă<sup foot_note=200501>2</sup>, după ce le‑a venit călăuzirea<sup foot_note=200502>3</sup>, şi să ceară iertare Domnului lor<sup foot_note=200503>4</sup>, decât că ei vor afla soarta înaintaşilor<sup foot_note=200504>5</sup> sau să se afle faţă în faţă cu chinul<sup foot_note=200505>6</sup>?"
    },
    {
      "resource_id": 782,
      "text": "Iar Noi nu trimitem profeţi decât ca vestitori de bine şi ca prevenitori,<sup foot_note=200506>1</sup> însă cei care nu cred, se ceartă, [venind cu temeiuri deşarte<sup foot_note=200507>2</sup>, încercând] să tăgăduiască Adevărul, şi iau în derâdere semnele Mele şi cele cu care au fost preveniţi.<sup foot_note=200508>3</sup>"
    },
    {
      "resource_id": 782,
      "text": "Şi cine este mai nelegiuit decât acela căruia i s‑au vestit semnele Domnului său, însă el le întoarce spatele şi uită ce au săvârşit mâinile lui mai înainte? Noi am pus peste inimile lor acoperăminte, ca să nu‑l înţeleagă şi în urechile lor o greutate<sup foot_note=200509>1</sup>. Chiar dacă tu îi vei chema spre calea cea bună, ei nu vor putea – aşadar – să fie niciodată bine călăuziţi!"
    },
    {
      "resource_id": 782,
      "text": "Domnul tău este Iertător [Al‑Ghafur] şi Dătător de Îndurare. De ar voi El să‑i piardă pentru ceea ce ei au agonisit<sup foot_note=200510>1</sup>, le‑ar grăbi lor osânda, însă ei au un soroc<sup foot_note=200511>2</sup> şi nu vor afla adăpost<sup foot_note=200512>3</sup> de el."
    },
    {
      "resource_id": 782,
      "text": "Şi am nimicit Noi cetăţile acelea<sup foot_note=200513>1</sup> pentru că [neamurile lor] au săvârşit nelegiuiri şi am rânduit Noi un timp pentru nimicirea lor."
    },
    {
      "resource_id": 782,
      "text": "[Adu‑ţi aminte] când Moise i‑a zis slujitorului său: „Nu mă voi opri până ce nu vom ajunge la întâlnirea celor două mări,<sup foot_note=200514>1</sup> chiar dacă voi umbla ani îndelungaţi!”"
    },
    {
      "resource_id": 782,
      "text": "Şi când au ajuns ei la întâlnirea lor<sup foot_note=200515>1</sup>, au uitat peştele lor şi el a apucat nestingherit drumul lui către mare, printr‑un canal."
    },
    {
      "resource_id": 782,
      "text": "Şi când au trecut ei [de locul acela]<sup foot_note=200516>1</sup>, i‑a zis slujitorului său: „Adu‑ne mâncarea, căci ne‑a ajuns oboseala din pricina mersului nostru!”"
    },
    {
      "resource_id": 782,
      "text": "I‑a răspuns: „Vezi tu, când ne‑am adăpostit lângă stâncă, eu am uitat peştele. Şi nu m‑a făcut să uit şi să nu‑ţi mai pomenesc de el decât numai Şeitan, iar el a apucat drumul spre mare, într‑un mod ciudat!”<sup foot_note=200517>1</sup>"
    },
    {
      "resource_id": 782,
      "text": "A zis<sup foot_note=200518>1</sup>: „Acesta<sup foot_note=200519>2</sup> este ceea ce căutăm noi!<sup foot_note=200520>3</sup>” Şi s‑au întors după urmele lor."
    },
    {
      "resource_id": 782,
      "text": "Şi au găsit ei un rob<sup foot_note=200521>1</sup> dintre robii Noştri, căruia Noi i‑am dăruit îndurare<sup foot_note=200522>2</sup>, din partea Noastră, şi l‑am învăţat ştiinţă de la Noi."
    },
    {
      "resource_id": 782,
      "text": "Moise i‑a zis: „Pot eu să te urmez, astfel încât să mă înveţi din ceea ce tu ai învăţat, ca bună călăuzire?”"
    },
    {
      "resource_id": 782,
      "text": "I‑a răspuns<sup foot_note=200523>1</sup>: „Dar tu nu vei putea să ai răbdare cu mine!"
    },
    {
      "resource_id": 782,
      "text": "Cum ai putea tu să rabzi ceea ce nu cuprinzi tu cu ştiinţa?”<sup foot_note=200524>1</sup>"
    },
    {
      "resource_id": 782,
      "text": "I‑a răspuns<sup foot_note=200525>1</sup>: „Dacă Allah voieşte, mă vei afla tu răbdător şi nu mă voi împotrivi nici uneia dintre poruncile tale!”"
    },
    {
      "resource_id": 782,
      "text": "Şi i‑a zis<sup foot_note=200526>1</sup>: „Dacă mă urmezi, nu mă întreba despre nici un lucru, câtă vreme nu‑ţi pomenesc nimic despre el!”"
    },
    {
      "resource_id": 782,
      "text": "Şi au purces la drum amândoi<sup foot_note=200527>1</sup>. Dar când au urcat pe o corabie, a găurit‑o el şi atunci i‑a zis [Moise]: „Ai găurit‑o pentru ca să‑i îneci pe oamenii de pe ea? Tu ai săvârşit un lucru foarte rău!”"
    },
    {
      "resource_id": 782,
      "text": "I‑a răspuns<sup foot_note=200528>1</sup>: „Nu am spus eu că tu nu vei putea răbda împreună cu mine?”"
    },
    {
      "resource_id": 782,
      "text": "A zis<sup foot_note=200529>1</sup>: „Nu mă dojeni pentru ceea ce am uitat<sup foot_note=200530>2</sup> şi nu mă împovăra cu prea mare greutate pentru treaba [asta a] mea!<sup foot_note=200531>3</sup>”"
    },
    {
      "resource_id": 782,
      "text": "Şi au pornit ei doi mai departe şi au mers<sup foot_note=200532>1</sup> până ce s‑au întâlnit cu un fecior, pe care el l‑a ucis. I‑a zis atunci [Moise]: „Ai ucis un suflet nevinovat, ce nu a luat nici un suflet!<sup foot_note=200533>2</sup> Ai săvârşit un lucru îngrozitor!”"
    },
    {
      "resource_id": 782,
      "text": "I‑a răspuns [celălalt]<sup foot_note=200534>1</sup>: „Nu ţi‑am spus eu că nu vei avea răbdare cu mine?”"
    },
    {
      "resource_id": 782,
      "text": "I‑a zis<sup foot_note=200535>1</sup>: „De te voi mai întreba despre ceva după aceasta, să nu mă mai ţii în tovărăşia ta! Acum ai dobândit de la mine îngăduinţa [de a te despărţi de mine]!”"
    },
    {
      "resource_id": 782,
      "text": "Şi au pornit mai departe până ce au ajuns la neamul unei cetăţi, de la care au cerut mâncare, însă aceştia nu au voit să‑i ospăteze. Şi au găsit în ea un perete ce stătea să se prăbuşească, iar el l‑a îndreptat. Şi [atunci] i‑a zis [Moise]: „Dacă ai fi voit, ai fi obţinut o plată pentru aceasta!”<sup foot_note=200536>1</sup>"
    },
    {
      "resource_id": 782,
      "text": "I‑a răspuns [celălalt]<sup foot_note=200537>1</sup>: „Aceasta este despărţirea între mine şi între tine. Însă eu îţi voi vesti tâlcuirea celor pentru care tu nu ai avut răbdare!"
    },
    {
      "resource_id": 782,
      "text": "În ce priveşte corabia<sup foot_note=200538>1</sup>, ea era a unor sărmani care lucrau pe mare şi eu am voit să o stric, pentru că venea din urma lor un rege care lua toate corăbiile, cu forţa.<sup foot_note=200539>2</sup>"
    },
    {
      "resource_id": 782,
      "text": "Cât despre fecior<sup foot_note=200540>1</sup>, părinţii lui erau dreptcredincioşi şi ne‑a fost teamă ca el să nu le impună lor nelegiuirea şi necredinţa."
    },
    {
      "resource_id": 782,
      "text": "Şi am voit<sup foot_note=200541>1</sup> ca Domnul lor să le dea în schimb un altul mai curat decât el şi mai iubitor [faţă de ei]."
    },
    {
      "resource_id": 782,
      "text": "În ce priveşte peretele, el aparţinea la doi copii orfani din acest oraş, iar sub el se afla o comoară pentru ei. Tatăl lor a fost un om cuvios şi Domnul tău a voit ca atunci când ei vor ajunge la vârsta bărbăţiei să‑şi scoată comoara lor [ei înşişi]<sup foot_note=200542>1</sup>, ca milă de la Domnul tău. Şi nu am făcut‑o după socotinţa mea!<sup foot_note=200543>2</sup> Aceasta este tâlcuirea celor pentru care nu ai putut să fii cu răbdare!”"
    },
    {
      "resource_id": 782,
      "text": "Ei te întreabă despre Dhu‑l‑Qarnayn.<sup foot_note=200544>1</sup> Spune<sup foot_note=200545>2</sup>: „Vă voi pomeni vouă ceva despre el!”"
    },
    {
      "resource_id": 782,
      "text": "Într‑adevăr, Noi am întărit puterea lui pe pământ şi i‑am dat lui căile şi mijloacele pentru toate lucrurile."
    },
    { "resource_id": 782, "text": "Şi a urmat el astfel o cale" },
    {
      "resource_id": 782,
      "text": "Şi când a ajuns la locul unde apune soarele,<sup foot_note=200546>1</sup> a aflat că el apune într‑un izvor noroios şi a găsit lângă el un neam. Şi Noi i‑am zis: „O, Dhu‑l‑Qarnayn! Fie că îi chinuieşti<sup foot_note=200547>2</sup>, fie că te vei arăta binevoitor faţă de ei!<sup foot_note=200548>3</sup>”"
    },
    {
      "resource_id": 782,
      "text": "A răspuns: „Cât despre cel care este nelegiuit, pe acela îl vom osândi, iar mai apoi se va întoarce la Domnul său şi El o să‑l pedepsească asemenea cu un chin aspru,"
    },
    {
      "resource_id": 782,
      "text": "Însă acela care crede şi săvârşeşte bine va avea parte<sup foot_note=200549>1</sup> de cea mai frumoasă răsplată şi lui îi vom da porunci uşoare”."
    },
    { "resource_id": 782, "text": "Apoi a purces pe o [altă] cale" },
    {
      "resource_id": 782,
      "text": "Şi când a ajuns la locul unde răsare soarele, a aflat că el răsare peste un neam [de oameni] căruia Noi nu le‑am dat nici un acoperământ [cu care să se apere] de el."
    },
    {
      "resource_id": 782,
      "text": "Aşa a fost, iar Noi am cuprins cu ştiinţa Noastră tot ceea ce ţinea de ei.<sup foot_note=200550>1</sup>"
    },
    { "resource_id": 782, "text": "Apoi el a urmat [o altă] cale" },
    {
      "resource_id": 782,
      "text": "Şi când a ajuns între cei doi munţi, a găsit dincolo de ei un neam care nu pricepeau aproape nici o vorbă<sup foot_note=200551>1</sup>"
    },
    {
      "resource_id": 782,
      "text": "Şi au zis ei: „O, Dhu‑l‑Qarnayn! Yagog şi Magog<sup foot_note=200552>1</sup> fac stricăciune în ţară! Putem noi să‑ţi dăm ţie un tribut pentru ca tu să ridici o stavilă între noi şi între ei?”"
    },
    {
      "resource_id": 782,
      "text": "A zis el<sup foot_note=200553>1</sup>: „Cele cu care m‑a înzestrat Domnul meu sunt mai bune [decât tributul vostru]! Aşadar, ajutaţi‑mă cu puterea [voastră]<sup foot_note=200554>2</sup> şi eu voi înălţa o stavilă între voi şi între ei!"
    },
    {
      "resource_id": 782,
      "text": "Numai aduceţi‑mi mie bucăţi de fier!” Apoi, când a umplut deschizătura dintre cei doi munţi, a zis: „Suflaţi!<sup foot_note=200555>1</sup>” Apoi, când s‑a făcut văpaie, a zis: „Aduceţi‑mi să torn peste el aramă topită!”<sup foot_note=200556>2</sup>"
    },
    {
      "resource_id": 782,
      "text": "Astfel n‑au mai putut ei<sup foot_note=200557>1</sup> să se caţăre pe el<sup foot_note=200558>2</sup>, nici n‑au mai putut să‑l străpungă."
    },
    {
      "resource_id": 782,
      "text": "[Apoi] a zis<sup foot_note=200559>1</sup>: „Aceasta<sup foot_note=200560>2</sup> este îndurare de la Domnul meu! Însă când va veni făgăduinţa Domnului meu<sup foot_note=200561>3</sup>, îl va face pe el una cu pământul, iar făgăduinţa Domnului meu este adevărată!”"
    },
    {
      "resource_id": 782,
      "text": "Şi în Ziua aceea, îi vom lăsa să se ridice ca valurile unii peste alţii şi se va sufla în trâmbiţă şi‑i vom aduna pe toţi<sup foot_note=200562>1</sup>."
    },
    {
      "resource_id": 782,
      "text": "Şi în Ziua aceea le vom înfăţişa Noi Gheena de aproape necredincioşilor,"
    },
    {
      "resource_id": 782,
      "text": "Ai căror ochi au fost acoperiţi cu un văl care‑i împiedica să‑şi amintească de Mine şi care nu puteau nici auzi."
    },
    {
      "resource_id": 782,
      "text": "Oare îşi închipuie cei care nu cred că‑i vor putea lua pe robii Mei ca ocrotitori în locul Meu? Noi am pregătit Gheena ca sălaş pentru necredincioşi!"
    },
    {
      "resource_id": 782,
      "text": "Spune: „Voiţi să vă vestim Noi care sunt aceia care vor avea cel mai mult de pierdut din faptele lor?"
    },
    {
      "resource_id": 782,
      "text": "Aceia a căror râvnă în această lume este rătăcită, în vreme ce ei îşi închipuie că fac bine,"
    },
    {
      "resource_id": 782,
      "text": "Aceia care au tăgăduit semnele Domnului lor şi întâlnirea cu El şi în deşert au fost faptele lor<sup foot_note=200563>1</sup>! Şi nu le vom da lor în Ziua Învierii nici o greutate!<sup foot_note=200564>2</sup>”"
    },
    {
      "resource_id": 782,
      "text": "Astfel, răsplata acestora va fi Gheena, pentru că nu au crezut şi au luat semnele Mele şi pe trimişii Mei în derâdere!"
    },
    {
      "resource_id": 782,
      "text": "Însă aceia care cred şi plinesc fapte bune vor avea ca sălaş grădinile Firdawsului<sup foot_note=200565>1</sup>"
    },
    {
      "resource_id": 782,
      "text": "Şi în veci vor petrece în ele şi nu vor dori nici o schimbare."
    },
    {
      "resource_id": 782,
      "text": "Spune<sup foot_note=200566>1</sup>: „Dacă marea ar fi cerneală pentru [scrierea] cuvintelor Domnului meu, marea s‑ar isprăvi înainte de a se isprăvi cuvintele Domnului meu, chiar dacă i‑am aduce spre ajutor o [altă mare] asemenea ei”."
    },
    {
      "resource_id": 782,
      "text": "Spune<sup foot_note=200567>1</sup>: „Ci eu sunt doar un om, ca şi voi! Şi mi s‑a revelat mie că Domnul vostru este un Domn Unic! Acela care nădăjduieşte să‑L întâlnească pe Domnul său să săvârşească fapte bune<sup foot_note=200568>2</sup> şi să nu asocieze pe nimeni altcineva la adorarea Domnului său!”"
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "18" }
  }
}
