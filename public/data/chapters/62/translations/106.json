{
  "translations": [
    {
      "resource_id": 106,
      "text": "Ша паччахь волчу‚ Ша /массо а кхачамбацарех/ ц1ена волчу‚ Ша веза волчу‚ Ша хьукам /нийса/ деш волчу Далла тасбахь деш ду<sup foot_note=114209>1</sup>стигланашкахь мел дерг а‚ лаьттахь мел дерг а."
    },
    {
      "resource_id": 106,
      "text": "Иза ву Ша ваийтинарг йоза ца хуучу нахехь<sup foot_note=114210>1</sup>церан шайна юккъера элча‚ цо царна дуьйцуш Цуьнан аяташ‚ уьш цIанбеш‚ царна Iамадеш жайна а‚ хьикмат<sup foot_note=114211>2</sup>а‚ уьш хьалха хиллехь а билгалчу тиларчахь."
    },
    {
      "resource_id": 106,
      "text": "/Нахах/ кхечарна<sup foot_note=114212>1</sup>а /дуьйцу цо Делан аяташ/, шаьш царах (хьалха Мухьаммад пайхамарна гонахь хиллаболчарах) ца кхиъна болчу. Иза веза верг а ву‚ хьукам /нийса/ деш верг а ву."
    },
    {
      "resource_id": 106,
      "text": "Иза Делан дозалла (сий) ду‚ Цо ло иза Шена луучунна. Дела Шегахь сийлахь-доккха дозалла долуш ву."
    },
    {
      "resource_id": 106,
      "text": "Шайна тIе Таврат диллинчеран<sup foot_note=114213>1</sup>‚ тIаккха иза д1а цадихьинчеран<sup foot_note=114214>2</sup>масал ду жайнаш хьочу виран<sup foot_note=114215>3</sup>масалх тера. Вон ду-кх Делан аяташ харцдинчу къоман масал. Дала нис ца бо зуламе нах."
    },
    {
      "resource_id": 106,
      "text": "Ахь āла: \"ХIай жуьгтий (-н динехь) хилларш! Шу моьттуш делахь шаьш Делан доттагIий ду<sup foot_note=114216>1</sup>/кхин/ нах боцуш, − шуна дала лаал, шаьш бакълуьйш хиллехь<sup foot_note=114217>2</sup>\"."
    },
    {
      "resource_id": 106,
      "text": "Иза цIкъа а луур дац царна шайн куьйгаша хьалха а даьккхина. Дела бевзаш ву зуламхой."
    },
    {
      "resource_id": 106,
      "text": "Ахь āла: \"Шу шех довдуш долу и валар дуьхьалкхетар ду шуна. ТIаккха шу дIадерзор ду къайлахьдерг а‚ гучахьдерг а хууш волчуьнга (Далла тIе). ТIаккха Цо д1адуьйцур ду шуьга аш деш хилларг\"."
    },
    {
      "resource_id": 106,
      "text": "ХIай ийман диллинарш! Шайга кхийкхича ламазе пIераскан дийнахь, сихло Дела хьехон /рузба ламазе/‚ йита йохка-эцар. Иза дика ду шуна, шу хууш хиллехь."
    },
    {
      "resource_id": 106,
      "text": "Ламаз кхочушхилча − д1асадаржа лаьттахула‚ леха Делан ниIмат<sup foot_note=114218>1</sup>. Аш хьехаве<sup foot_note=114219>2</sup>Дела дуккха а - шу даккхийдедийта."
    },
    {
      "resource_id": 106,
      "text": "Шайна йохка-эцар я синкъерам гича, цунна тIе боьрзу уьш‚ хьо вуьту цара хIоьттина лаьттачахь<sup foot_note=114220>1</sup>. Ахь āла /цаьрга, хIай Мухьаммад/: \"Далла гергахь дерг дика ду синкъерамал а‚ йохка-эцарал а. И Дела рицкъ лучарех уггар диканиг ву-кх\"."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "62" }
  }
}
