{
  "translations": [
    {
      "resource_id": 217,
      "text": "Славлять Аллага ті, хто на небесах, і ті, хто на землі — Царя, Святого, Великого, Мудрого"
    },
    {
      "resource_id": 217,
      "text": "Він — Той, Хто відіслав до неписьменних посланця з-посеред них самих. Читає він їм знамення Його, очищує їх ними, вчить їх Писання та мудрості, хоча раніше вони перебували в справжній омані"
    },
    {
      "resource_id": 217,
      "text": "Та інших серед тих, які ще не приєдналися до них, а Він — Великий, Мудрий"
    },
    {
      "resource_id": 217,
      "text": "Це — милість Аллага, дарує Він її, кому побажає, а Аллаг володіє милістю великою"
    },
    {
      "resource_id": 217,
      "text": "Ті, яким [наказано] триматися Таурату — але потім не дотрималися вони цього — схожі на віслюка, навантаженого книгами! Яким же злим є приклад людей, які відкидають знамення Аллага! Аллаг не веде прямим шляхом несправедливих"
    },
    {
      "resource_id": 217,
      "text": "Скажи: «О ви, які є юдеями! Якщо вважаєте ви себе ближчими до Аллага, ніж інші люди, то побажайте собі смерті, якщо ви правдиві!"
    },
    {
      "resource_id": 217,
      "text": "Але не побажають вони її ніколи через те, що творили руки їхні! Аллаг знає нечестивих"
    },
    {
      "resource_id": 217,
      "text": "Скажи: «Воістину, смерть, від якої тікаєте ви, істинно спіткає вас! Потім повернетесь ви до Знаючого потаємне й видиме, і сповістить Він вас про те, що ви чинили!"
    },
    {
      "resource_id": 217,
      "text": "О ви, які увірували! Коли закликають вас на молитву в п’ятницю, то зверніться до згадування Аллага і полиште справи торгівельні. Це краще для вас, якщо ви розумієте"
    },
    {
      "resource_id": 217,
      "text": "І коли молитва закінчиться, то розходьтеся по землі, шукаючи милості Аллага, і згадуйте Аллага часто, можливо, матимете ви успіх"
    },
    {
      "resource_id": 217,
      "text": "Але коли бачать вони торгівлю чи розвагу, поспішають вони до цього, залишаючи тебе стояти [в мечеті]. Скажи: «Те, що в Аллага, краще від розваг і від торгівлі, і Аллаг — найкращий із тих, хто наділяє!"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "62" }
  }
}
