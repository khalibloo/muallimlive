{
  "translations": [
    {
      "resource_id": 233,
      "text": "משבח את אללה כל אשר בשמים ואשר בארץ, כי הוא המלך, הקדוש, העזוז , החכם."
    },
    {
      "resource_id": 233,
      "text": "הוא אשר שלח אל אלה אשר לא קיבלו ספר, שליח מקרבם, אשר יקרא לפניהם את אותותיו, ויטהר אותם וילמד אותם את הספר ואת החוכמה (המסורה  של הנביא מחמד), אף שלפני כן הם חיו בתעייה בהירה."
    },
    {
      "resource_id": 233,
      "text": "ואל אחרים, שלא חיו בתקופתם, כי אללה הוא העזוז  והחכם."
    },
    {
      "resource_id": 233,
      "text": "זה החסד של אללה, אשר הוא מעניק למי שהוא חפץ בו, ואכן אללה הוא רב החסד האדיר."
    },
    {
      "resource_id": 233,
      "text": "משל אלה אשר הובאה אליהם התורה ולא קיימו אותה, כמשול (במעשיהם) החמור אשר נושא הרבה ספרים. גרועים הם האנשים אשר כפרו באותות של אללה, ואללה לא ידריך את המקפחים."
    },
    {
      "resource_id": 233,
      "text": "אמור: “הוי אלה אשר התייהדו! אם אתם טוענים שרק אתם נבחרתם מכל העמים על ידי אללה, אז תבקשו את המוות, אם אכן אתם דוברי צדק”."
    },
    {
      "resource_id": 233,
      "text": "אך הם לעולם לא יבקשו זאת, מפני שהם כבר יודעים את תוצאות מעשיהם, ואללה יודע היטב מי הם המקפחים."
    },
    {
      "resource_id": 233,
      "text": "אמור: “המוות שממנו אתם בורחים, אכן, הוא יפגוש אתכם. אחרי כן תושבו אל יודע הנסתר והגלוי, והוא יביא לידיעתכם את כל מה שעשיתם."
    },
    {
      "resource_id": 233,
      "text": "הוי אלה אשר האמינו! כאשר יקרא לתפילה ביום השישי, עזבו את עסקיכם ולכו לעבוד את אללה, כי כך עדיף לכם, אם הייתם יודעים."
    },
    {
      "resource_id": 233,
      "text": "וכאשר תסתיים התפילה, התפזרו בארץ וחפשו את השפע והחסד של אללה, והרבו להלל את שמו ואת חסדיו של אללה, משום שכך אתם עשויים להצליח."
    },
    {
      "resource_id": 233,
      "text": "כאשר (חלק מהאנשים) יראו סחורה או שעשוע, הם מתפזרים ופונים לשם, ומשאירים אותך לעמוד (לתפילה) לבד. אמור: “מה שיש לאללה להציע, טוב  יותר מכל שעשוע ומכל סחורה, כי אללה הוא הטוב שבמפרנסים”."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 233, "chapter_number": "62" }
  }
}
