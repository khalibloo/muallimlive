{
  "translations": [
    {
      "resource_id": 25,
      "text": "Allaha slavi i veliča sve što je na nebesima i ono što je na Zemlji, Vladara, Blagoslovljenoga i Štovanoga, Silnoga i Mudroga."
    },
    {
      "resource_id": 25,
      "text": "On je nepismenima poslao Poslanika, jednog između njih, da im ajete Njegove kazuje i da ih očisti i da ih Knjizi i mudrosti nauči, iako su prije bili u očitaj zabludi,"
    },
    {
      "resource_id": 25,
      "text": "i drugima koji im se još nisu priključili, On je Silni i Mudri."
    },
    {
      "resource_id": 25,
      "text": "To je Allahova milost koju On daje onome kome hoće - a Allah je posjednik obilja velikog."
    },
    {
      "resource_id": 25,
      "text": "Oni kojima je Tevrat da ga nose dat, pa ga potom ne nose, slični su magarcu koji knjige nosi. O kako su loši oni koji Allahove ajete i znakove poriču! A Allah neće uputiti na Pravi put ljude zulumćare."
    },
    {
      "resource_id": 25,
      "text": "Reci: \"O jevreji, ako tvrdite da ste vi od svih ljudi jedini Allahovi miljenici, onda smrt poželite, ako istinu govorite.\""
    },
    {
      "resource_id": 25,
      "text": "A zbog onoga što ruke njihove čine neće je nikad poželjeti; Allah dobro zna zulumćare."
    },
    {
      "resource_id": 25,
      "text": "Reci: \"Smrt od koje bježite zaista će vas stići. Zatim ćete Poznavatelju onoga što je čulima nedokučivo i onoga što je pojavno vraćeni biti i On će vas, o onom što ste radili, obavijestiti.\""
    },
    {
      "resource_id": 25,
      "text": "O vi koji vjerujete, kad u petak na namaz budete pozvani, požurite na spominjanje Allaha, i kupoprodaju ostavite, to vam je bolje, ako znate!"
    },
    {
      "resource_id": 25,
      "text": "A kad se namaz završi, onda se po zemlji raziđite i za Allahovim dobrima tragajte i Allaha mnogo spominjite, da biste uspjeli."
    },
    {
      "resource_id": 25,
      "text": "Ali, kad oni kakvu robu trgovačku ili zabavu ugledaju, pohrle joj i tebe ostave sama da stojiš. Reci: \"Ono što je u Allaha bolje je i od zabave i od trgovine. A Allah je Opskrbitelj najbolji.\""
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "62" }
  }
}
