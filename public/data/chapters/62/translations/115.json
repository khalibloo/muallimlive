{
  "translations": [
    {
      "resource_id": 115,
      "text": "Abin da yake a cikin sammai da abin da yake a cikin kasã sunã tasbĩhi ga Allah, Mamallaki, Mai tsarki' Mabuwãyi, Mai hikima."
    },
    {
      "resource_id": 115,
      "text": "Shĩ ne wanda Ya aika, a cikin mabiya al'ãdu,<sup foot_note=132690>1</sup> wani Manzo daga gare su yanã karanta ãyõyin Sa a kansu, kuma yanã tsarkake su, kuma yanã sanar da su littafin da hikimarsa kõ da yake sun kasance daga gabãninsa lalle sunã a cikin ɓata bayyanãnna."
    },
    {
      "resource_id": 115,
      "text": "Da waɗansu mutãne<sup foot_note=132691>1</sup> daga gare su, ba su i da riskuwa da sũ ba, alhãli kuwa shĩ ne Mabuwãyi, Mai hikima."
    },
    {
      "resource_id": 115,
      "text": "Waccan wata falalar Allah ce Yanã bãyar da ita ga wanda Yake so. Kuma Allah ne Ma'abũcin dukan falala mai girma."
    },
    {
      "resource_id": 115,
      "text": "Misãlin waɗanda aka ɗõra wa ɗaukar Attaura sa'an nan ba su ɗauke ta ba, kamar misãlin jãki ne Yanã ɗaukar littattafai. Tir da misãlin mutãnen<sup foot_note=132692>1</sup> nan da suka ƙaryatã game da ãyõyin Allah! Kuma Allah bã Yã shiryar da mutãnẽ azzãlumai."
    },
    {
      "resource_id": 115,
      "text": "Ka ce: \"Yã kũ waɗanda suka tũba (Yahũdu)! Idan kun riya cẽwa kũ ne zãɓaɓɓun Allah bã sauran mutanẽ ba, sai ku yi gũrin mutuwa<sup foot_note=132693>1</sup> idan kun kasance mãsu gaskiya.\""
    },
    {
      "resource_id": 115,
      "text": "Kuma bã zã su yi gũrinta ba har abadã sabõda abin da hannãyen su suka gabãtar. Kuma Allah ne masani ga azzãlumai"
    },
    {
      "resource_id": 115,
      "text": "Ka ce \"Lalle mutuwar nan da kuke gudũ daga gareta, to, lalle ita mai haɗuwa da ku ce sa'an nan kuma anã mayar da kũ zuwa ga masanin fake da bayyane, dõmin Ya bãku lãbãri game da abin da kuka kasance kunã aikatãwa.\""
    },
    {
      "resource_id": 115,
      "text": "Yã kũ waɗanda suka yi ĩmãni! Idan anyi kirã zuwã ga salla a rãnar Jumu'a, sai ku yi aiki zuwa ga ambaton Allah, kuma ku bar<sup foot_note=132694>1</sup> ciniki. Wancan ɗinku ne mafi alhẽri a gare ku idan kun kasance kunã sani."
    },
    {
      "resource_id": 115,
      "text": "Sa'an nan idan an ƙarẽ salla, Sai ku wãtsu a cikin ƙasã kuma ku nẽma daga falalar Allah, kuma ku ambaci sũnan Allah da yawa ɗammãninku, ku sãmi babban rabo."
    },
    {
      "resource_id": 115,
      "text": "Kuma idan suka ga wani fatauci kõ kuma wani wasan shagala, sai su yi rũgũguwar fita zuwa gare su, kuma su bar ka kanã tsaye. Ka ce: \"Abin da yake a wurin Allah ne mafi alhẽri daga fataucin, alhãli kuwa Allah ne Mafi alhẽrin mãsu arzũtãwa.\""
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "62" }
  }
}
