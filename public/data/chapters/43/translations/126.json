{
  "translations": [
    { "resource_id": 126, "text": "Hā Mīm." },
    { "resource_id": 126, "text": "Tako Mi Knjige jasne," },
    {
      "resource_id": 126,
      "text": "Mi je objavljujemo kao Kur'an, na arapskom jeziku, da biste razumjeli,"
    },
    {
      "resource_id": 126,
      "text": "a on je u Glavnoj Knjizi, u Nas, cijenjen i pun mudrosti."
    },
    {
      "resource_id": 126,
      "text": "Zar da odustanemo da vas opominjemo zato što svaku mjeru zla prelazite?"
    },
    {
      "resource_id": 126,
      "text": "A koliko smo Mi prijašnjim narodima vjerovjesnika poslali"
    },
    {
      "resource_id": 126,
      "text": "i nijedan im vjerovjesnik nije došao, a da mu se nisu narugali!"
    },
    {
      "resource_id": 126,
      "text": "Zato smo uništavali one koji su od ovih moćniji bili, a ranije su isticane vijesti o narodima drevnim."
    },
    {
      "resource_id": 126,
      "text": "A ako ih upitaš ko je stvorio nebesa i Zemlju, oni će, sigurno, reći: \"Stvorio ih je Allah\" – Da, Silni i Sveznajući,"
    },
    {
      "resource_id": 126,
      "text": "Onaj koji vam je Zemlju kolijevkom učinio i po njoj vam prolaze stvorio, da stignete kuda naumite;"
    },
    {
      "resource_id": 126,
      "text": "Onaj koji s neba s mjerom spušta vodu, pomoću koje u život vraćamo mrtve predjele – tako ćete i vi biti oživljeni;"
    },
    {
      "resource_id": 126,
      "text": "Onaj koji stvara stvorenja svake vrste i daje vam lađe i kamile da putujete,"
    },
    {
      "resource_id": 126,
      "text": "da se leđima njihovim služite i da se, kad na njima jahali budete, blagodati Gospodara svoga sjetite i da reknete: \"Hvaljen neka je Onaj koji je dao da nam one služe, mi to sami ne bismo mogli postići,"
    },
    {
      "resource_id": 126,
      "text": "i mi ćemo se, sigurno, Gospodaru svome vratiti!\""
    },
    {
      "resource_id": 126,
      "text": "A oni Njemu od robova Njegovih pripisuju dijete. Čovjek je, zaista, očiti nezahvalnik."
    },
    {
      "resource_id": 126,
      "text": "Zar da između onih koje On stvara uzima Sebi kćeri, a vas da daruje sinovima? –"
    },
    {
      "resource_id": 126,
      "text": "a kad nekog od njih obraduju viješću da mu se rodila onā koju pripisuje Milostivom, lice mu se pomrači i postaje potišten."
    },
    {
      "resource_id": 126,
      "text": "Zar one koje u ukrasima rastu i koje su u prepirci bespomoćne?"
    },
    {
      "resource_id": 126,
      "text": "Oni meleke, koji su robovi Milostivoga, ženama nazivaju. Zar su oni prisustvovali stvaranju njihovu? – Njihova tvrđenja biće zapisana i oni će odgovarati!"
    },
    {
      "resource_id": 126,
      "text": "\"Da Milostivi hoće\" – govore oni – \"mi im se ne bismo klanjali.\" Oni o tome ništa ne znaju, oni samo lažu."
    },
    {
      "resource_id": 126,
      "text": "Zar smo im prije Kur'ana dali Knjigu pa se nje pridržavaju?"
    },
    {
      "resource_id": 126,
      "text": "Oni čak govore: \"Mi smo zatekli pretke naše kako ispovijedaju vjeru i prateći ih u stopu mi smo na Pravom putu.\""
    },
    {
      "resource_id": 126,
      "text": "I eto tako, prije tebe, Mi ni u jedan grad nismo poslanika poslali, a da oni koji su raskošnim životom živjeli nisu govorili: \"Zatekli smo pretke naše kako ispovijedaju vjeru i mi ih slijedimo u stopu.\""
    },
    {
      "resource_id": 126,
      "text": "\"Zar i onda\" – govorio bi on – \"kad vam ja donosim bolju od one koju ste od predaka vaših upamtili?\" A oni bi odgovarali: \"Ne vjerujemo mi u ono što je po vama poslano!\""
    },
    {
      "resource_id": 126,
      "text": "I Mi smo ih kažnjavali, pa vidi kako su skončali oni koji su poslanike u laž ugonili."
    },
    {
      "resource_id": 126,
      "text": "A kad Ibrahim reče ocu svome i narodu svome: \"Nemam ja ništa s onima kojima se vi klanjate,"
    },
    {
      "resource_id": 126,
      "text": "ja se klanjam samo Onome koji me je stvorio, jer će mi On, doista, na Pravi put ukazati\" –"
    },
    {
      "resource_id": 126,
      "text": "On učini riječi Tevhida trajnim za potomstvo svoje, da bi se dozvali."
    },
    {
      "resource_id": 126,
      "text": "A Ja sam dopustio ovima, a i precima njihovim, da uživaju sve dok im nije došla Istina i Poslanik očevidni."
    },
    {
      "resource_id": 126,
      "text": "A sada, kada im Istina dolazi, oni govore: \"Ovo je vradžbina, i mi u nju nikako ne vjerujemo!\""
    },
    {
      "resource_id": 126,
      "text": "I još kažu: \"Trebalo je da ovaj Kur'an bude objavljen kakvom uglednom čovjeku iz jednog od ova dva grada!\""
    },
    {
      "resource_id": 126,
      "text": "Zar oni da raspolažu milošću Gospodara tvoga? Mi im dajemo sve što im je potrebno za život na ovome svijetu i Mi jedne nad drugima uzdižemo po nekoliko stepeni da bi jedni druge služili. – A milost Gospodara tvoga bolja je od onoga što oni gomilaju."
    },
    {
      "resource_id": 126,
      "text": "A da neće svi ljudi postati nevjernici, Mi bismo krovove kuća onih koji ne vjeruju u Milostivog od srebra učinili, a i stepenice uz koje se penju,"
    },
    {
      "resource_id": 126,
      "text": "i vrata kuća njihovih i divane na kojima se odmaraju,"
    },
    {
      "resource_id": 126,
      "text": "i ukrase od zlata bismo im dali, jer sve je to samo uživanje u životu na ovome svijetu, a onaj svijet u Gospodara tvoga biće za one koji budu Njegova naređenja izvršavali, a Njegovih zabrana se klonili."
    },
    {
      "resource_id": 126,
      "text": "Onome ko se bude slijepim pravio da ne bi Milostivog veličao, Mi ćemo šejtana natovariti, pa će mu on nerazdvojni drug postati;"
    },
    {
      "resource_id": 126,
      "text": "oni će ih od Pravoga puta odvraćati, a ljudi će misliti da su na Pravome putu."
    },
    {
      "resource_id": 126,
      "text": "I kada koji dođe pred Nas, reći će: \"Kamo sreće da je između mene i tebe bila tolika razdaljina kolika je između istoka i zapada! Kako si ti bio zao drug!\""
    },
    {
      "resource_id": 126,
      "text": "Toga dana vam neće biti od koristi to što ćete u muci zajedno biti, kad je jasno da ste druge Allahu ravnim smatrali."
    },
    {
      "resource_id": 126,
      "text": "Zar ti da dozoveš gluhe i uputiš slijepe i one koji su u očitoj zabludi?!"
    },
    {
      "resource_id": 126,
      "text": "Ako bismo ti dušu uzeli, njih bismo, sigurno, kaznili,"
    },
    {
      "resource_id": 126,
      "text": "ili, kad bismo ti htjeli pokazati ono čime im prijetimo – pa Mi njih možemo svakom kaznom kazniti."
    },
    {
      "resource_id": 126,
      "text": "Zato se drži onoga što ti se objavljuje, jer ti si, uistinu, na Pravome putu."
    },
    {
      "resource_id": 126,
      "text": "Kur'an je, zaista, čast tebi i narodu tvome; odgovaraćete vi."
    },
    {
      "resource_id": 126,
      "text": "Pogledaj u odredbama objavljenim poslanicima Našim, koje smo prije tebe slali, da li smo naredili da se, mimo Milostivog, klanjaju božanstvima nekakvim."
    },
    {
      "resource_id": 126,
      "text": "Još davno Mi smo poslali Musaa sa znamenjima Našim faraonu i glavešinama njegovim, i on je rekao: \"Ja sam, doista, Gospodara svjetova poslanik!\""
    },
    {
      "resource_id": 126,
      "text": "I pošto im je donio znamenja Naša, oni su ih, odjednom, počeli ismijavati."
    },
    {
      "resource_id": 126,
      "text": "I Mi smo im dokaze pokazivali, sve jedan veći od drugog, i na muke smo ih stavljali ne bi li se dozvali."
    },
    {
      "resource_id": 126,
      "text": "\"O ti čarobnjače!\" – govorili su oni – \"zamoli Gospodara svoga, u naše ime, na temelju tebi datog obećanja, mi ćemo, sigurno, Pravim putem poći!\""
    },
    {
      "resource_id": 126,
      "text": "A čim bismo ih nevolje oslobodili, začas bi obavezu prekršili."
    },
    {
      "resource_id": 126,
      "text": "I faraon obznani narodu svome: \"O narode moj\" – reče on – \"zar meni ne pripada carstvo u Misiru i ovi rukavci rijeke koji ispred mene teku, shvaćate li?"
    },
    {
      "resource_id": 126,
      "text": "I zar nisam ja bolji od ovog bijednika koji jedva umije govoriti?"
    },
    {
      "resource_id": 126,
      "text": "Zašto mu nisu stavljene narukvice od zlata ili zašto zajedno sa njim nisu došli meleki?\""
    },
    {
      "resource_id": 126,
      "text": "I on zavede narod svoj, pa mu se pokori; oni su, doista, bili narod grješni."
    },
    {
      "resource_id": 126,
      "text": "A kad izazvaše Naš gnjev, Mi ih kaznismo i sve ih potopismo,"
    },
    {
      "resource_id": 126,
      "text": "i učinismo ih primjerom i poukom narodima kasnijim."
    },
    {
      "resource_id": 126,
      "text": "A kad je narodu tvome kao primjer naveden sin Merjemin, odjednom su oni, zbog toga, zagalamili"
    },
    {
      "resource_id": 126,
      "text": "i rekli: \"Da li su bolji naši kumiri ili on?\" A naveli su ti ga kao primjer samo zato da bi spor izazvali, jer su oni narod svađalački."
    },
    {
      "resource_id": 126,
      "text": "On je bio samo rob koga smo Mi poslanstvom nagradili i primjerom za pouku sinovima Israilovim učinili,"
    },
    {
      "resource_id": 126,
      "text": "a da hoćemo, mogli bismo neke od vas u meleke pretvoriti da vas oni na Zemlji naslijede;"
    },
    {
      "resource_id": 126,
      "text": "i Kur'an je predznak Smaka svijeta, zato nikako ne sumnjajte u nj i slijedite uputstvo Moje, to je Pravi put,"
    },
    {
      "resource_id": 126,
      "text": "i neka vas šejtan nikako ne odvrati, ta on vam je, doista, neprijatelj otvoreni."
    },
    {
      "resource_id": 126,
      "text": "A kad je Isa očita znamenja donio, on je rekao: \"Donosim vam mudrost i dolazim da vam objasnim ono oko čega se razilazite. Zato se Allaha bojte i meni se pokoravajte,"
    },
    {
      "resource_id": 126,
      "text": "Allah je moj i vaš Gospodar, pa se Njemu klanjajte, to je Pravi put!\""
    },
    {
      "resource_id": 126,
      "text": "Ali su se stranke između sebe podvojile, pa neka iskuse nesnosnu patnju na Dan bolni oni koji o Njemu krivo govore!"
    },
    {
      "resource_id": 126,
      "text": "Zar ovi čekaju da im Smak svijeta iznenada dođe, a oni bezbrižni?"
    },
    {
      "resource_id": 126,
      "text": "Tog Dana će oni koji su jedni drugima bili prijatelji postati neprijatelji, samo to neće biti oni koji su se Allaha bojali i grijeha klonili:"
    },
    {
      "resource_id": 126,
      "text": "\"O robovi Moji, za vas danas straha neće biti, niti ćete i za čim tugovati;"
    },
    {
      "resource_id": 126,
      "text": "oni koji su u ajete Naše vjerovali i poslušni bili –"
    },
    {
      "resource_id": 126,
      "text": "uđite u Džennet, vi i žene vaše, radosni!\""
    },
    {
      "resource_id": 126,
      "text": "Oni će biti služeni iz posuda i čaša od zlata, u njemu će biti sve što duše zažele i čime se oči naslađuju, i u njemu ćete vječno boraviti."
    },
    {
      "resource_id": 126,
      "text": "\"Eto, to je Džennet koji vam je darovan kao nagrada za ono što ste radili,"
    },
    {
      "resource_id": 126,
      "text": "u njemu ćete svakovrsnog voća imati od kojeg ćete nekō jesti.\""
    },
    {
      "resource_id": 126,
      "text": "A nevjernici će u patnji džehennemskoj vječno ostati,"
    },
    {
      "resource_id": 126,
      "text": "ona im se neće ublažiti i nikakve nade u spas neće imati."
    },
    {
      "resource_id": 126,
      "text": "Nismo im nepravedni bili, oni su sami sebi nepravdu nanijeli."
    },
    {
      "resource_id": 126,
      "text": "Oni će dozivati: \"O Malik! Neka Gospodar tvoj učini da umremo!\" – a On će reći: \"Vi ćete tu vječno ostati!\""
    },
    {
      "resource_id": 126,
      "text": "Mi vam Istinu šaljemo, ali većini vam je Istina odvratna."
    },
    {
      "resource_id": 126,
      "text": "Ako oni pletu zamke, i Mi ćemo zamke njima postaviti."
    },
    {
      "resource_id": 126,
      "text": "Zar oni misle da Mi ne čujemo šta oni nasamo razgovaraju i kako se među sobom dogovaraju? Čujemo Mi, a izaslanici Naši, koji su uz njih, zapisuju."
    },
    {
      "resource_id": 126,
      "text": "Reci: \"Kad bi Milostivi imao sina, ja bih se prvi klanjao!"
    },
    {
      "resource_id": 126,
      "text": "Neka je uzvišen Gospodar nebesa i Zemlje, i Gospodar Arša i koji je iznad onoga kako Ga oni opisuju!\""
    },
    {
      "resource_id": 126,
      "text": "Zato ih ostavi neka se iživljavaju i zabavljaju dok ne dožive Dan kojim im se prijeti,"
    },
    {
      "resource_id": 126,
      "text": "On je Bog i na nebu i na Zemlji, On je Mudri i Sveznajući!"
    },
    {
      "resource_id": 126,
      "text": "I neka je uzvišen Onaj čija je vlast na nebesima i na Zemlji, i između njih, On jedini zna kada će Smak svijeta biti, i Njemu ćete se svi vratiti!"
    },
    {
      "resource_id": 126,
      "text": "Onī kojima se oni, pored Njega, klanjaju – neće se moći za druge zauzimati; moći će samo oni koji Istinu priznaju, oni koji znaju."
    },
    {
      "resource_id": 126,
      "text": "A ako ih zapitaš ko ih je stvorio, sigurno će reći: \"Allah!\" Pa kuda se onda odmeću?"
    },
    {
      "resource_id": 126,
      "text": "I tako mi Poslanikovih riječi: \"Gospodaru moj, ovo su, zaista, ljudi koji neće vjerovati!\" –"
    },
    {
      "resource_id": 126,
      "text": "ti se oprosti od njih i reci: \"Ostajte u miru!\" – ta sigurno će oni zapamtiti!"
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "43" }
  }
}
