{
  "translations": [
    { "resource_id": 135, "text": "حم [حا. میم]." },
    { "resource_id": 135, "text": "سوگند به کتاب روشنگر." },
    {
      "resource_id": 135,
      "text": "ما آن را قرآنى به زبان عربی قرار دادیم، باشد که خردورزى كنید."
    },
    {
      "resource_id": 135,
      "text": "این كتاب، كه بلندمرتبه و حكمت‌آموز است، در لوح محفوظ نزد ما ثبت شده است [و دستخوش تغییر نخواهد شد]."
    },
    {
      "resource_id": 135,
      "text": "آیا به صِرف اینكه شما [مشرکان،] گروهی اسرافکارید [و پیام الهی را انكار مى‌كنید، نزول] قرآن را از شما بازداریم؟"
    },
    {
      "resource_id": 135,
      "text": "چه بسیار پیامبرانى كه در میان پیشینیان فرستادیم."
    },
    {
      "resource_id": 135,
      "text": "و[لی] هر پیامبری به سوی آنان می‌آمد، مسخره‌اش می‌کردند."
    },
    {
      "resource_id": 135,
      "text": "ما افرادی نیرومند‌تر از مشرکان مکه را هلاک کرده‌ایم؛ و داستان [عبرت‌انگیز] پیشینیان گذشت."
    },
    {
      "resource_id": 135,
      "text": "[ای پیامبر] اگر از مشرکان بپرسی: «آسمان‌ها و زمین را چه کسی آفریده است؟»، قطعاً می‌گویند: «[الله] شکست‌ناپذیر دانا»."
    },
    {
      "resource_id": 135,
      "text": "همان [پروردگاری] كه زمین را محل آسایش شما قرار داد و راه‌هایی در آن برایتان پدید آورد تا راه یابید."
    },
    {
      "resource_id": 135,
      "text": "و همان ذاتی كه باران را از آسمان به مقدار معینى فرستاد؛ آنگاه سرزمین خزان‌زده و خشک را به وسیلۀ آن حیات بخشیدیم؛ شما نیز همین گونه [از گورها] بیرون آورده مى‌شوید."
    },
    {
      "resource_id": 135,
      "text": "پروردگاری كه تمام مخلوقات را آفرید و از کشتی‌ها و چهارپایان، وسیلۀ سوارى برایتان پدید آورد؛"
    },
    {
      "resource_id": 135,
      "text": "تا بر پشت آنها قرار گیرید و آنگاه كه بر آنها قرار گرفتید، نعمت پروردگارتان را یاد كنید و بگویید: «پاک و منزه است ذاتی كه این [وسیله] را در خدمت ما گماشت و[گرنه] ما خود توان این کار را نداشتیم؛"
    },
    {
      "resource_id": 135,
      "text": "و ما به پیشگاهِ پروردگار‌مان بازمی‌گردیم»."
    },
    {
      "resource_id": 135,
      "text": "مشرکان از میان بندگان الله، سهمى [از فرزند] برایش قرار دادند. به راستى كه انسان آشكارا ناسپاس است."
    },
    {
      "resource_id": 135,
      "text": "آیا [می‌پندارید] الله از میان آفریدگانش، دختران را انتخاب كرده و پسران را به شما اختصاص داده است؟"
    },
    {
      "resource_id": 135,
      "text": "اما هر گاه به یكى از آنان، همان چیزی را بشارت دهند که براى [الله] رحمان قائل هستند [= تولد دختر]، در حالى كه خشم خود را فرومى‌خورد، چهره‌اش [از اندوه] تیره مى‌گردد."
    },
    {
      "resource_id": 135,
      "text": "آیا کسی را که در زیور [و راحتی] پرورش می‌یابد و در [هنگام] جدال [قادر به] تبیین مقصودش نیست [به الله نسبت می‌دهید؟]"
    },
    {
      "resource_id": 135,
      "text": "[مشرکان]، فرشتگان را كه بندگانِ [الله] رحمانند، مؤنث پنداشتند. آیا به هنگام آفرینش آنان حضور داشتند؟ سخنانشان ثبت می‌گردد و [در روز قیامت،] بازخواست خواهند شد."
    },
    {
      "resource_id": 135,
      "text": "[آنان برای توجیهِ شرکِ خود] می‌گویند: «اگر [الله] رحمان می‌خواست، ما فرشتگان را عبادت نمی‌کردیم». آنان در مورد این [سخن] بى‌اطلاعند [و] جز سخن دروغ نمى‌گویند."
    },
    {
      "resource_id": 135,
      "text": "آیا پیش از قرآن كتابى به آنان داده‌ایم كه به آن استدلال كنند؟"
    },
    {
      "resource_id": 135,
      "text": "بلکه می‌گویند: «نیاکانمان نیز همین آیین را داشتند و ما [نیز] راه آنان را دنبال می‌کنیم»."
    },
    {
      "resource_id": 135,
      "text": "پیش از تو نیز هر [پیامبرِ] هشداردهنده‌ای را به هر شهری فرستادیم، ثروتمندانِ سرکشِ آن شهر می‌گفتند: «نیاکانمان نیز همین آیین را داشتند و ما [نیز] راه آنان را دنبال می‌کنیم»."
    },
    {
      "resource_id": 135,
      "text": "[پیامبر‌شان] می‌گفت: «اگر آیینى هدایت‌بخش‌تر از آنچه نیاکانتان داشتند آورده باشم [باز هم از آنان پیروی می‌کنید]؟» آنان [در پاسخ] می‌گفتند: «[آری،] پیامى را كه مأمور [ابلاغ] آن شده‌اید، انكار مى‌كنیم»."
    },
    {
      "resource_id": 135,
      "text": "ما نیز از آنان انتقام گرفتیم؛ پس بنگر که سرانجامِ تكذیب‌كنندگان چگونه بود."
    },
    {
      "resource_id": 135,
      "text": "[یاد کن] هنگامی را ‌که ابراهیم به پدر و قومش گفت: «از آنچه شما عبادت می‌کنید، بیزارم؛"
    },
    {
      "resource_id": 135,
      "text": "مگر از ذاتی كه مرا آفریده است كه او هدایتم خواهد كرد»."
    },
    {
      "resource_id": 135,
      "text": "ابراهیم، یكتاپرستى را در میانِ نسل‌های پس از خود، سخنى ماندگار قرار داد؛ باشد که [به پیشگاه الهی] بازگردند."
    },
    {
      "resource_id": 135,
      "text": "بلکه اینان [که در مکه آلوده به شرک هستند] و پدرانشان را [از نعمت‌های دنیا] برخوردار كردم تا آنكه حق [= قرآن] و پیامبری روشنگر به سراغشان آمد؛"
    },
    {
      "resource_id": 135,
      "text": "و آنگاه كه حق [= قرآن] به سویشان آمد، گفتند: «این جادوست و آن را انكار مى‌كنیم»؛"
    },
    {
      "resource_id": 135,
      "text": "و گفتند: «چرا این قرآن بر مردى بزرگ از دو شهرِ [مکه و طائف] نازل نشده است؟»"
    },
    {
      "resource_id": 135,
      "text": "آیا آنان رحمت پروردگارت را تقسیم مى‌كنند؟ ماییم كه روزی [و معیشت] آنان را در زندگى دنیا میانشان تقسیم كرده‌ایم و آنان را نسبت به هم، به درجاتى برتری بخشیده‌ایم تا از خدماتِ [متقابلِ] یكدیگر استفاده كنند؛ و رحمت پروردگارت از اموالى كه جمع مى‌كنند بهتر است."
    },
    {
      "resource_id": 135,
      "text": "اگر [نگرانى از آن] نبود كه همۀ مردم [در دنیاطلبى و انكار الله] یك گروه ‌شوند، سقف خانۀ كسانى را كه به الله رحمان ایمان ندارند، از نقره قرار مى‌دادیم و نیز پله‌هایى [از نقره در آن می‌نهادیم] كه بتوانند از [طبقاتِ] آن [خانه] بالا روند؛"
    },
    {
      "resource_id": 135,
      "text": "و برای خانه‌هایشان در‌هایی [از طلا] می‌گذاشتیم و تخت‌هایی [قرار می‌دادیم] که بر آن تکیه زنند؛"
    },
    {
      "resource_id": 135,
      "text": "و تجمل [و زینت‌های] فراوان [برایشان فراهم می‌کردیم] و تمام اینها بهرۀ [ناچیز] زندگی دنیاست؛ و آخرت نزد پروردگارت برای پرهیزگاران است."
    },
    {
      "resource_id": 135,
      "text": "هر کس از یاد [الله] رحمان دل بگرداند، شیطانى بر او مى‌گماریم تا [یار و] همنشینش باشد [و همواره او را فریب دهد]."
    },
    {
      "resource_id": 135,
      "text": "شیاطین، این گروه را از راه [الله] بازمی‌دارند؛ و[لی] آنان گمان می‌کنند که هدایت‌یافته‌اند."
    },
    {
      "resource_id": 135,
      "text": "تا آنگاه كه [در قیامت] نزد ما بیاید، [به شیطانِ همنشینش] می‌گوید: ای كاش میان من و تو، فاصله‌اى به دورى شرق و غرب بود! چه همنشین بدی بودى!»."
    },
    {
      "resource_id": 135,
      "text": "[الله می‌فرماید:] «امروز [پشیمانى] سودى به حالتان نخواهد داشت؛ زیرا ستم كرده‌اید و همگی در عذاب شریكید»."
    },
    {
      "resource_id": 135,
      "text": "[ای پیامبر،] آیا می‌توانی [پیام خود را] به گوش ناشنوایان برسانى یا نابینایان و گمراهانِ آشكار را [به راه راست] هدایت كنى؟"
    },
    {
      "resource_id": 135,
      "text": "پس اگر تو را [پیش از عذاب آنان از دنیا] ببریم، [در هر حال،] از آنان انتقام خواهیم گرفت."
    },
    {
      "resource_id": 135,
      "text": "یا عذابى را كه به آنان وعده داده‌ایم، [در دوران زندگی‌ات] به تو نشان خواهیم داد؛ زیرا ما بر آنان اقتدار [کامل] داریم."
    },
    {
      "resource_id": 135,
      "text": "به آنچه بر تو وحی می‌شود تمسّک بجوی که بی‌گمان، بر راه راست قرار داری."
    },
    {
      "resource_id": 135,
      "text": "تردیدی نیست که قرآن برای تو و قومت مایۀ اندرز [و سربلندی] است و [روز قیامت، دربارۀ ایمان و عمل به آن] بازخواست خواهید شد."
    },
    {
      "resource_id": 135,
      "text": "از پیامبرانی که پیش از تو فرستادیم بپرس که آیا غیر از [الله] رحمان، معبودانی برای عبادت قرار داده‌ایم [مسلّماً چنین نیست]."
    },
    {
      "resource_id": 135,
      "text": "ما موسى را با معجزات خویش به سوى فرعون و سران قومش فرستادیم و به آنان گفت: «من فرستادۀ پروردگار جهانیانم»؛"
    },
    {
      "resource_id": 135,
      "text": "و هنگامی که آیات [و معجزات] ما را به آنان ارائه كرد، همگی به آنها خندیدند."
    },
    {
      "resource_id": 135,
      "text": "هر معجزه‌اى به آنان ارائه دادیم، یكى از دیگرى بزرگ‌تر بود و [چون همه را تكذیب كردند،] آنان را به عذاب گرفتار كردیم؛ باشد که [از کفر] بازگردند."
    },
    {
      "resource_id": 135,
      "text": "[پس هنگامی که گوشه‌ای از عذاب الهی را چشیدند،] گفتند: «اى جادوگر! از پروردگارت ـ بنا به عهدى كه با تو دارد ـ بخواه [تا عذاب را از ما دور كند] كه ما [دیگر] راه‌یافته‌ایم»."
    },
    {
      "resource_id": 135,
      "text": "اما هنگامی که عذاب را از آنان برداشتیم، پیمان شكستند [و بر کفر اصرار ورزیدند]."
    },
    {
      "resource_id": 135,
      "text": "فرعون در میان قوم خود ندا سر داد و گفت: «اى قوم من، آیا فرمانروایىِ مصر در اختیار من نیست و این نهرها از دامنۀ قصرِ من جریان ندارد؟ آیا [قدرت و عظمتم را] نمى‌بینید؟"
    },
    {
      "resource_id": 135,
      "text": "من از این مردِ بى‌مقدار که [حتی] نمى‌تواند به روشنى سخن بگوید، شایسته‌ترم."
    },
    {
      "resource_id": 135,
      "text": "چرا [به نشانۀ سروَرى،] دستبند‌هاى زرین [از آسمان] بر او افكنده نشده است [تا ثابت شود که پیامبر است]؟ یا چرا فرشتگان همراه او نیامده‌اند؟»"
    },
    {
      "resource_id": 135,
      "text": "او [= فرعون] قوم خود را به [بی‌خردی و] سبُكسَرى كشاند و همگی مُطیع او شدند. حقا که آنان [نسبت به اوامر الهی] نافرمان بودند."
    },
    {
      "resource_id": 135,
      "text": "پس چون ما را به خشم آوردند، از آنان انتقام گرفتیم و همگی را [در دریا] غرق کردیم."
    },
    {
      "resource_id": 135,
      "text": "آنگاه آنان را در شمارِ پیشگامان [کفر و نافرمانی] و عبرتی [برای آیندگان] قرار دادیم."
    },
    {
      "resource_id": 135,
      "text": "و هنگامی که [داستانِ تولد] پسر مریم مطرح شد، قومِ تو [که گمان ‌کردند می‌توانند مانند نصاری چند معبود داشته باشند] به ناگاه، شادی و هیاهو به راه‌ انداختند."
    },
    {
      "resource_id": 135,
      "text": "و گفتند: «معبودان ما بهترند یا او [= عیسی]؟» آنان این سخن را تنها براى جدال با تو عنوان كردند؛ به راستی که گروهى ستیزه‌جو هستند."
    },
    {
      "resource_id": 135,
      "text": "عیسى فقط بنده‌اى است كه نعمت [رسالت] بر او ارزانى داشتیم و او را نمونه‌ای [از قدرت الهی] براى بنی‌اسرائیل قرار دادیم."
    },
    {
      "resource_id": 135,
      "text": "اگر مى‌خواستیم، [همۀ شما انسان‌ها را نابود می‌کردیم و] به جای شما، فرشتگانى پدید مى‌آوردیم كه در زمین جانشین [شما] شوند."
    },
    {
      "resource_id": 135,
      "text": "قطعاً [نزول] او [= عیسی] نشانه [نزدیکی وقوع] قیامت است؛ پس هرگز در مورد قیامت شک نكنید و پیرو من باشید كه راه راست [به سوی بهشت،] همین است."
    },
    {
      "resource_id": 135,
      "text": "[آگاه باشید تا] شیطان شما را [از راه الله] بازندارد؛ چرا كه او دشمن آشكار شماست."
    },
    {
      "resource_id": 135,
      "text": "و چون عیسى [معجزات و] نشانه‌هاى روشن به آنان ارائه كرد، گفت: «من حکمت برایتان آورده‌ام تا [به آن راه یابید] و برخى از موارد اختلافتان را روشن كنم؛ پس از الله پروا کنید و مطیع [دستورهای] من باشید."
    },
    {
      "resource_id": 135,
      "text": "الله پروردگار من و شماست؛ پس او را عبادت کنید که راهِ راست همین است»."
    },
    {
      "resource_id": 135,
      "text": "آنگاه گروه‌های [مختلف] بنی‌اسرائیل میان خود [دربارۀ عیسی] دچار اختلاف شدند؛ پس وای بر ستمکاران از عذاب روز دردناک!"
    },
    {
      "resource_id": 135,
      "text": "آیا جز این انتظار دارند كه قیامت ـ در حالی که غافلند ـ ناگهان بر آنان فرا رسد؟"
    },
    {
      "resource_id": 135,
      "text": "دوستان [دنیایى،] در آن روز، دشمن یكدیگرند؛ مگر پرهیزگاران."
    },
    {
      "resource_id": 135,
      "text": "[الله به آنان می‌فرماید:] «ای بندگانِ [پرهیزكارِ] من، امروز ترس و ‌اندوهى نخواهید داشت."
    },
    {
      "resource_id": 135,
      "text": "همان بندگانى كه به آیات ما ایمان آوردند و تسلیم [فرمانِ ما] بودند."
    },
    {
      "resource_id": 135,
      "text": "شما و دیگر مؤمنانی که همچون شما هستند، به بهشت درآیید تا [از نعمت‌های جاودانش بهره‌مند گردید و] شادمان شوید."
    },
    {
      "resource_id": 135,
      "text": "ظرف‌ها و جام‌های زرین را پیرامونشان مى‌گردانند؛ و هر چه دل‌ها بخواهد و دیده‌ها از آن لذت بَرَد، در آنجا موجود است؛ و شما در بهشت جاودانه‌اید."
    },
    {
      "resource_id": 135,
      "text": "این همان بهشتى است كه در برابر اعمالتان به شما داده‌اند."
    },
    {
      "resource_id": 135,
      "text": "میوه‌هاى فراوانی آنجا در اختیار دارید كه از آنها مى‌خورید."
    },
    { "resource_id": 135, "text": "بی‌تردید، مجرمان در عذاب دوزخ جاودانند." },
    {
      "resource_id": 135,
      "text": "[در حالى كه عذاب] از آنان كاسته نمی‌شود و در یأس و نومیدی فرورفته‌اند."
    },
    {
      "resource_id": 135,
      "text": "ما به آنان ستم نكردیم؛ بلکه آنها خود به خویشتن ستم می‌کردند."
    },
    {
      "resource_id": 135,
      "text": "[دوزخیان، نگهبان آتش را صدا می‌زنند و] فریاد برمی‌آرند: «اى مالک [كاش] پروردگارت كار ما را یكسره كند [و ما را بمیراند]». او می‌گوید: «نه، شما [در این عذاب] ماندگارید»."
    },
    {
      "resource_id": 135,
      "text": "به راستی ما حق را برای شما آوردیم؛ ولی بیشتر شما از آن کراهت داشتید."
    },
    {
      "resource_id": 135,
      "text": "بلکه آنان عزمِ [خود را برای توطئه علیه تو] جزم كردند؛ ما نیز ارادۀ محکمی [بر ناکام گذاشتنِ آنان] داریم."
    },
    {
      "resource_id": 135,
      "text": "آیا مى‌پندارند كه ما سخنان سِرّى و نجوایشان را نمى‌شنویم؟ آرى، فرشتگان ما در كنارشان [هستند و همه چیز را] ثبت مى‌كنند."
    },
    {
      "resource_id": 135,
      "text": "[ای پیامبر، به مشرکان] بگو: «اگر [به فرض محال، الله] رحمان فرزندى داشت، من نخستین عبادت‌کننده [او] بودم»."
    },
    {
      "resource_id": 135,
      "text": "[معبود یگانه‌ای كه] پروردگار آسمان‌ها و زمین و عرش است، از توصیفِ [جاهلانه] آنان منزه است."
    },
    {
      "resource_id": 135,
      "text": "پس [ای پیامبر،] آنان را [به حال خود] بگذار تا یاوه‌گویی کنند و به بازى سرگرم باشند تا سرانجام، با روز موعود [= قیامت] مواجه شوند [و سزای اعمالشان را ببینند]."
    },
    {
      "resource_id": 135,
      "text": "او تعالی است که در آسمان و زمین معبود است؛ و او حکیم داناست."
    },
    {
      "resource_id": 135,
      "text": "پربرکت و بزرگوار است ذاتی که فرمانروایی آسمان‌ها و زمین و آنچه میان آنهاست، از آنِ اوست؛ و آگاهى از [لحظۀ برپایىِ] رستاخیز تنها در اختیار اوست و [همگی] به پیشگاه او بازگردانده مى‌شوید."
    },
    {
      "resource_id": 135,
      "text": "كسانی كه [مشركان] به جاى الله [به نیایش] مى‌خوانند، قادر به شفاعت نیستند؛ مگر افرادى كه به [کلمۀ توحید و] حق گواهى مى‌دهند."
    },
    {
      "resource_id": 135,
      "text": "و اگر از مشرکان بپرسی چه کسی آنان را آفریده است، مسلّماً می‌گویند: «الله»؛ پس چگونه [از عبادت الله] بازگردانیده می‌شوند"
    },
    {
      "resource_id": 135,
      "text": "[شکایت و] سخن پیامبر [این بود:] «پروردگارا، اینان قومی هستند که ایمان نمی‌آورند»."
    },
    {
      "resource_id": 135,
      "text": "[ای پیامبر،] از [آزار و اذیت] آنان درگذر و [برای رهایی از شرّشان] بگو: «سلام بر شما»؛ به زودى خواهند دانست [که عذابشان چگونه است]."
    }
  ],
  "meta": {
    "translation_name": "IslamHouse.com",
    "author_name": "IslamHouse.com",
    "filters": { "resource_id": 135, "chapter_number": "43" }
  }
}
