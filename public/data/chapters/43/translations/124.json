{
  "translations": [
    { "resource_id": 124, "text": "Ha. Mîm." },
    { "resource_id": 124, "text": "Apaçık Kitab’a andolsun ki" },
    {
      "resource_id": 124,
      "text": "biz, anlayıp düşünmeniz için onu Arapça bir Kur'an kıldık."
    },
    {
      "resource_id": 124,
      "text": "O, katımızda bulunan Ana Kitap’ta (levhi mahfuzda) mevcut, yüce ve hikmetle dolu bir kitaptır."
    },
    {
      "resource_id": 124,
      "text": "Siz, haddi aşan kimseler oldunuz diye, sizi Kur'an'la uyarmaktan vaz mı geçelim?"
    },
    {
      "resource_id": 124,
      "text": "Daha önceki milletlere nice peygamberler göndermiştik."
    },
    {
      "resource_id": 124,
      "text": "Onlar, kendilerine gelen her peygamberi mutlaka alaya alırlardı."
    },
    {
      "resource_id": 124,
      "text": "Biz bunlardan daha zorba olanları da helâk ettik. Nitekim öncekilerde örneği geçmiştir."
    },
    {
      "resource_id": 124,
      "text": "Andolsun ki, onlara gökleri ve yeri kim yarattı? diye sorsan; «Onları şüphesiz güçlü olan, her şeyi bilen Allah yarattı» derler."
    },
    {
      "resource_id": 124,
      "text": "O, size yeri beşik kılmış ve doğru gidesiniz diye yeryüzünde size yollar yaratmıştır. "
    },
    {
      "resource_id": 124,
      "text": "Gökten bir ölçüye göre suyu indiren O’dur. Biz onunla (kupkuru), ölü memlekete hayat veririz. İşte siz de böylece (mezarlarınızdan) çıkarılacaksınız."
    },
    {
      "resource_id": 124,
      "text": "Bütün çiftleri O yaratmıştır. Ve size bineceğiniz gemiler ve hayvanlar vâretmiştir ki,"
    },
    {
      "resource_id": 124,
      "text": "böylece onların sırtına binip üzerlerine yerleşince, Rabbinizin nimetini anarak: Bunu bizim hizmetimize vereni tesbih ve takdis ederiz, yoksa biz bunlara güç yetiremezdik, diyesiniz."
    },
    {
      "resource_id": 124,
      "text": "Biz şüphesiz Rabbimize döneceğiz (demelisiniz)."
    },
    {
      "resource_id": 124,
      "text": "Buna rağmen Allah'a kendi kullarından evladlar isnat etmişlerdir. Zaten insan apaçık bir nankördür."
    },
    {
      "resource_id": 124,
      "text": "Yoksa Allah, yarattıklarından kızları kendisine aldı da oğulları size mi ayırdı?!"
    },
    {
      "resource_id": 124,
      "text": "Onlardan biri, Rahmân'a isnat ettiği kız çocuğuyla müjdelenince, hiddetlenerek yüzü simsiyah kesilir."
    },
    {
      "resource_id": 124,
      "text": "Süs içinde yetiştirilip savaş edemeyecek olanı mı istemiyorlar? (Onları Allah'ın parçası mı sayıyorlar?)"
    },
    {
      "resource_id": 124,
      "text": "Onlar, Rahmân’ın kulları olan melekleri de dişi saydılar. Acaba meleklerin yaratılışlarını mı görmüşler? Onların bu şahitlikleri yazılacak ve sorguya çekileceklerdir."
    },
    {
      "resource_id": 124,
      "text": "Ve dediler ki: Rahmân dileseydi biz onlara tapmazdık. Onların bu hususta bir bilgileri yoktur. Onlar sadece yalan söylüyorlar."
    },
    {
      "resource_id": 124,
      "text": "Yoksa bundan önce onlara bir kitap verdik de ona mı tutunuyorlar?"
    },
    {
      "resource_id": 124,
      "text": "Hayır! «Sadece, biz babalarımızı bir din üzerinde bulduk, biz de onların izinde gidiyoruz» derler."
    },
    {
      "resource_id": 124,
      "text": "Senden önce de hangi memlekete uyarıcı göndermişsek mutlaka oranın varlıklıları: Babalarımızı bir din üzerinde bulduk, biz de onların izlerine uyarız, derlerdi."
    },
    {
      "resource_id": 124,
      "text": "Ben size, babalarınızı üzerinde bulduğunuz (din)den daha doğrusunu getirmişsem (yine mi bana uymazsınız)? deyince, dediler ki: Doğrusu biz sizinle gönderilen şeyi inkâr ediyoruz."
    },
    {
      "resource_id": 124,
      "text": "Biz de onlardan intikam aldık. Bak, yalanlayanların sonu nasıl oldu?"
    },
    {
      "resource_id": 124,
      "text": "Bir zaman İbrahim, babasına ve kavmine demişti ki: Ben sizin taptıklarınızdan uzağım."
    },
    {
      "resource_id": 124,
      "text": "Ben yalnız beni yaratana taparım. Çünkü O, beni doğru yola iletecektir."
    },
    {
      "resource_id": 124,
      "text": "Bu sözü, ardından geleceklere devamlı kalacak bir miras olarak bıraktı ki, insanlar (onun dinine) dönsünler."
    },
    {
      "resource_id": 124,
      "text": "Doğrusu bunları da atalarını da kendilerine hak ve onu açıklayan bir peygamber gelinceye kadar geçindirdim."
    },
    {
      "resource_id": 124,
      "text": "Fakat kendilerine hak gelince: Bu bir büyüdür, biz onu tanımıyoruz, dediler."
    },
    {
      "resource_id": 124,
      "text": "Ve dediler ki: Bu Kur'an iki şehirden bir büyük adama indirilse olmaz mıydı?"
    },
    {
      "resource_id": 124,
      "text": "Rabbinin rahmetini onlar mı paylaştırıyorlar? Dünya hayatında onların geçimliklerini aralarında biz paylaştırdık. Birbirlerine iş gördürmeleri için kimini ötekine derecelerle üstün kıldık. Rabbinin rahmeti onların biriktirdikleri şeylerden daha hayırlıdır."
    },
    {
      "resource_id": 124,
      "text": "Şayet insanların küfürde birleşmiş bir tek ümmet olması (tehlikesi) bulunmasaydı, Rahmân'ı inkâr edenlerin evlerinin tavanlarını ve çıkacakları merdivenleri gümüşten yapardık. "
    },
    {
      "resource_id": 124,
      "text": "Evlerinin kapılarını ve üzerine yaslanacakları koltukları da (hep gümüşten yapardık)."
    },
    {
      "resource_id": 124,
      "text": "Ve onları ziynetlere boğardık. Bütün bunlar sadece dünya hayatının geçimliğidir. Ahiret ise, Rabbinin katında, Allah'ın azabından sakınıp rahmetine sığınanlara mahsustur."
    },
    {
      "resource_id": 124,
      "text": "Kim Rahmân'ı zikretmekten gafil olursa, yanından ayrılmayan bir şeytanı ona musallat ederiz."
    },
    {
      "resource_id": 124,
      "text": "Şüphesiz bu şeytanlar onları doğru yoldan alıkoyarlar da onlar, kendilerinin doğru yolda olduklarını sanırlar."
    },
    {
      "resource_id": 124,
      "text": "O şeytan dostu kimse, en sonunda bize gelince arkadaşına: Keşke benimle senin aranda doğu ile batı arası kadar uzaklık olsaydı. Ne kötü arkadaşmışsın! der."
    },
    {
      "resource_id": 124,
      "text": "Zulmettiğiniz için bugün (nedamet) size hiçbir fayda vermeyecektir. Çünkü siz, azapta ortaksınız."
    },
    {
      "resource_id": 124,
      "text": "(Rasûlüm!) Sağırlara sen mi işittireceksin; yahut körleri ve apaçık sapıklıkta olanları doğru yola sen mi ileteceksin?"
    },
    {
      "resource_id": 124,
      "text": "Biz seni onlardan alıp götürsek de yine onlardan intikam alırız ."
    },
    {
      "resource_id": 124,
      "text": "Yahut onlara vâdettiğimiz azabı, sana gösteririz. Çünkü bizim onlara gücümüz yeter."
    },
    {
      "resource_id": 124,
      "text": "Sen, sana vahyedilene sımsıkı sarıl. Şüphesiz sen, dosdoğru yoldasın."
    },
    {
      "resource_id": 124,
      "text": "Doğrusu Kur’an, sana ve kavmine bir öğüttür. İleride ondan sorumlu tutulacaksınız."
    },
    {
      "resource_id": 124,
      "text": "(Ey Muhammed!) Senden önce gönderdiğimiz peygamberlerimizden sor bakalım, Rahmân'dan başka ibadet olunan ilahlar yaratmış mıyız?"
    },
    {
      "resource_id": 124,
      "text": "Andolsun biz Musa’yı âyetlerimizle Firavun'a ve onun ileri gelen adamlarına göndermiştik de Musa: Ben âlemlerin Rabbinin elçisiyim, demişti."
    },
    {
      "resource_id": 124,
      "text": "Onlara âyetlerimizi getirince, bunlara gülüvermişlerdi. "
    },
    {
      "resource_id": 124,
      "text": "Onlara gösterdiğimiz her bir âyet (mucize) diğerinden daha büyüktü. Doğru yola dönsünler diye onları azaba uğrattık."
    },
    {
      "resource_id": 124,
      "text": "Bunun üzerine dediler ki: Ey büyücü! Sana verdiği ahde göre bizim için Rabbine dua et; çünkü biz artık doğru yola gireceğiz."
    },
    {
      "resource_id": 124,
      "text": "Fakat biz onlardan azabı kaldırınca, sözlerinden dönüverdiler."
    },
    {
      "resource_id": 124,
      "text": "Firavun kavmine seslendi ve şöyle dedi: «Ey kavmim! Mısır mülkü ve altımdan akıp giden şu ırmaklar benim değil mi? Hâla görmüyor musunuz?»"
    },
    {
      "resource_id": 124,
      "text": "«Yoksa ben, kendisi zayıf ve neredeyse söz anlatamayacak durumda bulunan şu adamdan daha hayırlı değil miyim?»"
    },
    {
      "resource_id": 124,
      "text": "«Ona altın bilezikler verilmeli veya yanında ona yardımcı melekler gelmeli değil miydi?»"
    },
    {
      "resource_id": 124,
      "text": "Firavun kavmini aldattı; onlar da kendisine boyun eğdiler. Onlar yoldan çıkmış bir kavimdir."
    },
    {
      "resource_id": 124,
      "text": "Böylece bizi öfkelendirince onlardan intikam aldık, hepsini suda boğduk."
    },
    {
      "resource_id": 124,
      "text": "Onları, sonradan gelenlerin geçmişi ve bir ibret örneği kıldık."
    },
    {
      "resource_id": 124,
      "text": "Meryem oğlu İsa, bir misal olarak anlatılınca senin kavmin hemen bağrışmaya başladılar."
    },
    {
      "resource_id": 124,
      "text": "Bizim ilâhlarımız mı daha hayırlı, yoksa o mu?  dediler. Bunu sana ancak tartışmak için söylediler. Doğrusu onlar kavgacı bir toplumdur."
    },
    {
      "resource_id": 124,
      "text": "O, sadece kendisine nimet verdiğimiz ve İsrailoğullarına örnek kıldığımız bir kuldur."
    },
    {
      "resource_id": 124,
      "text": "Eğer dileseydik, içinizden, yeryüzünde yerinize geçecek melekler yaratırdık. "
    },
    {
      "resource_id": 124,
      "text": "Şüphesiz ki o (İsa), kıyametin (ne zaman kopacağının) bilgisidir. Ondan hiç şüphe etmeyin ve bana uyun; çünkü bu, dosdoğru yoldur."
    },
    {
      "resource_id": 124,
      "text": "Sakın şeytan sizi yoldan çevirmesin. Çünkü o, sizin için apaçık bir düşmandır."
    },
    {
      "resource_id": 124,
      "text": "İsa, açık delillerle geldiği zaman demişti ki: Ben size hikmet getirdim ve ayrılığa düştüğünüz şeylerden bir kısmını size açıklamak için geldim. Öyleyse Allah'tan korkun ve bana itaat edin."
    },
    {
      "resource_id": 124,
      "text": "Çünkü Allah, benim de Rabbim, sizin de Rabbinizdir. O'na ibadet edin. İşte bu, doğru yoldur."
    },
    {
      "resource_id": 124,
      "text": "Ama aralarından çıkan gruplar, bir ihtilâfa düştüler. Acı bir günün azabı karşısında vay o zulmedenlerin haline!"
    },
    {
      "resource_id": 124,
      "text": "Onlar farkında değillerken kıyamet gününün kendilerine ansızın gelmesinden başka bir şey mi bekliyorlar?"
    },
    {
      "resource_id": 124,
      "text": "O gün, Allah’a karşı gelmekten sakınanlar dışında, dost olanlar (bile) birbirlerine düşman kesilirler."
    },
    {
      "resource_id": 124,
      "text": "Kullarım! Bugün size korku yoktur. Sizler üzülmeyeceksiniz de."
    },
    { "resource_id": 124, "text": "Ey âyetlerimize inanan ve müslüman olan" },
    {
      "resource_id": 124,
      "text": "siz ve eşleriniz, ağırlanmış olarak cennete giriniz!"
    },
    {
      "resource_id": 124,
      "text": "Onlara altın tepsiler ve kadehler dolaştırılır. Orada canlarının istediği, gözlerinin hoşlandığı her şey vardır. Ve kendilerine: Siz, orada ebedî kalacaksınız."
    },
    {
      "resource_id": 124,
      "text": "İşte yaptıklarınıza karşılık size miras verilen cennet budur."
    },
    {
      "resource_id": 124,
      "text": "Orada sizin için bol bol meyveler vardır, onlardan yersiniz, denilir."
    },
    {
      "resource_id": 124,
      "text": "Şüphesiz suçlular cehennem azabında devamlı kalacaklar,"
    },
    {
      "resource_id": 124,
      "text": "azapları hafifletilmeyecektir. Onlar azap içinde kurtuluştan ümit kesmişlerdir."
    },
    {
      "resource_id": 124,
      "text": "Biz onlara zulmetmedik, fakat onlar kendileri zalim kimselerdir."
    },
    {
      "resource_id": 124,
      "text": "Ey Mâlik! Rabbin bizim işimizi bitirsin! diye seslenirler. Mâlik de: Siz böyle kalacaksınız! der."
    },
    {
      "resource_id": 124,
      "text": "Andolsun biz size hakkı getirdik, fakat çoğunuz haktan hoşlanmıyorsunuz."
    },
    {
      "resource_id": 124,
      "text": "Yoksa (müşrikler) bir işe kesin karar mı verdiler? Doğrusu biz de kararlıyız!"
    },
    {
      "resource_id": 124,
      "text": "Yoksa onlar, bizim kendilerinin sırlarını ve gizli konuşmalarını işitmediğimizi mi sanıyorlar? Hayır, öyle değil; yanlarındaki elçilerimiz (hafaza melekleri de) yazmaktadırlar."
    },
    {
      "resource_id": 124,
      "text": "De ki: Eğer Rahmân'ın bir çocuğu olsaydı, elbette ben (ona) kulluk edenlerin ilki olurdum!"
    },
    {
      "resource_id": 124,
      "text": "Göklerin ve yerin Rabbi, Arş'ın da Rabbi olan Allah onların vasıflandırmalarından yücedir, münezzehtir."
    },
    {
      "resource_id": 124,
      "text": "Sen bırak onları, kendilerine söz verilen günlerine kavuşuncaya kadar bâtıla dalsınlar, oynaya dursunlar."
    },
    {
      "resource_id": 124,
      "text": "Gökte de yerde de ilah O'dur; O, hikmet sahibidir; her şeyi hakkıyla bilendir."
    },
    {
      "resource_id": 124,
      "text": "Göklerin, yerin ve ikisi arasında bulunan her şeyin mülkü kendisine ait olan Allah ne yücedir! Kıyamet saatini bilmek de O'na mahsustur. Siz O'na döndürüleceksiniz."
    },
    {
      "resource_id": 124,
      "text": "Allah'ı bırakıp da taptıkları putlar, şefâat edemezler. Ancak bilerek hakka şahitlik edenler bunun dışındadır."
    },
    {
      "resource_id": 124,
      "text": "Andolsun onlara kendilerini kimin yarattığını sorsan elbette «Allah» derler. O halde nasıl (Allah'a kulluktan) çeviriliyorlar?"
    },
    {
      "resource_id": 124,
      "text": "(Rasûlullah'ın:) Yâ Rabbi! Bunlar, iman etmeyen bir kavimdir, demesine karşı Allah:"
    },
    {
      "resource_id": 124,
      "text": "Şimdilik sen onlardan yüz çevir ve size selam olsun de. Yakında bilecekler! buyurdu. "
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "43" }
  }
}
