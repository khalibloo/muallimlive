{
  "translations": [
    { "resource_id": 210, "text": "Hâ, Mîm." },
    { "resource_id": 210, "text": "Apaçık kitaba andolsun ki." },
    {
      "resource_id": 210,
      "text": "Biz onu anlayasınız diye Arapça Kur’an kıldık."
    },
    {
      "resource_id": 210,
      "text": "O, katımızdaki ana kitaptadır/Levh-i Mahfuz'dadır. Pek yüce ve hikmet doludur."
    },
    {
      "resource_id": 210,
      "text": "Siz azgınlık eden bir toplumsunuz diye şimdi o zikri (uyarı dolu Kur'an'ı) bir yana mı bırakalım?"
    },
    {
      "resource_id": 210,
      "text": "Biz, öncekiler arasında nice peygamberler gönderdik."
    },
    {
      "resource_id": 210,
      "text": "Onlara bir nebi geldikçe muhakkak onunla alay ederlerdi."
    },
    {
      "resource_id": 210,
      "text": "Biz onlardan kuvvet itibarı ile daha çetin olanları helak ettik. Öncekilerin misali daha önce geçmiştir."
    },
    {
      "resource_id": 210,
      "text": "Onlara: \"Gökleri ve yeri kim yarattı?\" diye sorsan: \"Onları, Azîz ve Alîm olan (Allah) yarattı.\" derler."
    },
    {
      "resource_id": 210,
      "text": "O, yeryüzünü size beşik yapan ve gideceğiniz yere ulaşasınız diye sizin için orada yollar var edendir."
    },
    {
      "resource_id": 210,
      "text": "O, gökten bir ölçüyle su indirendir. Onunla ölü bir beldeyi canlandırdık. Siz de işte böyle çıkarılacaksınız."
    },
    {
      "resource_id": 210,
      "text": "O bütün çiftleri yaratmış ve sizin için gemilerden ve hayvanlardan bineceğiniz şeyleri var etmiştir."
    },
    {
      "resource_id": 210,
      "text": "Ta ki onların üstüne binerken Rabbinizin nimetini hatırlayasınız ve şöyle diyesiniz: \"Emrine boyun eğdirerek bunları, bizim hizmetimize veren (Allah'ı) tesbih ve takdis ederiz. Yoksa biz bunlara güç yetiremezdik.\""
    },
    {
      "resource_id": 210,
      "text": "Ve biz elbette Rabbimize döneceğiz.\"\n(diyesiniz)"
    },
    {
      "resource_id": 210,
      "text": "(Böyleyken) kullarından O'na bir kısım (kız çocuk) isnat ettiler. Doğrusu insan apaçık bir nankördür."
    },
    {
      "resource_id": 210,
      "text": "Yoksa (Allah) yarattıklarından kendine kızlar edindi de oğulları size mi seçti?"
    },
    {
      "resource_id": 210,
      "text": "Oysa onlardan birine Rahman'a isnat ettiği (kız çocuk) müjdelendiği zaman içi öfkeyle dolarak yüzü simsiyah kesilir."
    },
    {
      "resource_id": 210,
      "text": "Süs içinde yetiştirilip mücadelede açık olmayanı mı (Allah'a yakıştırıyorlar)?"
    },
    {
      "resource_id": 210,
      "text": "Rahman’ın kulları olan melekleri dişi saydılar. Onların yaratılışlarına mı şahit oldular? Onların bu şahitlikleri yazılacak ve onlara sorulacaktır."
    },
    {
      "resource_id": 210,
      "text": "\"Eğer Rahman dilemiş olsaydı, biz onlara ibadet etmezdik.\" dediler. Onların bu hususta bir bilgileri yoktur. Onlar, sadece yalan söylemektedirler."
    },
    {
      "resource_id": 210,
      "text": "Yoksa daha önceden onlara bir kitap verdik de, onlar o kitaba mı tutunuyorlar?"
    },
    {
      "resource_id": 210,
      "text": "Bilâkis şöyle dediler: \"Biz, atalarımızı bir din üzerinde bulduk ve onların izinde dosdoğru gitmekteyiz.\""
    },
    {
      "resource_id": 210,
      "text": "Senden önce de hangi kasabaya bir uyarıcı gönderdiysek mutlaka oranın şımarık varlıklıları böylece: “Biz atalarımızı bir din üzere bulduk ve muhakkak bizler onların izlerine uyanlarız” demişlerdir."
    },
    {
      "resource_id": 210,
      "text": "“Ya ben size atalarınızı üzerinde bulduğunuz dinden daha doğrusunu getirdi isem de mi” dedi. Onlar: \"Biz, sizinle gönderilene kâfir kimseleriz.\" dediler."
    },
    {
      "resource_id": 210,
      "text": "Bunun üzerine biz de onlardan intikam aldık. Bir bak! Yalanlayanların akıbeti nasıl oldu?"
    },
    {
      "resource_id": 210,
      "text": "Hani İbrahim babasına ve kavmine demişti ki: \"Ben sizin ibadet ettiklerinizden beriyim/uzağım.\""
    },
    {
      "resource_id": 210,
      "text": "\"Ancak beni yaratan müstesna. Muhakkak O, bana hidayet edecektir.\""
    },
    {
      "resource_id": 210,
      "text": "Bunu, ardından geleceklere devamlı kalıcı bir söz olarak bıraktı ki, insanlar (tevhid dinine) dönsünler."
    },
    {
      "resource_id": 210,
      "text": "Evet! Onları ve atalarını, kendilerine hak/Kur'an ve (her şeyi) apaçık (açıklayan) bir rasûl gelinceye kadar nimetlendirdim."
    },
    {
      "resource_id": 210,
      "text": "Onlara hak geldiği zaman: \"Bu bir sihirdir, biz ona küfreden kimseleriz.\" dediler."
    },
    {
      "resource_id": 210,
      "text": "\"Bu Kur’an, iki şehrin büyüklerinden bir adama indirilmeli değil miydi?\" dediler."
    },
    {
      "resource_id": 210,
      "text": "Rabbinin rahmetini onlar mı taksim ediyor? Dünya hayatında onların geçimliklerini aralarında biz paylaştırdık. Birbirlerine iş gördürmeleri için kimini ötekine derecelerle üstün kıldık. Rabbinin rahmeti onların (dünyada) topladıklarından daha hayırlıdır."
    },
    {
      "resource_id": 210,
      "text": "Eğer insanlar (küfürde birleşen) tek bir ümmet olacak olmasaydı, Rahman'a küfredenlerin evlerinin tavanlarını ve çıkacakları merdivenleri gümüşten yapardık."
    },
    {
      "resource_id": 210,
      "text": "Kapılarını ve arkalarına yaslandıkları koltukları da."
    },
    {
      "resource_id": 210,
      "text": "Ve (daha nice) çekici süsler de (verirdik). Bütün bunlar, yalnızca dünya hayatının geçimliğidir. Ahiret ise, senin Rabbinin katında takva sahipleri içindir."
    },
    {
      "resource_id": 210,
      "text": "Kim Rahman'ın zikrinden yüz çevirirse, ona bir Şeytan sararız da o Şeytan artık onun yakın dostu olur."
    },
    {
      "resource_id": 210,
      "text": "Şüphesiz bu Şeytanlar; onları doğru yoldan alıkoyarlar da onlar, kendilerinin doğru yolda olduklarını sanırlar."
    },
    {
      "resource_id": 210,
      "text": "Nihayet, o bize geldiği zaman: \"Keşke benimle senin aranda doğu ve batı kadar uzaklık olsaydı. Ne kötü bir dostmuşsun!\" derler."
    },
    {
      "resource_id": 210,
      "text": "O gün bu (pişmanlık) size bir fayda sağlamayacaktır. Çünkü siz, zulmettiniz. Azapta da artık ortaksınız."
    },
    {
      "resource_id": 210,
      "text": "Şimdi, sağıra sen mi işittireceksin veya kör olan ve apaçık sapıklıkta bulunan kimseye sen mi hidayete ileteceksin?"
    },
    {
      "resource_id": 210,
      "text": "Biz, seni alıp götürsek de onlardan yine intikam alacağız."
    },
    {
      "resource_id": 210,
      "text": "Yahut onları tehdit ettiğimiz azabı sana gösteririz, çünkü biz onlara güç yetirenleriz."
    },
    {
      "resource_id": 210,
      "text": "Sen, sana vahyolunana sımsıkı tutun. Çünkü sen, dosdoğru bir yol üzerindesin!"
    },
    {
      "resource_id": 210,
      "text": "Şüphesiz bu Kur’an; sana ve kavmine bir şereftir, ondan sorguya çekileceksiniz."
    },
    {
      "resource_id": 210,
      "text": "Senden önce gönderdiğimiz peygamberlerimize sor. Rahman’dan başka ibadet edilecek ilâhlar kılmış mıyız?"
    },
    {
      "resource_id": 210,
      "text": "Musa’yı ayetlerimizle Firavun’a ve kavminin ileri gelenlerine göndermiştik: \"Şüphesiz ben, alemlerin Rabbinin rasûlüyüm.\" dedi."
    },
    {
      "resource_id": 210,
      "text": "Onlara ayetlerle geldiği zaman bunlara gülüp geçmişlerdi."
    },
    {
      "resource_id": 210,
      "text": "Onlara gösterdiğimiz her ayet, bir evvelkinden daha büyük idi. Belki dönerler diye onları azabımızla yakalamıştık."
    },
    {
      "resource_id": 210,
      "text": "Bunun üzerine dediler ki: \"Ey büyücü! Sana verdiği ahde göre bizim için Rabbine dua et. Çünkü biz artık hidayeti kabul edeceğiz.\""
    },
    {
      "resource_id": 210,
      "text": "Fakat biz azabı üzerlerinden kaldırınca hemen verdikleri sözü bozdular."
    },
    {
      "resource_id": 210,
      "text": "Firavun kavmine seslenerek: \"Ey kavmim! Mısır’ın ve altımda akan şu ırmakların mülkü bana ait değil mi? Bunu görmüyor musunuz?\""
    },
    {
      "resource_id": 210,
      "text": "\"Yoksa ben, şu hakir ve neredeyse konuşamayan adamdan daha iyi değil miyim?\""
    },
    {
      "resource_id": 210,
      "text": "Ona altın bilezikler verilmeli veya onunla birlikte yakınında yer alan (yardımcı) melekler gelmeli değil miydi?"
    },
    {
      "resource_id": 210,
      "text": "O kavmini küçümsedi onlar da ona boyun eğdiler. Çünkü onlar yoldan çıkmış bir kavimdi."
    },
    {
      "resource_id": 210,
      "text": "Onlar bizi öfkelendirdikleri zaman, onların hepsini suda boğarak onlardan intikam aldık."
    },
    {
      "resource_id": 210,
      "text": "Böylece onları sonradan geleceklere (ibret olarak) selef ve örnek kıldık."
    },
    {
      "resource_id": 210,
      "text": "Meryem oğlu bir misal olarak verilince hemen senin kavmin bundan dolayı bağrışıp çağrışmaya koyuldu."
    },
    {
      "resource_id": 210,
      "text": "\"Bizim ilahlarımız mı daha iyidir; yoksa o mu?\" dediler. Bunu sana sadece tartışmak için söylüyorlar. Zaten onlar, kavgacı bir toplumdur."
    },
    {
      "resource_id": 210,
      "text": "O, yalnızca kendisine nimet verdiğimiz ve İsrailoğulları’na örnek kıldığımız bir kuldur."
    },
    {
      "resource_id": 210,
      "text": "Eğer dileseydik, yeryüzünde sizin yerinize geçecek melekler var ederdik."
    },
    {
      "resource_id": 210,
      "text": "Şüphesiz o (İsa), kıyamet için bir ilimdir/delildir. O halde, kıyametten yana bir şüpheniz olmasın. Bana uyun. Dosdoğru yol budur."
    },
    {
      "resource_id": 210,
      "text": "Şeytan sakın sizi saptırmasın. Çünkü o, sizin için apaçık bir düşmandır."
    },
    {
      "resource_id": 210,
      "text": "İsa, apaçık delillerle geldiği zaman şöyle demişti: \"Ben size hikmeti getirdim ve hakkında ayrılığa düştüğünüz şeylerden bir kısmını size açıklamak için geldim. Allah’tan sakının ve bana itaat edin.\""
    },
    {
      "resource_id": 210,
      "text": "\"Şüphesiz Allah; benim de Rabbim, sizin de Rabbinizdir. O’na ibadet edin! Doğru yol budur.\""
    },
    {
      "resource_id": 210,
      "text": "Fırkalar/gruplar, aralarında (İsa hakkında) anlaşmazlığa düştüler. O acı günün azabına uğrayacak zalimlerin vay haline."
    },
    {
      "resource_id": 210,
      "text": "Onlar, farkında olmadıkları bir anda ansızın kendilerine gelecek kıyametten başka bir şey mi bekliyorlar?"
    },
    {
      "resource_id": 210,
      "text": "O gün, takva sahibi olan kimselerden başka bütün dostlar birbirine düşmandır."
    },
    {
      "resource_id": 210,
      "text": "Ey kullarım, bugün size bir korku yoktur, siz üzülmezsiniz de."
    },
    {
      "resource_id": 210,
      "text": "Onlar ki, ayetlerimize iman etmişler ve teslim olmuşlardır."
    },
    {
      "resource_id": 210,
      "text": "Siz ve eşleriniz ağırlanmış olarak sevinç içinde girin Cennet'e!"
    },
    {
      "resource_id": 210,
      "text": "Etraflarında altın tepsiler ve kadehler dolaştırılır. Orada canların çektiği ve gözlerin zevk aldığı her şey vardır. Siz, orada ebedî kalacak olanlarsınız."
    },
    {
      "resource_id": 210,
      "text": "Yapmakta olduklarınız dolayısıyla sizin varis olduğunuz Cennet işte budur!"
    },
    {
      "resource_id": 210,
      "text": "Orada sizin için bir çok meyveler vardır, onlardan yersiniz."
    },
    {
      "resource_id": 210,
      "text": "Suçlular/günahkârlar ise Cehennem azabında ebedîdirler."
    },
    {
      "resource_id": 210,
      "text": "Onlardan (azap) hafifletilmeyecek ve orada onlar ümitlerini kaybetmiş kimselerdir."
    },
    {
      "resource_id": 210,
      "text": "Onlara biz zulmetmedik, fakat onlar kendi kendilerine zulmettiler."
    },
    {
      "resource_id": 210,
      "text": "\"Ey Malik! Rabbin işimizi bitirsin.\" diye haykırırlar. O da: \"Siz, kalıcısınız!\" der."
    },
    {
      "resource_id": 210,
      "text": "Size hakkı getirmiştik. Fakat çoğunuz haktan hoşlanmamıştınız."
    },
    {
      "resource_id": 210,
      "text": "Onlar (size hile kurmakta) işi sağlama aldıklarını mı düşünüyorlar? İşte biz de işi sağlam tutuyoruz."
    },
    {
      "resource_id": 210,
      "text": "Yoksa onlar, bizim kendilerinin sırlarını ve gizli konuşmalarını işitmediğimizi mi sanıyorlar? Hayır! Elçilerimiz de onların yanında yazıyorlar."
    },
    {
      "resource_id": 210,
      "text": "De ki: \"Eğer Rahman’ın bir oğlu olsaydı, ona ibadet edenlerin ilki ben olurdum.\""
    },
    {
      "resource_id": 210,
      "text": "Göklerin ve yerin Rabbi, arşın Rabbi onların vasıflandırmalarından münezzehtir."
    },
    {
      "resource_id": 210,
      "text": "Bırak onları, kendilerine vadedilen güne kavuşuncaya kadar dalsınlar ve oynaya dursunlar."
    },
    {
      "resource_id": 210,
      "text": "O gökte de ilâh olandır/ibadet olunandır, yerde de ilâhtır/ibadet olunandır. O Hakîmdir, Alîmdir."
    },
    {
      "resource_id": 210,
      "text": "Göklerin, yerin ve ikisi arasındakilerin mülkü kendisine ait olan ne yücedir. Kıyamet saatinin ilmi O’nun katındadır ve O’na döndürüleceksiniz."
    },
    {
      "resource_id": 210,
      "text": "Allah'ı bırakıp da dua/ibadet ettikleri (ilahlar) şefaat edemezler. Ancak bilerek hakka şahitlik edenler bunun dışındadır."
    },
    {
      "resource_id": 210,
      "text": "Onlara kendilerini kimin yarattığını sorsan, elbette “Allah” derler. Buna rağmen (haktan) nasıl çeviriliyorlar?"
    },
    {
      "resource_id": 210,
      "text": "(Rasûlullah'ın:) \"Ya Rabbi! Bunlar, iman etmeyen bir kavimdir.\" demesini de (Allah biliyor)."
    },
    {
      "resource_id": 210,
      "text": "Şimdilik sen onlara aldırma/yüz çevir ve selam de. Yakında bilecekler."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "43" }
  }
}
