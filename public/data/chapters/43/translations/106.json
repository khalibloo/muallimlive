{
  "translations": [
    { "resource_id": 106, "text": "Хьа-мūм<sup foot_note=113932>1</sup>." },
    { "resource_id": 106, "text": "Билгалчу жайнаца /дуй боу Аса/." },
    {
      "resource_id": 106,
      "text": "Оха хилийтина цунах Iаьрбийн /маттахь/ Къуръан<sup foot_note=113933>1</sup>шу /цуьнан хьукамех/ кхетийта."
    },
    {
      "resource_id": 106,
      "text": "Баккъалла а, иза (Къуръан) жайнан нена<sup foot_note=113934>1</sup>чохь ду Тхан гергахь‚ лекханиг а ду‚ хьукаме дерг а ду /ша/."
    },
    {
      "resource_id": 106,
      "text": "Ткъа Оха шух ца тухуш буьтур бу хьехам<sup foot_note=113935>1</sup>шу тIаламза къам хили аьлла?"
    },
    {
      "resource_id": 106,
      "text": "Мел /дукха/ пайхамарш бахийтина Оха хьалхалерачаьргахь<sup foot_note=113936>1</sup>!"
    },
    {
      "resource_id": 106,
      "text": "Цхьа а пайхамар ца веана цаьрга цара иза сийсазвоккхуш бен."
    },
    {
      "resource_id": 106,
      "text": "Оха хIаллакбина царах /хьан къомал/ ницкъаца вуно чIогIа берш −дIадахана хьалхалерачеран масал."
    },
    {
      "resource_id": 106,
      "text": "Ахь цаьрга хаьттича‚ хьан кхоьллина стигланаш а‚ латта а‚ аьлла, цара аланне а эр ду хьуна: \"Уьш кхоьллина Ша веза волчо‚ Ша хууш волчо (Дала)!\""
    },
    {
      "resource_id": 106,
      "text": "Ишттаниг ву Иза хилийтина шуна лаьттах /вижа/ мотт‚ Ша хилийтина шуна цу чохь (лаьттахь) некъаш −шу нийсачу новкъахь хир дацара-те."
    },
    {
      "resource_id": 106,
      "text": "Ишттаниг а ву Иза Ша /тIетта/ доуьйтуш стиглара хи барамехь −Оха денбина цуьнца белла болу мохк. Иштта шу /кешнашкара/ арадохур ду /къематдийнахь/."
    },
    {
      "resource_id": 106,
      "text": "Ишттаниг а ву Иза Ша массо а хIума шиш-шиш<sup foot_note=113937>1</sup>кхоьллина‚ Ша хилийтина шуна кеманах а‚ бежнех а шуна тIеховша хIуманаш"
    },
    {
      "resource_id": 106,
      "text": "Шу дIанисдалийтан церан баккъаш тIехь‚ тIаккха аш хьехадан шайн Кхиош-кхобучун ниIмат шаьш царна тIехь дIанисделча‚ аш āла: \"Вонах цIена ву И Ша тхуна хIара муьтIахь йина‚ тхуна цу тIехь ницкъ кхочур ма бацара."
    },
    {
      "resource_id": 106,
      "text": "Баккъалла а, тхо тхан Кхиош-кхобучуьнга дIадоьрзур долуш ма ду (къематдийнахь) \"."
    },
    {
      "resource_id": 106,
      "text": "Цара ма хилийти Цунна Цуьнан лех цхьа дāкъа<sup foot_note=113938>1</sup>. Баккъалла а, адам билгала керста хили-кх."
    },
    {
      "resource_id": 106,
      "text": "Я Цо лаьцна Ша кхоьллинчух /Шена/ мехкарий‚ ткъа шу хаьржина кIенташца?"
    },
    {
      "resource_id": 106,
      "text": "Царах цхьанна кхаъ баьккхича шаьш Къинхетам болчунна масал далийначуьнца<sup foot_note=113939>1</sup>−Iаржалой лаьтта цуьнан юьхь‚ халла оьгIазло юхаозаеш /и шена йоI хилар ца дезаш/."
    },
    {
      "resource_id": 106,
      "text": "Ткъа хазаллашкахь кхиънарг, ша къийсамехь /бакъдолчуьнца/ билгала ца яьлларг (зудастаг хуьлуьйту цара Далла)?"
    },
    {
      "resource_id": 106,
      "text": "Цара хилийти маликаш‚ шаьш Къинхетам болчун леш долу‚ зударий. Уьш /хьоьжуш/ бара-те уьш (маликаш) кхуллучу хенахь? ДIаяздийр ма ду церан тешалла‚ цаьрга барт хоттур ма бу."
    },
    {
      "resource_id": 106,
      "text": "Цара элира: \"Къинхетам болчунна лиънехьара‚ оха царна (маликашна) Iибадат дина хир дацара\". Царна цуьнца цхьа а Iилма дац. Уьш бац харцлуьйш бен."
    },
    {
      "resource_id": 106,
      "text": "Я Оха жайна делла-те цаьрга цул (Къуръанал) хьалха, т1аккха уьш цуьнца чIагIбелларш а хуьлуш?"
    },
    {
      "resource_id": 106,
      "text": "ХIаъ‚ цара элира: \"Баккъалла а, тхуна карийна тхан дай цхьана дина тIехь‚ тхо церан лорах (тачча) дIанислуш ду\"."
    },
    {
      "resource_id": 106,
      "text": "Иштта ца вахийтира Оха хьол хьалха юьртахь цхьа а кхерамча цуьнан зовкх хьоьгучара олуш бен: \"Баккъалла а, тхуна карийна тхан дай цхьана дина тIехь‚ тхо церан лорана (тачана) тIаьхьадаьзаш ду\"."
    },
    {
      "resource_id": 106,
      "text": "Цо (Мухьаммад пайхамара) элира: \"Ткъа со веънехь шуьга шуна шайн дай шена тIехь карийначул вуно нийсачуьнца‚ /тIаккха а харцво аш со/?\" Цара элира: \"Баккъалла а, тхо шу (элчанаш) шеца даийтинчунна керста ду-кх\"."
    },
    {
      "resource_id": 106,
      "text": "Оха чIир ийцира цьаргара. Хьажал хьо‚ муха хили /дин/ харцдиначеран тIаьхье!"
    },
    {
      "resource_id": 106,
      "text": "Дагадаийта! ИбрахIима аьллера шен дега а‚ шен къоме а: \"Баккъалла а, со цIена ву аш шена Iибадат дечух."
    },
    {
      "resource_id": 106,
      "text": "Со кхоьллинчунна бен /дийр дац ас Iибадат/‚ баккъалла а, Цо со нисвийр ву\"."
    },
    {
      "resource_id": 106,
      "text": "Иза хилийтира цо шен тIаьхьенехь бухадуьсуш долу дош −уьш юхаберза там бара-кх<sup foot_note=113940>1</sup>."
    },
    {
      "resource_id": 106,
      "text": "ХIаъ‚ Ас бахам белира хIокхарна а‚ церан дайшна а цаьрга бакъдерг а‚ билгала элча а валц."
    },
    {
      "resource_id": 106,
      "text": "Шайга бакъдерг деъча‚ цара элира: \"ХIара бозбуунчалла ду‚ баккъалла а, тхо цунна керста ду\"."
    },
    {
      "resource_id": 106,
      "text": "Цара элира: \"ХIара Къуръан доссинехьара шина юьртара сийлахь-везачу стаге\"<sup foot_note=113941>1</sup>."
    },
    {
      "resource_id": 106,
      "text": "Ткъа уьш бу хьан Кхиош-кхобучун къинхетам буьйкъуш берш? Оха бийкъина царна юккъехь церан бахам дуьненан дахарехь‚ царах цхьаберш вовший тIехь даржашца лакхабехина‚ царах цхьаболчаьрга шайна вукхарга гIуллакх дайтархьама. Хьан Кхиош-кхобучун къинхетам дика бу цара гулдешдолчул."
    },
    {
      "resource_id": 106,
      "text": "Нах /берриге а/ цхьа уммат<sup foot_note=113942>1</sup>ца хилахьара, Оха хилийтина хир ма дара Къинхетам болчух цатешачарна церан цIеношна датон<sup foot_note=113943>2</sup>тхевнаш а‚ ламеш а‚ уьш шайна тIебовлуш болу."
    },
    {
      "resource_id": 106,
      "text": "Церан цIеношна неIарш а‚ уьш шайна тIетовжуш болу маьнганаш а /датох хуьлуьйтура бара Оха/,"
    },
    {
      "resource_id": 106,
      "text": "/Кхин/ хазаллаш<sup foot_note=113944>1</sup>а /лур яра Оха царна/. Иза дерриге а −дуьненан дахаран хIума бен ма яц. Эхарт хьан Кхиош-кхобучунна гергахь /Делах/ кхоьручарна ду."
    },
    {
      "resource_id": 106,
      "text": "Сов къинхетаме верг (Аллах1-Дела) хьехьорах гIовпал хилларг −Оха тIекхуссу цунна шайтIа, и цунна ца къесташ накъост а хуьлуш."
    },
    {
      "resource_id": 106,
      "text": "Баккъалла а, цара (шайтIанаша) дIатилабо уьш (шайн накъостий −адамаш нийсачу Делан) некъах‚ царна моьтту шаьш нийсачу новкъахь ду."
    },
    {
      "resource_id": 106,
      "text": "Ша<sup foot_note=113945>1</sup>тхуна тIе кхаччалц‚ тIаккха эр: \"Декъаза ма вала со! Суна а‚ хьуна а юккъехь малхбален а‚ малхбузен а юкъан геналла хиллехьара-кх! Ма вон накъост хили-кх /суна хьох, шайтIанах/\"."
    },
    {
      "resource_id": 106,
      "text": "Банне а пайда /шу дохкодавларх/ хир бац шуна тахана /къематдийнахь/‚ аш зулам дина. Баккъалла а, шу Iазапехь цхьана хир ду<sup foot_note=113946>1</sup>."
    },
    {
      "resource_id": 106,
      "text": "Ткъа ахь хозуьйту къораволчунна я нийсачу новкъа вуьллу бIаьрсадоцург‚ ша билгалчу тилар чохь хилларг?"
    },
    {
      "resource_id": 106,
      "text": "Оха хьо дIакхалхийчи а −баккъалла а, Оха цаьргара чIир оьцур йолуш ма ю<sup foot_note=113947>1</sup>."
    },
    {
      "resource_id": 106,
      "text": "Я Оха хоьга гайтанне а гойтур ма ду Оха царна ваIда йинарг −баккъала а Тхо царна тIехь ницкъ кхочуш ма ду."
    },
    {
      "resource_id": 106,
      "text": "Ахь схьалаца хьайга вехьеца делларг. Баккъалла а, хьо нийсачу новкъахь ма ву."
    },
    {
      "resource_id": 106,
      "text": "Баккъалла а, иза (Къуръан) хьехам бу хьуна а‚ хьан къоме а‚ тIаьхьа хоттур ду шуьга<sup foot_note=113948>1</sup>."
    },
    {
      "resource_id": 106,
      "text": "Ахь хаттал Оха хьол хьалха элчанех баийтинчаьрга<sup foot_note=113949>1</sup>: \"Оха хилийтиний-те Къинхетаме верг воцург /кхин/ делий, цара шайна Iибадат деш<sup foot_note=113950>2</sup>?\""
    },
    {
      "resource_id": 106,
      "text": "Оха вахийтинера Муса Тхан аяташца ФирIавне а‚ цуьнан элашка а‚ цо злира: \"Баккъалла а, со Iаламийн Ден элча ву\"."
    },
    {
      "resource_id": 106,
      "text": "Иза (Муса) шайга веъча Тхан аяташца‚ уьш царах (аятех) боьлу."
    },
    {
      "resource_id": 106,
      "text": "Оха ца гойту цаьрга цхьа а аят иза шел хьалхадаханчул доккхо долуш бен. Оха схьалецира уьш Iазапаца −уьш юхабоьрзур бацара-те /шайн тиларх/."
    },
    {
      "resource_id": 106,
      "text": "Цара элира: \"ХIай бозбуунча! Деха тхуна хьан Кхиош-кхобучуьнга хьуна гергахь Цуьнан ваIда<sup foot_note=113951>1</sup>хилларг −баккъалла а, тхо нислур ма ду (оха иман дуьллур ма ду и Iазап дIадаьккхича)."
    },
    {
      "resource_id": 106,
      "text": "Оха ай ма диннехь шайна тIера Iазап −цара барт<sup foot_note=113952>1</sup>бохо."
    },
    {
      "resource_id": 106,
      "text": "Кхийкхира ФирIавнас шен къомехь, элира: \"Ткъа сан дац Мисран паччахьалла, хIара хиш суна (сан гIалина) бухахула лелаш долуш? Шуна ца го /сан сийлалла/?"
    },
    {
      "resource_id": 106,
      "text": "Я со дика вац хIокхал<sup foot_note=113953>1</sup>‚ ша заIип волчу‚ талкхо (мотт тийсалуш) волчу?"
    },
    {
      "resource_id": 106,
      "text": "Кхуьссинехьара цунна тIе дашон чIуг‚ я деънехьара цуьнца цхьана маликаш /цунах/ хуттаделла\"."
    },
    {
      "resource_id": 106,
      "text": "/Дукха/ дайа карийра цунна шен къам −уьш цунна муьтIахь хилира. Баккъалла а, уьш хилира песакъ нах."
    },
    {
      "resource_id": 106,
      "text": "Цара Тхо оьгIаздаьхча −Оха цаьргара чIир ийцира −хина бухабахийтира уьш берриге а."
    },
    {
      "resource_id": 106,
      "text": "Уьш хилийтира Оха хьалхабахна‚ масал хилла тIаьхьабогIучарна."
    },
    {
      "resource_id": 106,
      "text": "Марьяман кIантах<sup foot_note=113954>1</sup>масал далийча, хьан къомо чIогIа гIовгIа йоккху /хазахетта/."
    },
    {
      "resource_id": 106,
      "text": "Цара элира: \"Тхан делий дика бу я иза ву?\" И (масал) ца далийра цара къийсамна бен. ХIаъ‚ уьш /харц/ къуьйсуш къам ду."
    },
    {
      "resource_id": 106,
      "text": "Иза-м (Марьяман кIант Iиса) веккъа лай бен вац‚ Оха ниIмат делла цунна‚ Оха хилийтина цунах масал<sup foot_note=113955>1</sup>Исраилан кIенташна."
    },
    {
      "resource_id": 106,
      "text": "Тхуна лууш делхьара, шун метта маликаш хуьлуьйтура дара Оха лаьттахь‚ /шу хIаллакдинчул тIаьхьа/ дуьсуш."
    },
    {
      "resource_id": 106,
      "text": "Баккъалла а, иза (Iиса пайхамар) сахьтан (къематдийнан) Iаламат<sup foot_note=113956>1</sup>ду‚ аш янне а шеко ма елаш цуьнгахь. /Ахь āла цаьрга, хIай Мухьаммад/: \"Суна тIаьхьадазалаш. ХIара бу /шуна/ нийса некъ.\""
    },
    {
      "resource_id": 106,
      "text": "Данне а шайтIано юьстах ма дохийла шу /бакъдолчух/. Баккъалла а, иза шуна билгала мостагI ма ду."
    },
    {
      "resource_id": 106,
      "text": "Iиса веъча билгалонашца, цо элира: \"Со веана шуьга хьекъалаллица (хьекъал дахьаш)‚ шуна шеца хилпало йолу цхьадерш билгалдаха а. Делах кхералаш‚ суна муьтIахь а хилалаш."
    },
    {
      "resource_id": 106,
      "text": "Баккъалла а, Дела Иза ву сан Эла а‚ шун Эла а‚ Цунна Iибадат делаш. ХIара бу /шуна/ нийса некъ\"."
    },
    {
      "resource_id": 106,
      "text": "Хилпало хилира тобанийн шайна юккъехь<sup foot_note=113957>1</sup>. Ма /боккха/ бāла бу зулам диначарна лазаме долчу дийнан<sup foot_note=113958>2</sup>Iазапах."
    },
    {
      "resource_id": 106,
      "text": "Уьш хьовсий-те шайга цIеххьана сахьт (къематде) даре бен, и шайна хаа ца луш?"
    },
    {
      "resource_id": 106,
      "text": "ДоттагIий оцу /къемат/дийнахь вовшийн мостагIий хир бу, /цхьа Делах/ кхоьруш берш боцурш. /Ткъа цаьрга Дала эр ду/:"
    },
    {
      "resource_id": 106,
      "text": "ХIай Сан леш! Кхерам бац шуна тахана‚ шу сингаттаме а хир дац:"
    },
    {
      "resource_id": 106,
      "text": "Тхан аятех иман диллина хилла берш‚ /Тхан хьукамна а, Тхан омрана а/ муьт1ахь<sup foot_note=113959>1</sup>хилла берш."
    },
    {
      "resource_id": 106,
      "text": "ЧугIо ялсамани шу а‚ шун зударий-/цигахь шуна чIогIа/ хазахоьтуьйтур ду."
    },
    {
      "resource_id": 106,
      "text": "Царна тIехьийзар ма бу /кегий къонахий/ дашон хедаршца а‚ кедашца а. Цигахь синошна мел дезарг хир ду‚ бIаьргаш мел Iебарг а хир ду. Шу цигахь гуттар лаьттар ду."
    },
    {
      "resource_id": 106,
      "text": "Иза ялсамани ю шуна ирсана кхаьчна аш йина хилла Iамалш бахьанехь."
    },
    {
      "resource_id": 106,
      "text": "Шуна цигахь стоьмаш а бу дуккха а‚ аш царах буур а бу."
    },
    {
      "resource_id": 106,
      "text": "Баккъалла а, къинош динарш жоьжахатин Iазапехь гуттар а лаьттар бу."
    },
    {
      "resource_id": 106,
      "text": "И царах айдийр дац‚ уьш цу чохь /диканах/ догдиллина /хьере/ хир бу."
    },
    {
      "resource_id": 106,
      "text": "Оха зулам ца дина царна‚ делахь а, уьш хилира шаьш /шайна/ зуламхой."
    },
    {
      "resource_id": 106,
      "text": "Цара кхойкхура: \"ХIай /жоьжахати/ долахь ерг<sup foot_note=113960>1</sup>! Далийтахьара тхо хьан Кхиош-кхобучо\" Цо элира: \"Шу лаьттар ду /лийр доцуш /\"."
    },
    {
      "resource_id": 106,
      "text": "Тхо деънера шуьга /дуьненахь/ бакъдолчуьнца‚ делахь а, шух дукхах- болчарна бакъдерг ца дийзира."
    },
    {
      "resource_id": 106,
      "text": "Я цхьа гIуллакх цхьалхадаьккхи цара (Маккин керстанаша элчанна дуьхьал)? Баккъалла а, Тхо ду /гIуллакхаш/ цхьалхадохурш (Оха хIаллакбийр бу уьш)."
    },
    {
      "resource_id": 106,
      "text": "Я царна моьтту-те Тхуна ца хозу церан къайле а‚ шабар-шибар а. ХIаъ‚ Тхан элчанаш (маликаш) цаьргахь яздеш лаьтташ ду."
    },
    {
      "resource_id": 106,
      "text": "Ахь āла: \" Сов къинхетаме волчунна (Делан) доьзалхо хилча‚ со цхьалгIа ву-кх /оцу доьзалхочунна/ Iибадат дечарах<sup foot_note=113961>1</sup>\"."
    },
    {
      "resource_id": 106,
      "text": "Вонах цIена ву стигланийн а‚ лаьттан а Да‚ Iаршан Да‚ цара дечу /харц/ сибатах."
    },
    {
      "resource_id": 106,
      "text": "Бита уьш къийса /харцдолчуьнца/ а‚ ловза а‚ шайна ваIда йина йолчу шайн /къемат/денна дуьхьалкхетталц."
    },
    {
      "resource_id": 106,
      "text": "Иза ву стиглахь а Дела‚ лаьттахь а Дела<sup foot_note=113962>1</sup>‚ Иза хьукаме верг а‚ хууш верг а ву."
    },
    {
      "resource_id": 106,
      "text": "Декъала ву Шена стигланийн а‚ лаьттан а‚ цу шиннан юккъехь долчун а паччахьалла дерг‚ Цуьнгахь ду сахьт хIоттаран Iилма а‚ Цуьнан тIе дIадерзор ду шу а."
    },
    {
      "resource_id": 106,
      "text": "Цара, Иза а витина, шайга кхойкхучеран долахь дац шапаIат‚ ша бакъдолчуьнца тешалла а диначуьнгахь<sup foot_note=113963>1</sup>бен, /и шаьш деш долу шапа1ат Делан пурбанца дуйла / шайна хууш."
    },
    {
      "resource_id": 106,
      "text": "Ахь цьарга хаьттича‚ уьш хьан кхоьллина аьлла‚ цара эр ма ду: \"Дала\". Муха Iехабина уьш /шайтIанаша/!"
    },
    {
      "resource_id": 106,
      "text": "Цуьнга (Мухьаммад пайхамара Деле) элира: \" Х1ай со Кхиош-кхобург (веза-воккха Дела)‚ хIара къам иман дуьллуш ма дац\"."
    },
    {
      "resource_id": 106,
      "text": "ДIаверза царах (уьш хьайца санна, во ма хила цаьрца)‚ āла: \"Машар<sup foot_note=113964>1</sup>!\" ТIаьхьа хуур ду царна."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "43" }
  }
}
