{
  "translations": [
    {
      "resource_id": 139,
      "text": "       Ҳо, Мим.<sup foot_note=153657>1</sup>"
    },
    {
      "resource_id": 139,
      "text": "        Савганд ба ин Қуръони равшан ва равшангар дар лафз ва маъно!"
    },
    {
      "resource_id": 139,
      "text": "Мо ин китоби Қуръонро ба забони арабӣ бар Муҳаммад саллаллоҳу алайҳи ва саллам нозил кардем. Шояд, ки бифаҳмед ва дарёбед маъноҳояшро."
    },
    {
      "resource_id": 139,
      "text": "Ва бегумон он дар Лавҳи Маҳфуз<sup foot_note=153658>1</sup> дар назди Мост. Ба дурустӣ, ин китоб баландқадр ва боҳикмат аст."
    },
    {
      "resource_id": 139,
      "text": "Оё ба он сабаб, ки мардуми исрофкори саркаш ҳастед, аз шумо рӯй гардонем ва Қуръонро аз шумо боздорем?"
    },
    {
      "resource_id": 139,
      "text": "Чи қадар паёмбаронро дар миёни пешиниён фиристодем."
    },
    {
      "resource_id": 139,
      "text": "       Ва ҳеҷ паёмбаре бар онҳо\nфиристода намешуд, магар он ки масхарааш мекарданд."
    },
    {
      "resource_id": 139,
      "text": "       Пас, Мо касонеро ҳалок кардем, ки нерумандтар аз инҳо ҳам буданд ва қудрати зиёдтаре ҳам доштанд ва намунае аз қиссаи пешиниён гузаштааст, ки бархе аз онҳоро бароят баён кардем.<sup foot_note=153659>1</sup>"
    },
    {
      "resource_id": 139,
      "text": "       Эй Паёмбар агар аз онҳо пурсӣ: «Чӣ зоте осмонҳову заминро офаридааст?» Мегӯянд: «Онҳоро Он пирӯзманди доно офаридааст,»"
    },
    {
      "resource_id": 139,
      "text": "   Он ки заминро паҳн кард ва бистари шумо сохт ва бароятон дар он роҳҳо падид овард, бошад, ки шумо ҳидоят ёбед."
    },
    {
      "resource_id": 139,
      "text": "   Ва он ки аз осмон об (борон) фиристод ба андозаи муъайян. Ва ба он сарзамини мурдаро зинда кардем.\nШумо низ эй одамон инчунин аз гӯрҳо берун оварда мешавед."
    },
    {
      "resource_id": 139,
      "text": "   Ва он ки ҳама махлуқотро ҷуфт биёфарид. Ва бароятон аз киштиҳо ва чорпоён (шутур, асп ва хар) маркабҳо сохт, ки бар онҳо савор мешавед."
    },
    {
      "resource_id": 139,
      "text": "   То бар пушти онҳо қарор гиред, ва чун бар он ҷой гирифтед неъмати Парвардигоратонро ёд кунед ва бигӯед: «Пок аст он Зоте, ки инҳоро роми мо кард, вагарна моро тавони он набуд."
    },
    {
      "resource_id": 139,
      "text": "   Ва бегумон мо ба сӯи Парвардигорамон боз мегардем»."
    },
    {
      "resource_id": 139,
      "text": "   Ва он мушрикон барои Аллоҳ аз миёни бандагонаш фарзанде муқаррар карданд.<sup foot_note=153660>1</sup> Ҳароина, одамӣ носипоси ошкор аст."
    },
    {
      "resource_id": 139,
      "text": "   Оё аз он чӣ меофаринад барои худ духтаронро баргирифт ва шуморо бо писарон баргузидааст?"
    },
    {
      "resource_id": 139,
      "text": "   Ва ҳар гоҳ, ки мужда дода шавад ба яке аз мушрикон ба ҳамон чизе, ки ба Аллоҳи меҳрубон нисбат дода буданд, (яъне таваллуди духтар, дар ҳол) рангу рӯяш сиёҳ гардад, ба ин мужда ва хашмигину ғазабнок гардад.<sup foot_note=153661>1</sup>"
    },
    {
      "resource_id": 139,
      "text": "Оё касеро ки ба ороиш ва зиннат тарбият меёбад (яъне, духтар) ва ӯ наметавонад, ки дар кашмакашиҳо мақсадашро хуб ва ошкор баён ва исбот кунад, (яъне, оҷизу нотавон аст), ба Аллоҳ нисбат медиҳанд?"
    },
    {
      "resource_id": 139,
      "text": "Ва он мушрикон фариштагонро, ки бандагони Аллоҳанд, зан пиндоштанд. Оё ба ҳангоми офариниши онҳо ҳозир будаанд? Гувоҳии онон навишта мешавад ва онҳо дар охират бозхост мешаванд."
    },
    {
      "resource_id": 139,
      "text": "Ва гуфтанд кофирон: «Агар Аллоҳи меҳрубон мехост, мо фариштагонро намепарастидем,» (ин ҳуҷҷати ботил аст).<sup foot_note=153662>1</sup> Онҳо камтарин дониш ва огоҳӣ аз ин надоранд, онҳо ҷуз дурӯғ чизе дигар намегӯянд."
    },
    {
      "resource_id": 139,
      "text": "Оё пеш аз Қуръон китобе барояшон нозил кардаем, ки акнун ба он чанг задаанду амал кардаанд?"
    },
    {
      "resource_id": 139,
      "text": "Балки, гуфтаанд: «Ҳароина, падарони худро бар дине ёфтаем ва мо аз пайи онҳо роҳёфтагонем»."
    },
    {
      "resource_id": 139,
      "text": "   Ва ҳамин гуна нафиристодем пеш аз ту эй Паёмбар дар шаҳру деҳе паёмбаронеро, магар ки баъди фиристодан ашрофу сардорони он шаҳру деҳ гуфтанд: бегумон мо падарони худро бар дине ёфтем. Албатта, мо роҳу равиши падарони худро пайравӣ мекунем."
    },
    {
      "resource_id": 139,
      "text": "   Паёмбарашон ба онҳо гуфтанд: «Оё ман динеро барои шумо оварда бошам, ки ҳидоятбахштар аз оне бошад, ки падаронатонро дар он ёфтед, боз аз он дин пайравӣ мекунед, гуфтанд: Мо ба он паёмбар ва рисолате, ки шумо ёфтед, бовар надорем.<sup foot_note=153663>1</sup>"
    },
    {
      "resource_id": 139,
      "text": "   Пас аз онҳо интиқом гирифта, азобашон кардем. Пас, эй Паёмбар бингар, ки оқибати дурӯғбарорандагон чӣ гуна будааст?<sup foot_note=153664>1</sup>"
    },
    {
      "resource_id": 139,
      "text": "   Ва ёд кун эй Паёмбар, чун Иброҳим ба падару қавмаш гуфт: «Албатта, ман аз он чи шумо мепарастед, (яъне, аз бутҳо), безорам,"
    },
    {
      "resource_id": 139,
      "text": "   ба ҷуз он маъбуде, ки маро офаридааст, пас албатта, Ӯ маро раҳнамоӣ хоҳад кард»."
    },
    {
      "resource_id": 139,
      "text": "   Ва Иброҳим ин суханро (яъне, калимаи Ло илоҳа илаллоҳро) дар миёни фарзандонаш поянда ва боқӣ гузошт, бошанд, ки ба сӯи ибодати Аллоҳ бозгарданд.<sup foot_note=153665>1</sup>"
    },
    {
      "resource_id": 139,
      "text": "   Балки баҳраманд сохтем<sup foot_note=153666>1</sup> мушрикони қавматро ва падарону бобоёнашонро, то вақте ки омад ба онҳо дини ҳақ (Қуръон) ва паёмбаре, ки баён мекунад ба онҳо умури динашонро."
    },
    {
      "resource_id": 139,
      "text": "   Ва чун ҳақ (Қуръон) бар онҳо омад, гуфтанд: «Ҷодуст ва ҳароина, мо ба он имон намеоварем»."
    },
    {
      "resource_id": 139,
      "text": "   Ва гуфтанд мушрикон: «Агар ин Қуръон аз назди Аллоҳ мебуд, пас чаро ин Қуръон бар марде аз бузургмардони он ду деҳа (Макка ё Тоиф) нозил нашудааст?»<sup foot_note=153667>1</sup>"
    },
    {
      "resource_id": 139,
      "text": "   Оё онон раҳмати Парвардигоратро тақсим мекунанд?, (Яъне, паёмбариро), ҳол он ки мо маишати рӯзгузаронии онҳоро дар ин зиндагии дунё миёнашон тақсим мекунем. Ва баъзеро ба мартаба болотар аз баъзе дигар қарор додем,<sup foot_note=153668>1</sup> то баъзе баъзи дигарро ба хидмат гиранд.\nВа раҳмати Парвардигорат (яъне, даромаданашон ба ҷаннат) аз он чӣ онҳо ҷамъ меоваранд аз моли дунё, беҳтар аст.<sup foot_note=153669>2</sup>"
    },
    {
      "resource_id": 139,
      "text": "   Ва агар ин эҳтимол намебуд, ки мардум дар гумроҳӣ ҳама як гурӯҳ мешаванд,<sup foot_note=153670>1</sup> Мо барои касоне, ки ба Аллоҳи меҳрубон куфр меварзанд, хонҳое бо сақфҳои аз нуқра фароҳам меовардем ва барои онон нордбонҳое аз нуқра қарор медодем, ки бо онҳо боло раванд."
    },
    {
      "resource_id": 139,
      "text": "   Ва барои хонаҳояшон дарҳое аз нуқра қарор медоданд ва тахтҳое, нуқрагин ки бар онҳо такя зананд омода месохтем."
    },
    {
      "resource_id": 139,
      "text": "Ва аз ҳар гуна зинат барояшон қарор медодем.\nВа аммо ҳамаи инҳо баҳрамандии ночизи дунявист, ҳол он ки охират (ҷаннат) дар назди Парвардигори ту барои парҳезгорон аст."
    },
    {
      "resource_id": 139,
      "text": "Ҳар кас, ки аз ёди Аллоҳи меҳрубон (Қуръон) рӯй гардонад, шайтоне бар ӯ вобаста мекунем, ки ӯро дар дунё гумроҳ месозад, пас ӯ ҳамеша ҳамроҳаш бошад.<sup foot_note=153671>1</sup>"
    },
    {
      "resource_id": 139,
      "text": "Ва албатта шайтонҳо бозмедоранд кофиронро, аз роҳи рост,<sup foot_note=153672>1</sup> вале кофирон худро ҳидоятёфта меҳисобанд."
    },
    {
      "resource_id": 139,
      "text": "То он гоҳ ки назди Мо ояд, гӯяд кофир ба шайтон: «Эй кош, миёни ману ту дурие мебуд ба мисли масофаи машриқу мағриб. Зеро бисёр бад ҳамнишине будӣ ту барои ман дар дунё»."
    },
    {
      "resource_id": 139,
      "text": "Ва гӯем фоида накунад шуморо дигар пушаймонӣ зеро, ки зулм кардед ба сабаби ихтиёр намуданатон куфро. Пас шумо дар\nчашидани азоб бо якдигар шарик бошед.<sup foot_note=153673>1</sup>"
    },
    {
      "resource_id": 139,
      "text": "      Оё ту эй Паёмбар, мехоҳӣ ба ношунавоён<sup foot_note=153674>1</sup> сухан бишнавонӣ ё кӯронеро, ки дар гумроҳии ошкор ҳастанд, роҳ бинамоӣ? Ин дар ӯҳдаи ту нест, ҳидоят дар дасти Аллоҳ аст."
    },
    {
      "resource_id": 139,
      "text": "      Пас ҳаргоҳ туро эй Паёмбар аз ин дунё бибарем<sup foot_note=153675>1</sup>, албатта Мо аз онҳо интиқом мегирем."
    },
    {
      "resource_id": 139,
      "text": "      Ё азобе, ки ба онҳо ваъда додем,<sup foot_note=153676>1</sup> ба ту нишон хоҳем дод, зеро, Мо бар онҳо тавоно ҳастем."
    },
    {
      "resource_id": 139,
      "text": "      Пас маҳкам нигаҳ дор эй Паёмбар он чиро, ки Аллоҳ дар ин Қуръон ба ту амр кардааст. Албатта ту бар роҳи рост (дини Ислом) қарор дорӣ.<sup foot_note=153677>1</sup>"
    },
    {
      "resource_id": 139,
      "text": "      Ва албатта, ин Қуръон барои ту ва қавмат панде аст. Зеро, ки ба забони онҳо нозил шудааст ва аз дигарҳо дида\nбояд онро хубтар бифаҳманд ва ба зудӣ пурсида мешавед аз шукргузорӣ ва амал кардан ба Қуръон.<sup foot_note=153678>1</sup>"
    },
    {
      "resource_id": 139,
      "text": "      Ва бипурс эй Паёмбар он паёмбаронеро, ки фиристода будем пеш аз ту: «Оё ҷуз Аллоҳи меҳрубон, дигареро барои парастиши онҳо қарор дода будем?»<sup foot_note=153679>1</sup>"
    },
    {
      "resource_id": 139,
      "text": "      Ва ҳамоно, Мӯсоро ҳамроҳ бо муъҷизаҳои Худ бар Фиръавн ва сардорони қавмаш фиристодаем ва гуфт: «Ҳароина, ман фиристодаи Парвардигори ҷаҳониёнам!»"
    },
    {
      "resource_id": 139,
      "text": "      Чун оёти (муъҷизаҳои) Моро бар онон пешкаш кард, онон аз мушоҳидаи он муъҷизаҳо ба онҳо механдиданд."
    },
    {
      "resource_id": 139,
      "text": "      Ва ҳар мӯъҷизае бар онҳо (Фиръавн ва пайравонаш) нишон додем, аз мӯъҷизаи дигар бузургтар буд. Он гоҳ ҳамаро ба азобҳои гуногун<sup foot_note=153680>1</sup> гирифтор кардем, бошад, ки аз куфрашон бозгарданд."
    },
    {
      "resource_id": 139,
      "text": "      Гуфтанд (фиръавниён): «Эй ҷодугар,<sup foot_note=153681>1</sup> дуъо кун барои мо ба Парвардигорат ба ҳурмати он аҳд ва бузургие, ки ба ту додааст, ин азобро аз мо бардорад, пас агар ин азобро аз мо бардорад, ҳароина ҳидоятёфтагонем». (Яъне имон меорем)."
    },
    {
      "resource_id": 139,
      "text": "      Чун азобро аз онҳо бардоштем, ба шарофати дуъои Мӯсо ин ҳангом онҳо паймони худро шикастанд. (Яъне, имон наоварданд)."
    },
    {
      "resource_id": 139,
      "text": "      Ва Фиръавн дар миёни қавмаш фахркунон нидо кард, ки эй қавми ман, оё подшоҳии Мисру ин ҷӯйборон, ки аз зери пойи ман ва аз зери кохҳо ва қасрҳо ҷорӣ ҳастанд, аз они ман нестанд? Оё қуввату мансаби маро дар баробари нотавонӣ ва камбағалии Мӯсо намебинед?<sup foot_note=153682>1</sup>"
    },
    {
      "resource_id": 139,
      "text": "      Балки ман беҳтарам ё ин шахсе, ки ӯ хору зор аст ва дуруст сухан гуфтан наметавонад?<sup foot_note=153683>1</sup>"
    },
    {
      "resource_id": 139,
      "text": "Пас чаро фуруд оварда нашуд бар ин Мӯсо агар ҳақиқатан фиристодаи Аллоҳ бошад дастпонаҳои тиллоӣ ё чаро гурӯҳе аз фариштагон ҳамроҳаш наёмадаанд, ки бар паёмбариаш гувоҳӣ диҳанд?<sup foot_note=153684>1</sup>"
    },
    {
      "resource_id": 139,
      "text": "Пас, Фиръавн қавми худро гумроҳ сохт, то ӯро итоъат карданд ва Мӯсоро бовар накарданд, ҳароина, мардуми табаҳкор ва хориҷ аз дини ҳақ буданд!"
    },
    {
      "resource_id": 139,
      "text": "Пас чун Моро ба хашм оварданд ба сабаби куфру исёнашон, аз онҳо интиқом гирифтем пас ҳамаашонро ғарқ кардем."
    },
    {
      "resource_id": 139,
      "text": "Сипас ононро,<sup foot_note=153685>1</sup> дар шумори гузаштагон ва ибрате барои ояндагон қарор додем."
    },
    {
      "resource_id": 139,
      "text": "Ва чун фарзанди Марям (яъне парастиши Исо), ба унвони мисол зикр шуд, онгоҳ қавми ту аз он овоз баланд бардошта ришханд мезаданд<sup foot_note=153686>1</sup>."
    },
    {
      "resource_id": 139,
      "text": "   Ва гуфтанд мушрикон эй фиристодашуда: «Оё маъбудони мо беҳтаранд ё ӯ (Исо)?»<sup foot_note=153687>1</sup> Ва ин суханро ҷуз барои ҷидол ва хусумат бо ту нагуфтаанд, ки мардуми хусуматкунандаанд."
    },
    {
      "resource_id": 139,
      "text": "   Ӯ (Исо) танҳо бандаест, ки инъом кардем ба ӯ паёмбариро ва сохтем ӯро ибрату мисол барои бани Исроил.<sup foot_note=153688>1</sup>"
    },
    {
      "resource_id": 139,
      "text": "   Ва агар мехостем, ба ҷои шумо фариштагоне падид меовардем, то дар рӯи замин ҷонишин шаванд."
    },
    {
      "resource_id": 139,
      "text": "   Ва бешубҳа фаромадани Исо алайҳиссаллом пеш аз рӯзи қиёмат нишонаи фаро расидани қиёмат аст. Пас дар воқеъ шудани қиёмат ҳаргиз шак макунед ва пайравии ман кунед! Ин аст роҳи рост ба сӯи ҷаннат.<sup foot_note=153689>1</sup>"
    },
    {
      "resource_id": 139,
      "text": "   Шайтон бо васвасаҳояш шуморо аз роҳи тоъати Ман бознагардонад, албатта ӯ душмани ошкори шумост."
    },
    {
      "resource_id": 139,
      "text": "   Ва чун Исо бо далелҳои равшани худ назди бани Исроил омад, гуфт:\n«Бегумон бароятон ҳикмат нубувватро овардаам ва омадаам, то чизҳоеро аз умури дини, ки дар он ихтилоф мекунед, равшан кунам. Пас, аз Аллоҳ битарсед ва аз ман итоъат кунед."
    },
    {
      "resource_id": 139,
      "text": "   Ҳароина, Аллоҳи якто, Парвардигори ману Парвардигори шумост. Пас Ӯро ягона бипарастед ва ба Ӯ чизеро шарик наоред. Роҳи рост ин аст.<sup foot_note=153690>1</sup>»"
    },
    {
      "resource_id": 139,
      "text": "   Пас гурӯҳҳо байни худ ихтилоф карданд<sup foot_note=153691>1</sup>. Пас, вой бар ҳоли ситамкорон онон, ки Исоро чунин васф карданд аз азоби дардовари қиёмат!"
    },
    {
      "resource_id": 139,
      "text": "   Оё онҳо<sup foot_note=153692>1</sup> мунтазири ин ҳастанд, ки қиёмат ногаҳон дар ҳоле, ки аз он бехабар ҳастанд, барояшон биёяд?"
    },
    {
      "resource_id": 139,
      "text": "Дӯстон<sup foot_note=153693>1</sup> дар он рӯз, душмани якдигар хоҳанд буд, магар парҳезгорон."
    },
    {
      "resource_id": 139,
      "text": "    Эй бандагони парҳезгори Ман, имрӯз ҳеҷ тарсу ҳаросе нест ба шумо, гирифтори азоб намешавед ва на шумо ғамгин мешавед."
    },
    {
      "resource_id": 139,
      "text": "   Он касоне, ки ба оёти Мо имон овардаанд ва ба он чӣ паёмбарон овардаанд, амал намуданд ва бо дилу узвҳои баданашон таслими амри Мо шудаанд,"
    },
    {
      "resource_id": 139,
      "text": "    шумо ва ҳамсаронатон бо шодкомию хурсандӣ ба биҳишт дохил шавед.<sup foot_note=153694>1</sup>"
    },
    {
      "resource_id": 139,
      "text": "   Гардонида мешавад ба биҳиштиҳо дар косаҳои заррин таъомро ва дар қадаҳҳои заррин шаробро. Дар он ҷост ҳар чӣ дил кашад ва дида аз он лаззат бибарад. Ва дар он ҷо ҷовидона хоҳед буд!"
    },
    {
      "resource_id": 139,
      "text": "   Ва ин он биҳиштест, ки Аллоҳ шуморо ба сабаби амалҳои некатон, ки дар дунё мекардед мерос дод.<sup foot_note=153695>1</sup>"
    },
    {
      "resource_id": 139,
      "text": "   Дар он ҷаннат бароятон меваҳои бисёр аст, ки аз он мехӯред."
    },
    {
      "resource_id": 139,
      "text": "   Ҳароина, гунаҳкорон дар азоби ҷаҳаннам ҷовидонанд!"
    },
    {
      "resource_id": 139,
      "text": "   Азобашон кам намешавад ва онҳо аз раҳмати Аллоҳ ноумеданд."
    },
    {
      "resource_id": 139,
      "text": "   Ва Мо ба онҳо ситаме накардаем, то онҳоро ба азоб гирифтор кунем, балки онҳо ба сабаби ширк оварданашон ба Аллоҳи ягона худ ситамгор буданд."
    },
    {
      "resource_id": 139,
      "text": "   Ва дӯзахиҳо фарёд бароварданд, ки эй молики дӯзах, кош Парвардигори ту моро бимиронад, то аз ин азоб халос шавем. Мегӯяд молики дӯзах: «на, ҳароина, шумо дар ин азоб ҳамеша бошед»."
    },
    {
      "resource_id": 139,
      "text": "   Ҳамоно овардем барои шумо сухани ҳақро ва онро барои шумо равшан намудем, лек аксари шумо сухани ҳақро, ки паёмбарон оварданд, намеписандидед."
    },
    {
      "resource_id": 139,
      "text": "   Оё тасмими сахт гирифтанд мушрикон кореро?\nПас албатта Мо низ\nтасмимгирандагонем.<sup foot_note=153696>1</sup> Мо низ иродаи маҳкам ва тағйирнопазир гирифтем."
    },
    {
      "resource_id": 139,
      "text": "   Оё гумон мекунанд ин мушрикон, ки Мо намешунавем сирру розгӯии суханони пинҳонӣ онҳоро? Оре, хуб мешунавем ва ҳароина фариштагони Мо назди онҳо ҳастанд ва менависанд ҳамаи амалҳои онҳоро."
    },
    {
      "resource_id": 139,
      "text": "   Бигӯ эй Паёмбар ба мушриконе, ки мегӯянд фариштагон духтарони Аллоҳ ҳастанд: «Агар Аллоҳи меҳрубонро фарзанде мебуд, чунонки мегӯед, пас ман аввалини ибодаткунандагон мебудам он фарзандро.\nЛек Аллоҳ пок аст аз зану фарзанд доштан».<sup foot_note=153697>1</sup>"
    },
    {
      "resource_id": 139,
      "text": "   Пок ҳаст Парвардигори осмонҳову замин ва Парвардигори Арш аз он нисбатҳо, ки мушрикон ба Ӯ медиҳанд, ба монанди фарзанд ва ғайраҳо."
    },
    {
      "resource_id": 139,
      "text": "   Пас, бигузорашон ба ҳоли худ эй Паёмбар, то дар ботили худ машғул бошанд\nва саргарми бозӣ шаванд ба дунёи худ то даме, ки бирасанд ба он рӯзи азобашон, ки ваъда дода шудаанд: ё дар дунё ё дар охират ё дар ҳар ду. ."
    },
    {
      "resource_id": 139,
      "text": "   Ва Ӯ Аллоҳе аст, ки дар осмон маъбуд аст ва дар замин низ маъбуд мебошад ва Ӯст ҳакиму доно!"
    },
    {
      "resource_id": 139,
      "text": "   Ва бартару бузургвортар аст он Зоте, ки фармонравоии осмонҳову замин ва ҳар чӣ дар миёни онҳост, аз они Ӯст ва илми фаро расидани қиёмат хоси Ӯст ва ба сӯи Ӯ эй мардум баъд аз маргатон бозгардонида мешавед."
    },
    {
      "resource_id": 139,
      "text": "   Ва касонеро, ки ба ҷойи Ӯ ибодат мекардед, қодир ба шафоъати касе нестанд. Магар касоне, ки аз рӯи илм ба ҳақ шаҳодат ва гувоҳӣ дода бошанд ва Аллоҳро\nба ягонагӣ парастида ва паёмбарии Муҳаммад саллаллоҳу алайҳи ва салламро иқрор карда бошанд.<sup foot_note=153698>1</sup>"
    },
    {
      "resource_id": 139,
      "text": "   Ва агар аз онҳо эй Паёмбар бипурсӣ: кӣ онҳоро офаридааст, албатта, мегӯянд: «Аллоҳ». Пас, чаро аз ибодати Аллоҳ рӯй мегардонанд?"
    },
    {
      "resource_id": 139,
      "text": "   Ва Аллоҳ огоҳ аст аз гуфтори Муҳаммад саллалллоҳу алайҳи ва саллам, ки гуфт: «Эй Парвардигори ман, ҳароина, инҳо мардуме ҳастанд, ки имон намеоваранд!"
    },
    {
      "resource_id": 139,
      "text": "   Пас, эй Паёмбар аз онҳо рӯй бигардон аз озорҳояшон ва бигӯ: «Салом!»<sup foot_note=153699>1</sup> Оре, ба зудӣ хоҳанд донист чӣ сарнавиште доранд."
    }
  ],
  "meta": {
    "translation_name": "Khawaja Mirof & Khawaja Mir",
    "author_name": "Khawaja Mirof & Khawaja Mir",
    "filters": { "resource_id": 139, "chapter_number": "43" }
  }
}
