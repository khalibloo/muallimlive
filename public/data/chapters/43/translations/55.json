{
  "translations": [
    { "resource_id": 55, "text": "Haa. Miym." },
    { "resource_id": 55, "text": "Ochiq-oydin kitob ila qasam." },
    {
      "resource_id": 55,
      "text": "Albatta, Biz uni arabcha Qur'on qildik. Shoyadki, aql yuritsangiz."
    },
    {
      "resource_id": 55,
      "text": "Albatta, u huzurimizdagi ona kitobdadir, u oliydir, hikmatlidir.<sup foot_note=\"171080\">1</sup>"
    },
    {
      "resource_id": 55,
      "text": "Nahotki, siz isrofchi qavm bo`lganingiz uchun sizdan yuz o`girib, zikr(eslatma)ni burib yuborsak?!<sup foot_note=\"171081\">1</sup>"
    },
    {
      "resource_id": 55,
      "text": "Avvalgilarga qanchadan-qancha Payg`ambarlar yubordik."
    },
    {
      "resource_id": 55,
      "text": "Ular o`zlariga kelgan har bir Payg`ambarni albatta istehzo qilganlar."
    },
    {
      "resource_id": 55,
      "text": "Bas, Biz ulardan ko`ra kuchliroqlarni halok qilganmiz. Avvalgilarning misoli (zikr bo`lib) o`tdi."
    },
    {
      "resource_id": 55,
      "text": "Ulardan: «Osmonlaru yerni kim yaratgan!» – deb so`rasang, albatta: «Ularni aziyz va o`ta ilmli zot yaratgan», derlar."
    },
    {
      "resource_id": 55,
      "text": "U zot sizga yerni beshik qilib berdi va sizga unda yo`llar qilib qo`ydi. Shoyadki, hidoyat topsangiz.<sup foot_note=\"171082\">1</sup>"
    },
    {
      "resource_id": 55,
      "text": "U zot osmondan o`lchov ila suv tushirdi. Bas, biz u(suv) ila o`lik yurtni tiriltirdik. Siz ham shunga o`xshash chiqarilursiz."
    },
    {
      "resource_id": 55,
      "text": "U zot barcha juftlarni yaratgan va sizga kemalar hamda chorva hayvonlaridan minadigan narsalaringizni qildi."
    },
    {
      "resource_id": 55,
      "text": "Toki, siz ularning ustiga o`rnashgaysizlar, so`ngra, ularning ustiga o`rnashib olgach, Robbingiz ne'matini eslab: «Bizga buni bo`ysundirgan Zot pokdir. Biz bunga qodir emas edik."
    },
    {
      "resource_id": 55,
      "text": "Va, albatta, biz Robbimizga qaytguvchilardirmiz», degaysiz.<sup foot_note=\"171083\">1</sup>"
    },
    {
      "resource_id": 55,
      "text": "Ular bandalaridan Unga bo`lak (hukm) qildilar. Albatta, inson ochiq-oydin noshukrdir.<sup foot_note=\"171084\">1</sup>"
    },
    {
      "resource_id": 55,
      "text": "Yoki U zot O`zi yaratadigan narsadan qizlar tutib, sizlarni o`g`illar ila siyladimi?"
    },
    {
      "resource_id": 55,
      "text": "Qachonki ulardan birortasiga, Rohmanga misol keltirgan narsaning xushxabari berilsa, g`azabga to`lib, yuzi qorayib ketur."
    },
    {
      "resource_id": 55,
      "text": "Zebu ziynat ichida o`stiriladigan va xusumat paytida ochiq-oydin bo`la olmaydigan kimsanimi?!<sup foot_note=\"171004\">1</sup>"
    },
    {
      "resource_id": 55,
      "text": "Ular Rohmanning bandalari bo`lmish farishtalarni ayollar hisobladilar. Yoki ularning yaratilishiga guvoh bo`ldilarmi?! Albatta, bu guvohliklari yozilur va so`roqqa tutilurlar!"
    },
    {
      "resource_id": 55,
      "text": "Ular: «Agar Rohman xohlaganida, biz ularga ibodat qilmas edik», dedilar. Ularda bu haqda hech bir ilm yo`q. Ular faqat aljiramoqdalar, xolos."
    },
    {
      "resource_id": 55,
      "text": "Yoki Biz ularga u(Qur'on)dan oldin bir kitob berganmiz-u, ular uni mahkam tutuvchilarmi?!"
    },
    {
      "resource_id": 55,
      "text": "Yo`q! Ular: «Biz ota-bobolarimizni bir dinda topdikki, albatta, biz ularning izlaridan (ergashib) hidoyat topguvchidirmiz», dedilar."
    },
    {
      "resource_id": 55,
      "text": "Xuddi shuningdek, Biz sendan ilgari ham qaysi bir qishloq-shaharga ogohlantirguvchi yuborsak, albatta, uning zodagonlari: «Ta'kidki, biz ota-bobolarimizni bir dinda topdik va, albatta, biz ularning izlaridan ergashguvchilardirmiz», dedilar."
    },
    {
      "resource_id": 55,
      "text": "U (ogohlantiruvchi): «Agar men sizga siz ota-bobongizni ustida topgan narsangizdan ham hidoyatliroqni keltirgan bo`lsam ham-a?!» – dedi. Ular: «Biz sen ila yuborilgan narsaga kofirdirmiz», dedilar."
    },
    {
      "resource_id": 55,
      "text": "Bas, Biz ulardan intiqom oldik. Endi nazar sol. (Payg`ambarlarni) yolg`onchi qilguvchilarning oqibati qanday bo`ldi?!"
    },
    {
      "resource_id": 55,
      "text": "Esla, Ibrohim otasiga va qavmiga: «Men, albatta, siz ibodat qilayotgan narsadan voz kechguvchiman."
    },
    {
      "resource_id": 55,
      "text": "Magar meni yaratgan Zotdangina (voz kechmasman). Albatta, U zot meni hidoyat qilur», degan edi."
    },
    {
      "resource_id": 55,
      "text": "Va bu (so`z)ni u o`z ortidan zurriyotiga boqiy qolguvchi qildi. Shoyadki (iymonga) qaytsalar.<sup foot_note=\"171005\">1</sup>"
    },
    {
      "resource_id": 55,
      "text": "Men esa, anavilarni va ularning ota-bobolarini, to ularga haq hamda ochiq-oydin Payg`ambar kelguncha foydalantirdim."
    },
    {
      "resource_id": 55,
      "text": "Qachonki ularga haq kelganida, ular: «Bu sehrdir va, albatta, biz bunga kofirdirmiz», dedilar."
    },
    {
      "resource_id": 55,
      "text": "Ular: «Ushbu Qur'on ikki shahardan (birida) bo`lgan ulug` kishiga nozil qilinganida edi», dedilar.<sup foot_note=\"171006\">1</sup>"
    },
    {
      "resource_id": 55,
      "text": "Yoki ular Robbingning rahmatini taqsimlaydilarmi? Biz hayoti dunyoda ularning oralarida maishatlarini taqsimladik va ba'zilari ba'zilarini xizmatkor qilib olishlari uchun ayrimlarining darajalarini ayrimlaridan ustun qilib qo`yganmiz. Robbingning rahmati ular jamlaydigan narsadan yaxshidir."
    },
    {
      "resource_id": 55,
      "text": "Agar odamlar bir millat bo`lib qolishlari (xavfi) bo`lmaganda, albatta, Biz Rohmanga kufr keltiradiganlarning uylari shiftini va unga chiqadigan narvonlarini kumushdan qilib qo`yar edik."
    },
    {
      "resource_id": 55,
      "text": "Va uylarining eshiklarini ham, ustida yonboshlab yotadigan so`rilarini ham."
    },
    {
      "resource_id": 55,
      "text": "Va zebu ziynatu bezaklarni ham. Bularning hammasi hayoti dunyoning matohidan boshqa narsa emas. Oxirat esa, Robbing nazdida taqvodorlar uchundir."
    },
    {
      "resource_id": 55,
      "text": "Kim Rohmanning eslatmasidan shabko`r bo`lib olsa, Biz unga shaytonni yaqin qilib qo`yurmiz, bas, u unga doimiy hamroh bo`lur."
    },
    {
      "resource_id": 55,
      "text": "Albatta, u(shayton)lar yo`ldan to`surlar va ular o`zlarini shak-shubhasiz hidoyat topguvchilardek hisoblaydilar."
    },
    {
      "resource_id": 55,
      "text": "Toki, huzurimizga kelganda: «Qani endi men bilan sening orang mag`rib ila mashriqchalik uzoq bo`lsa edi. Bas, sen naqadar yomon hamrohsan», der.<sup foot_note=\"171198\">1</sup>"
    },
    {
      "resource_id": 55,
      "text": "Zulm qilganingiz uchun bugungi kunda azobga sherik bo`lishingiz ham hech foyda bermas."
    },
    {
      "resource_id": 55,
      "text": "Sen karlarga eshittira olarmiding yoki ko`rlarni va ochiq-oydin zalolatda bo`lgan kimsalarni hidoyatga sola olarmiding?!"
    },
    {
      "resource_id": 55,
      "text": "Agar seni ketkazsak ham, albatta, Biz ulardan intiqom olurmiz."
    },
    {
      "resource_id": 55,
      "text": "Yoki Biz ularga va'da qilingan narsani senga ko`rsaturmiz. Bas, albatta, Biz ularga (azob berishga) qodirmiz."
    },
    {
      "resource_id": 55,
      "text": "Bas, o`zingga vahiy qilingan narsani mahkam tut! Albatta, sen to`g`ri yo`ldasan."
    },
    {
      "resource_id": 55,
      "text": "Albatta, u(Qur'on) senga ham, qavmingga ham sharafdir. Va, albatta, so`ralursizlar."
    },
    {
      "resource_id": 55,
      "text": "Sendan oldin Biz yuborgan Payg`ambarlarimizdan so`ra: Rohmandan boshqa ibodat qilinadigan ilohlar qilgan ekanmizmi?!<sup foot_note=\"171199\">1</sup>"
    },
    {
      "resource_id": 55,
      "text": "Batahqiq, Biz Musoni O`z oyat(mo`'jiza)larimiz ila Fir'avnga va uning a'yonlariga yubordik. Bas, u: «Albatta, men olamlar Robbining Payg`ambaridirman», dedi."
    },
    {
      "resource_id": 55,
      "text": "Bas, qachonki u ularga oyat (mo`'jiza)larimizni keltirganda, ular banogoh u(mo`'jiza)lardan kula boshladilar."
    },
    {
      "resource_id": 55,
      "text": "Biz ularga qaysi bir oyat (mo`'jiza)ni ko`rsatsak ham, albatta, u o`z sherigidan kattaroq bo`lar edi. Shoyad, (xatolaridan) qaytsalar, deb ularni azob-la tutdik."
    },
    {
      "resource_id": 55,
      "text": "Ular: «Ey sehrgar! Senga bergan ahdiga binoan, biz uchun Robbingga duo qil! Albatta, biz hidoyat topguvchilardan bo`lamiz», dedilar."
    },
    {
      "resource_id": 55,
      "text": "Bas, qachonki ulardan azobni aritsang, to`satdan ular (ahdni) buzarlar."
    },
    {
      "resource_id": 55,
      "text": "Fir'avn o`z qavmiga: «Ey qavmim! Misr mulki va mana bu ostimdan oqib turgan anhorlar meniki emasmi?! Ko`rmayapsizlarmi?!"
    },
    {
      "resource_id": 55,
      "text": "Men mana bu xor, gapini ochiq bayon qila olmaydigan kimsadan yaxshi emasmanmi?"
    },
    {
      "resource_id": 55,
      "text": "Unga tillodan bo`lgan bilakuzuklar tashlansa yoki u bilan birga farishtalar hamroh bo`lib kelsa bo`lmas edimi?!» – deb nido qildi."
    },
    {
      "resource_id": 55,
      "text": "Bas, u qavmini laqillatdi va ular unga itoat qildilar. Chunki, ular fosiq qavm edilar."
    },
    {
      "resource_id": 55,
      "text": "Bas, qachonki ular Bizni darg`azab qilishgach, ulardan intiqom oldik — ularning barchalarini jamlab, g`arq qildik."
    },
    {
      "resource_id": 55,
      "text": "Bas, ularni o`tmishga aylantirdik va keyingilarga misol qilib qo`ydik."
    },
    {
      "resource_id": 55,
      "text": "Ibn Maryam misol keltirilgan chog`da sening qavming birdan shodlanib qichqirurlar.<sup foot_note=\"170488\">1</sup>"
    },
    {
      "resource_id": 55,
      "text": "Ular: «Bizning olihalarimiz yaxshimi yoki umi?» – dedilar. Ular uni senga faqat talashib-tortishish uchungina misol keltirdilar. Zero, ular xusumatchi qavmdirlar."
    },
    {
      "resource_id": 55,
      "text": "U faqat bir bandadir. Biz unga ne'mat berdik va uni Bani Isroilga misol qildik."
    },
    {
      "resource_id": 55,
      "text": "Agar xohlasak, o`rningizga yer yuzida xalifa bo`ladigan farishtalar qilib qo`yar edik."
    },
    {
      "resource_id": 55,
      "text": "Albatta, u (Iyso) soat(qiyomat) ilmi(belgisi)dir. Bas, siz u (qiyomat) haqida hech shubha qilmang va menga ergashing. Mana shu to`g`ri yo`ldir.<sup foot_note=\"170489\">1</sup>"
    },
    {
      "resource_id": 55,
      "text": "Shayton sizni hargiz (to`g`ri yo`ldan) to`smasin. Albatta, u sizga ochiq-oydin dushmandir."
    },
    {
      "resource_id": 55,
      "text": "Iyso ochiq-oydin hujjat (mo`'jiza)lar bilan kelgan chog`ida: «Batahqiq, men sizga hikmatni keltirdim va siz ixtilof qilayotgan ba'zi narsalarni bayon qilish uchun keldim. Bas, Allohga taqvo va menga itoat qilinglar."
    },
    {
      "resource_id": 55,
      "text": "Albatta, Alloh mening ham Robbim, sizning ham Robbingizdir. Bas, Unga ibodat qiling. Mana shu to`g`ri yo`ldir», dedi.<sup foot_note=\"170490\">1</sup>"
    },
    {
      "resource_id": 55,
      "text": "Bas, ularning orasidan firqalar ixtilof qildilar. Zulm qilganlar holiga alamli kun azobidan voy bo`lsin!<sup foot_note=\"170491\">1</sup>"
    },
    {
      "resource_id": 55,
      "text": "Ular faqat o`zlari ham sezmay qolgan holda soat(qiyomat) kelib qolishini kutmoqdalar, xolos."
    },
    {
      "resource_id": 55,
      "text": "O`sha kunda taqvodorlardan boshqa do`stlar bir-birlariga dushmandir.<sup foot_note=\"170492\">1</sup>"
    },
    {
      "resource_id": 55,
      "text": "Ey bandalarim! Bugungi kunda sizga xavf yo`q va mahzun ham bo`lmassiz."
    },
    {
      "resource_id": 55,
      "text": "Oyatlarimizga iymon keltirganlar va musulmon bo`lganlar..."
    },
    {
      "resource_id": 55,
      "text": "Jannatga kiringlar, sizlar va juftlaringiz shod bo`lursizlar."
    },
    {
      "resource_id": 55,
      "text": "Ularga tillodan bo`lgan tovoqlar va qadahlar aylantirilur. U yerda ko`ngil ishtaha qiladigan va ko`zlar lazzatlanadigan narsalar bordir. Sizlar u yerda abadiy qolursizlar."
    },
    {
      "resource_id": 55,
      "text": "Mana shu, qilib yurgan amallaringiz sababli sizga meros qilib berilgan jannatdir."
    },
    {
      "resource_id": 55,
      "text": "Sizga u yerda ko`plab mevalar bor, ulardan yersizlar."
    },
    {
      "resource_id": 55,
      "text": "Albatta, jinoyatchilar jahannam azobida abadiy qolurlar."
    },
    {
      "resource_id": 55,
      "text": "U ulardan yengillatilmas va ular u(azob)da noumid holda qolurlar.<sup foot_note=\"171161\">1</sup>"
    },
    {
      "resource_id": 55,
      "text": "Biz ularga zulm qilganimiz yo`q. Lekin ular o`zlari zolim bo`ldilar."
    },
    {
      "resource_id": 55,
      "text": "Ular: «Ey Molik! Robbing bizni bitirsin!» – deb nido qildilar. U: «Albatta, siz turib qolguvchisiz», dedi.<sup foot_note=\"170493\">1</sup>"
    },
    {
      "resource_id": 55,
      "text": "Batahqiq, Biz sizga haqni keltirdik. Lekin ko`plaringiz haqni yomon ko`rguvchisiz.<sup foot_note=\"171200\">1</sup>"
    },
    {
      "resource_id": 55,
      "text": "Yoki ular biron ishga qaror qildilarmi? Bas, Biz, albatta, qaror qilguvchimiz."
    },
    {
      "resource_id": 55,
      "text": "Yoki ular Bizni ularning sirlarini (bilmas) va pichirlashib qilgan maslahatlarini eshitmas, deb hisoblaydilarmi? Yo`q! Holbuki, elchilarimiz ularning oldilarida yozmoqdalar."
    },
    {
      "resource_id": 55,
      "text": "Sen: «Agar Rohmanning bolasi bo`lganida, men unga ibodat qilguvchilarning birinchisi bo`lar edim», deb ayt."
    },
    {
      "resource_id": 55,
      "text": "Osmonlaru yerning Robbi, Arshning Robbi ular qilayotgan vasfdan pokdir."
    },
    {
      "resource_id": 55,
      "text": "Bas, ularni qo`yib ber, o`zlariga va'da qilinayotgan kunga ro`baro` bo`lgunlaricha (yomonlikka) sho`ng`iyversinlar, o`ynayversinlar."
    },
    {
      "resource_id": 55,
      "text": "U zot osmonda ham ilohdir, yerda ham ilohdir. U zot o`ta hikmatli, o`ta ilmlidir."
    },
    {
      "resource_id": 55,
      "text": "Osmonlaru yerning va ularning orasidagi narsalarning mulkiga ega bo`lgan Zot barakotli(buyuk)dir. Soat (qiyomat) ilmi Uning huzuridadir. Ungagina qaytarilursizlar."
    },
    {
      "resource_id": 55,
      "text": "Allohdan o`zga iltijo qilayotgan narsalari shafoatga ega bo`lmaslar. Magar, bilgan hollarida haq shahodat berganlargina (ega bo`lurlar)."
    },
    {
      "resource_id": 55,
      "text": "Agar sen ulardan o`zlarini kim yaratganini so`rasang, albatta, «Alloh», derlar Bas, qayoqqa burilib ketmoqdalar?!"
    },
    {
      "resource_id": 55,
      "text": "U(Muhammad)ning: «Ey Robbim, albatta, anavilar iymon keltirmaydigan qavmlardir», degan gapini ham (bilur)."
    },
    {
      "resource_id": 55,
      "text": "Bas, sen ulardan yuz o`gir va: «Sizlarga salom bo`lsin», degin. Bas, ular tezda bilurlar."
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "43" }
  }
}
