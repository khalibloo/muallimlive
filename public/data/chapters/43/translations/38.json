{
  "translations": [
    {
      "resource_id": 38,
      "text": "Ha, Mim. (So Allah i Matao ko paka-aantapan Iyan on.)"
    },
    { "resource_id": 38, "text": "Ibt ko kitab a miyakapayag," },
    {
      "resource_id": 38,
      "text": "Mataan! a Skami na biyaloy Ami skaniyan a Qor´an a basa Arab, ka an iyo sabota."
    },
    {
      "resource_id": 38,
      "text": "Na mataan! a skaniyan na madadalm ko asal o kitab (a so Lawh Makhpod), sii ko hadapan Ami, a titho a Maporo, a sindadan o ongangn."
    },
    {
      "resource_id": 38,
      "text": "Ba Ami rkano phokasa so pananadm sa kadapay, ka kagiya skano na pagtaw a manga malawani?"
    },
    {
      "resource_id": 38,
      "text": "Na madakl a siyogo Ami a nabi ko miyangaoona!"
    },
    {
      "resource_id": 38,
      "text": "Na da a pphakatalingoma kiran a nabi a ba iran oto di pphamagrgi."
    },
    {
      "resource_id": 38,
      "text": "Na bininasa Mi so lawan kiran sa bagr; - go miyaypos so ibarat o miyangaoona."
    },
    {
      "resource_id": 38,
      "text": "Na ibt o izaan ka kiran, o antawaa i miyadn ko manga langit ago so lopa? Na mataan a ptharoon iran a: Inadn siran o (Allah a) Mabagr, a Matao; -"
    },
    {
      "resource_id": 38,
      "text": "So inisnggay Niyan rkano so lopa a darpa, go singgayan kano Niyan on sa manga lalan, ka ang kano makaontol;"
    },
    {
      "resource_id": 38,
      "text": "Go Skaniyan so piyakatoron Iyan phoon ko kawang so ig sa didiyangkaan; - na inoyag Ami sa sabap rkaniyan so ingd a maatay; na lagid man oto a kaphakagmawa rkano (ko manga kobor);"
    },
    {
      "resource_id": 38,
      "text": "Go Skaniyan so miyadn ko nggaganapa, a kalangolangowan iyan, go sominggay rkano ko manga kapal ago so manga ayam a so kapphagdaan iyo,"
    },
    {
      "resource_id": 38,
      "text": "Ka ang kano gii makathakna ko manga likod iyan, oriyan iyan na an iyo katadmi so limo o Kadnan iyo, igira a miyakathakna kano ron, go an iyo matharo: \"Soti so piyakaphasiyonot Iyan rkami aya, a kna a ba skami i phamakagaga on,"
    },
    {
      "resource_id": 38,
      "text": "\"Go mataan! a skami na sii bo ko Kadnan ami, i titho a khandodan ami!\""
    },
    {
      "resource_id": 38,
      "text": "Na singgayan iran sa bagian Iyan ko manga oripn Iyan sa sabaad. Mataan! a so manosiya na titho a miyongkir, a mapayag!"
    },
    {
      "resource_id": 38,
      "text": "Ati kominowa ko phagadnn Iyan sa manga wata a babay, na piyakibisa Niyan rkano so manga wata a mama?"
    },
    {
      "resource_id": 38,
      "text": "Na igira a miyapanothol ko isa kiran so biyaloy niyan a rk o (Allah a) Masalinggagaw a ibarat, na mabaloy so paras iyan a mangirngkirm, a skaniyan na mappno a rata a ginawa!"
    },
    {
      "resource_id": 38,
      "text": "Ino (iran mbaloya a rk o Allah) so phagoyagn makapantag ko kaphaparahiyasan, a skaniyan makapantag ko kapakiphawala na di phakaosay?"
    },
    {
      "resource_id": 38,
      "text": "Go biyaloy iran so manga malaikat a so siran na manga oripn o (Allah a) Masalinggagaw a manga babay. Ba iran kiyazaksian so kiyaadna kiran? Khisorat dn so kiyazaksi iran (sa kabokhag), go khiiza kiran!"
    },
    {
      "resource_id": 38,
      "text": "Na pitharo iran a: \"O kabaya o Masalinggagaw, na di ami siran masimba\". Da a bagian iran roo a katao! Da ko siran inonta pphangsarn iran!"
    },
    {
      "resource_id": 38,
      "text": "Ba Ami siran bigan sa kitab ko onaan aya, na siran na aya iran oto kkpitan?"
    },
    {
      "resource_id": 38,
      "text": "Kna, ka pitharo iran: \"Mataan! a skami na miyatoon ami so manga loks ami sangkai a okit, na mataan! a skami na so manga rarad iran i pkhdgn ami.\""
    },
    {
      "resource_id": 38,
      "text": "Na lagid man oto a da a siyogo Ami a miyaonaan ka ko ingd a pphamakaiktiyar, a ba da tharoa o manga gayagomaya on a: \"Mataan! a skami na miyatoon ami so manga loks ami sangkai a okit, na mataan! a skami na so manga rarad iran i pkhdgn ami.\""
    },
    {
      "resource_id": 38,
      "text": "Pitharo iyan: \"Ati apiya pn minioma ko rkano so lbi a toroan a di so miyatoon iyo ron so manga loks iyo?\" Pitharo iran a: \"Mataan! a skami na so inisogo rkano to na inongkir ami.\""
    },
    {
      "resource_id": 38,
      "text": "Na siniksa Ami siran: Na pamimikiranang ka o antonaa i miyambtad o kiya akiran ko miyamanaplis!"
    },
    {
      "resource_id": 38,
      "text": "Na gowani na pitharo o Ibrahim ko ama iyan go so pagtaw niyan a: \"Mataan! a sakn na angiyas ako ko pzimbaan iyo:\""
    },
    {
      "resource_id": 38,
      "text": "\"Inonta so (Allah a) miyadn rakn, ka mataan! a Skaniyan na thoroon ako Niyan.\""
    },
    {
      "resource_id": 38,
      "text": "Na biyaloy niyan aya a katharo a posaka ko pkhababadan on, ka an siran makambalingan (ko paratiyaya)."
    },
    {
      "resource_id": 38,
      "text": "Kna, ka piyakaplagod Akn so siran aya, go so manga loks iran, taman sa miyakaoma kiran so bnar, go so sogo a miyakawsay."
    },
    {
      "resource_id": 38,
      "text": "A kagiya a makatalingoma kiran so bnar, na pitharo iran a: \"Giyaya na balik mata, go mataan! a skami na inongkir ami aya.\""
    },
    {
      "resource_id": 38,
      "text": "Go pitharo iran a: \"Ino da toronn angkai a Qor´an ko mama a phoon ko dowa a ingd, a sslaan?\""
    },
    {
      "resource_id": 38,
      "text": "Ba siran i dii mbagibagi ko limo o Kadnan ka? Skami i mimbagibagi kiran ko kawiyagan iran ko kawyagoyag ko doniya: Na iniporo Ami so sabaad kiran ko kaporoan o sabaad sa manga daradat, ka an makowa o sabaad kiran so sabaad a talasogoay. Na so limo o Kadnan ka i tomo a di so pphanimo on iran."
    },
    {
      "resource_id": 38,
      "text": "O di so oba mabaloy so manga manosiya ko okit a isa, na mataan a isnggay Ami a rk o taw a moongkir ko (Allah a) Masalinggagaw, a rk o manga walay ran so manga atp a pirak, go manga towak a pkhipanik iran on,"
    },
    {
      "resource_id": 38,
      "text": "Go rk o manga walay ran so manga pinto, go manga kantir (a pirak) a gii siran on makazandasandang,"
    },
    {
      "resource_id": 38,
      "text": "Go manga kabolawanan. Na da ko kalangolangowan oto inonta na matag sagad a kapipiya ginawa ko kawyagoyag ko doniya: Na so akhirat, sii ko Kadnan ka, i bagian o khipanananggila."
    },
    {
      "resource_id": 38,
      "text": "Na sa taw a tomalikhod ko tadm ko (Allah a) Masalinggagaw, na snggayan Ami skaniyan sa shaytan, na giyoto i sarikita iyan."
    },
    {
      "resource_id": 38,
      "text": "Na mataan! a siran na phagalangan iran siran dn ko lalan (a ontol), go aya tangkap iran on na mataan! a siran na makaoontol siran!"
    },
    {
      "resource_id": 38,
      "text": "Taman sa amay ka makawma Rkami, na tharoon iyan a: \"Hay dinganomambo o milt rakn ago ska so kawatan o dowa masarik!\" Na sayana a miyakaratarata a sarikita!"
    },
    {
      "resource_id": 38,
      "text": "Na di rkano dn makanggay a gona sa alongan nai a masa a (kiyapayag o) kiyandarowaka iyo, mataan! a skano na mrakhrakhs kano ko siksa!"
    },
    {
      "resource_id": 38,
      "text": "Ino ska maphakan´g ka so bngl odi na khatoroo ka so bota, go so taw a aya btad iyan na matatago ko karibat a mapayag?"
    },
    {
      "resource_id": 38,
      "text": "Na apiya tangann Ami ska dn, na mataan! a Skami na ndan´gn Ami siran nganin,"
    },
    {
      "resource_id": 38,
      "text": "Odi na pakimasaan Ami rka so inidiyandi Ami kiran: Na mataan! a Skami na khagaga Mi siran."
    },
    {
      "resource_id": 38,
      "text": "Na kpiting ka so iniilaham rka: Mataan! a ska na zisii ko okit a makaoontol."
    },
    {
      "resource_id": 38,
      "text": "Na mataan! a (giya Qor´an aya na) titho a mnang a rk ka, go rk o pagtawng ka; na ipagiza rkano bo."
    },
    {
      "resource_id": 38,
      "text": "Na izaan ka so siyogo Ami ko miyaonaan ka a manga sogo Ami; oba adn a inisnggay Ami a salakaw ko (Allah a) Masalinggagaw, a manga tohan a pphamanimbaan?"
    },
    {
      "resource_id": 38,
      "text": "Na sabnsabnar a siyogo Ami so Mosa rakhs o manga tanda Ami, sii ko Pir´awn go so pagtaw niyan: Na pitharo iyan a: \"Mataan! a sakn na sogo o Kadnan o manga kaadn.\""
    },
    {
      "resource_id": 38,
      "text": "Na kagiya a mitalingoma niyan kiran so manga tanda Ami, na samawto na siran na ba iran dn oto gii khakalaan."
    },
    {
      "resource_id": 38,
      "text": "Na da a pphakimasaan Ami kiran a tanda a ba di skaniyan i mala a di so pd iyan (a miyaona); na inidan´g Ami kiran so siksa, ka an siran makambalingan (ko ontol)."
    },
    {
      "resource_id": 38,
      "text": "Na pitharo iran: \"Hay mala i katao! Pangning kaming ka ko Kadnan ka sabap ko inidiyandi Iyan rka; mataan! a skami na miyaratiyaya kami dn.\""
    },
    {
      "resource_id": 38,
      "text": "Na kagiya a pokasn Ami kiran so siksa, na samawto na siran na gii siran mbarngkas."
    },
    {
      "resource_id": 38,
      "text": "Na piyakalangkap o Pir´awn ko pagtaw niyan, a pitharo iyan a: \"Hay pagtaw akn, ba akn di rk so kadato sa Misir, go giya ungkai a manga lawasayg a pphamangondas ko kababaang ko? Ba kano di phakaylay?\""
    },
    {
      "resource_id": 38,
      "text": "\"Kna, ka sakn i tomo a di giya ungkai a (mama a) so skaniyan na pkhalaklak, go margn a kapphakaosay niyan!\""
    },
    {
      "resource_id": 38,
      "text": "\"Na ino da alopa skaniyan a manga salnda a bolawan, odi na da a miyakatalingoma a pd iyan a manga malaikat a khigagabay ron?\""
    },
    {
      "resource_id": 38,
      "text": "Na miyalalong iyan so pagtaw niyan, na kiya onotan iran skaniyan: Mataan! a siran na mimbaloy siran a pagtaw a manga songklid."
    },
    {
      "resource_id": 38,
      "text": "Na kagiya a tiyopowan Kami ran, na diyan´g Ami siran na inld Ami siran langon."
    },
    {
      "resource_id": 38,
      "text": "Na biyaloy Ami siran a miyangaoona a poringana, go ibarat ko miyangaoori."
    },
    {
      "resource_id": 38,
      "text": "Na kagiya a balowin so wata o Maryam a ibarat, na samawto na so pagtawng ka na phoon roo na pkhisagorong siran a kakayad!."
    },
    {
      "resource_id": 38,
      "text": "Go pitharo iran: \"Ino so manga katohanan ami aya tomo, antawaa Skaniyan (i tomo)?\" da a kiyapayaga iran rka on, a rowar sa kapamawal: Kna, ka siran na pagtaw a manga pawal."
    },
    {
      "resource_id": 38,
      "text": "Da ko skaniyan (a Eysa) inonta na oripn a inipangalimo Ami skaniyan, go biyaloy Ami, skaniyan a ladiyawan ko manga moriyataw o Israil"
    },
    {
      "resource_id": 38,
      "text": "Na o kabaya Ami, na mataan a phakaadn Kami sa sambi iyo a manga malaikat ko lopa, a mamakasambi siran."
    },
    {
      "resource_id": 38,
      "text": "Na mataan! a so Eysa na titho a nanao ko bangkit: Na di kano ron pkhadowadowai, go onoti Ako niyo: Giyaya i okit a makaoontol."
    },
    {
      "resource_id": 38,
      "text": "Na di kano phakialang ko shaytan: Mataan! a skaniyan na ridoay niyo a mapayag."
    },
    {
      "resource_id": 38,
      "text": "Na kagiya a makatalingoma so Eysa a rakhs o manga rarayag a karina, na pitharo iyan: \"Sabnar a minitalingoma ko rkano so ongangn, go kagiya a pagosayn ko rkano so sabaad ko nganin a di kano ron phagayonayon: Na kalkn iyo so Allah, go onoti ako niyo.\""
    },
    {
      "resource_id": 38,
      "text": "\"Mataan! a so Allah na Skaniyan i Kadnan ko go Kadnan iyo: Na zoasoata niyo Skaniyan: Giyaya i okit a makaoontol.\""
    },
    {
      "resource_id": 38,
      "text": "Na mizoransorang so pizagorompong ko ndolondolonan iran: Na sangat a siksa a bagian o siran a mindadarowaka, a pd ko siksa ko gawii a malipds!"
    },
    {
      "resource_id": 38,
      "text": "Ba adn a pnayawn iran a rowar ko bangkit, sa kapakatalingoma niyan kiran a mitalmba, a siran na di siran makaiin´ngka?"
    },
    {
      "resource_id": 38,
      "text": "So mbobolayoka sa alongan oto na so sabaad kiran na ridoay o sabaad, - inonta so miyamananggila."
    },
    {
      "resource_id": 38,
      "text": "Hay manga oripn Ko, da a pangandam iyo sa alongan nai, go da rkano i ba kano makamboko,"
    },
    {
      "resource_id": 38,
      "text": "So miyamaratiyaya ko manga ayat Ami, go mimbabayorantang,"
    },
    {
      "resource_id": 38,
      "text": "(Na ptharoon kiran:) Sold kano ko sorga, skano ago so manga karoma niyo, a kokormatn kano."
    },
    {
      "resource_id": 38,
      "text": "Ipphagilid kiran so manga talam a bolawan, go manga baso: Go matatago on so pkhababayaan skaniyan o manga ginawa, go ikhasoat o manga mata: Na skano na makakakal kano ron dn."
    },
    {
      "resource_id": 38,
      "text": "Na giyoto man so sorga a so piyakipangowarisan rkano to sabap ko pinggolawla niyo (a mapiya)."
    },
    {
      "resource_id": 38,
      "text": "Adn a rk iyo roo a manga onga a madakl, a so sabaad on na pkhakan iyo."
    },
    {
      "resource_id": 38,
      "text": "Mataan! a so manga baradosa na sii ko siksa ko naraka Jahannam, manga kakal:"
    },
    {
      "resource_id": 38,
      "text": "Di kiran khababasan, go siran na kaadaan siran roo sa panginam."
    },
    {
      "resource_id": 38,
      "text": "Na da Ami siran salimboti: Na ogaid na miyabaloy siran a siran i manga salimbot."
    },
    {
      "resource_id": 38,
      "text": "Na mizadaw iran: \"Hay Malik! tinggasa kami o Kadnan ka\". Tharoon iyan: \"Mataan! a skano na makakakal kano (ron)!\""
    },
    {
      "resource_id": 38,
      "text": "Sabnsabnar a minitalingoma Mi rkano so bnar: Na ogaid na so kadaklan rkano na so bnar na ikagogowad iran."
    },
    {
      "resource_id": 38,
      "text": "Ba adn a kiyambaibaitan iran a zowaan? Na mataan! a Skami i mimbaibait."
    },
    {
      "resource_id": 38,
      "text": "Ba iran tatarimaa sa mataan! a Skami na di ami khan´g so pag-umaan iran go so khokonsikonsi an iran? Oway (pkhan´g Ami), go so manga sogo Ami a (manga malaikat a) makamamasa kiran, na ipphanorat iran."
    },
    {
      "resource_id": 38,
      "text": "Tharoang ka (ya Mohammad) a: \"O adn a wata o (Allah a) Masalinggagaw, na sakn i mawna ko pphanonoatan On.\""
    },
    {
      "resource_id": 38,
      "text": "Soti so Kadnan o manga langit ago so lopa, a Kadnan o aras, a mawatan ko iphropa iran!"
    },
    {
      "resource_id": 38,
      "text": "Na ganating ka siran ko kapphamrak iran, go so kabibimban iran, taman sa mithomlanga iran so alongan iran, a so ididiyandi kiran."
    },
    {
      "resource_id": 38,
      "text": "Na Skaniyan so sii sa langit na Tohan, go sii sa lopa na Tohan; na Skaniyan so Mawngangn, a Matao."
    },
    {
      "resource_id": 38,
      "text": "Na Soti so (Allah a) Khirk ko kapaar ko manga langit ago so lopa, go so nganin a pagltan a dowa nan: Go sii Rkaniyan so katawi ko bangkit: Go Ron kano phakandoda."
    },
    {
      "resource_id": 38,
      "text": "Na da a kapaar o siran a pphanongganowin iran a salakaw Rkaniyan, - ko kapanapaat inonta so mizaksi ko bnar, a siran na katawan iran."
    },
    {
      "resource_id": 38,
      "text": "Na ibt o izaan ka kiran o antawaa i miyadn kiran, na mataan a ptharoon iran dn a: So Allah: Na andamanaya i katatalikhod iran?"
    },
    {
      "resource_id": 38,
      "text": "Na pitharo o Nabi: \"Hay Kadnan ko, mataan! a siran aya na pagtaw a di siran mapaparatiyaya!\""
    },
    {
      "resource_id": 38,
      "text": "(Pitharo o Allah:) \"Na napiing ka siran (ya Mohammad), go tharo ka sa kalilintad! ka katokawan iran bo!\""
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "43" }
  }
}
