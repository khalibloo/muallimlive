{
  "translations": [
    { "resource_id": 785, "text": "حم. (مفهوم این حروف به الله معلوم است)،" },
    {
      "resource_id": 785,
      "text": "قسم به این کتاب واضح (و بیانگر حق و باطل)."
    },
    {
      "resource_id": 785,
      "text": "به یقین ما این (کتاب) را قرآن عربی گردانیدیم تا شما بفهمید."
    },
    {
      "resource_id": 785,
      "text": "و البته این کتاب در لوح محفوظ پیش ما ثبت است که بلند مرتبه و پر از حکمت است."
    },
    {
      "resource_id": 785,
      "text": "آیا این قرآن را از شما باز گردانیم به خاطر آنکه شما گروه اسرافکارید؟"
    },
    {
      "resource_id": 785,
      "text": "و چه بسیار پیغمبران را در میان امت‌های پیشین فرستادیم."
    },
    {
      "resource_id": 785,
      "text": "و هیچ پیغمبری به نزد آنان نمی‌آمد مگر آنکه او را مسخره می‌کردند."
    },
    {
      "resource_id": 785,
      "text": "پس ما کسانی را هلاک کردیم که سخت‌تر از این اسرافکاران بودند. و نمونه‌هایی از عذاب پیشینیان گذشته است."
    },
    {
      "resource_id": 785,
      "text": "و اگر از آنان بپرسی که چه کسی آسمان‌ها و زمین را آفریده است، حتما می‌گویند: آنها را پروردگار غالب دانا آفریده است."
    },
    {
      "resource_id": 785,
      "text": "و آن ذاتی که زمین را برایتان محل آسایش گردانید و در آن برای شما راهها قرار داد تا شاید راه یابید."
    },
    {
      "resource_id": 785,
      "text": "و آن ذاتی که از آسمان به اندازۀ معین آب فرود آورد، پس با آن آب زمین مرده را زنده کردیم. شما نیز این گونه (از قبرها) بیرون آورده می‌شوید."
    },
    {
      "resource_id": 785,
      "text": "و آن ذاتی که همۀ جفت‌ها (نر و ماده) را آفریده است و برای شما از کشتی‌ها و چهارپایان چیزی آفرید که (بر آنها) سوار می‌شوید."
    },
    {
      "resource_id": 785,
      "text": "تا بر پشت آنها قرار گیرید، و چون بر آن استقرار یافتید، نعمت پروردگارتان را یاد کنید، و بگویید: پاک و منزه است آن ذاتی که این را برای ما مسخر کرد و ما بر (رام کردن) آن قادر نبودیم."
    },
    {
      "resource_id": 785,
      "text": "و البته ما به‌سوی پروردگار خود باز می‌گردیم."
    },
    {
      "resource_id": 785,
      "text": "و برای او از بندگانش جزئی (مانند فرزند و شریک) قرار دادند، واقعا انسان ناسپاس آشکار است."
    },
    {
      "resource_id": 785,
      "text": "آیا از آنچه می‌آفریند (برای خود) دختران را انتخاب کرد و برای شما پسران را برگزیده است؟"
    },
    {
      "resource_id": 785,
      "text": "در حالی که چون یکی از آنان را به آن چه برای رحمن مثل زده است، مژده دهند، چهره‌اش سیاه می‌شود و پر از غم می‌گردد."
    },
    {
      "resource_id": 785,
      "text": "آیا کسی را که در زیور پرورش یافته و در وقت خصومت و مجادله نمی‌تواند مقصود خود را آشکار و اثبات کند (به الله نسبت می‌دهند؟)."
    },
    {
      "resource_id": 785,
      "text": "و فرشتگان را که بندگان پروردگار مهربان هستند، مؤنث قرار دادند. آیا در وقت آفریدن آنان حاضر بودند؟ گواهی آنان به زودی نوشته می‌شود و بازخواست خواهند شد."
    },
    {
      "resource_id": 785,
      "text": "و گفتند: اگر پروردگار مهربان می‌خواست ما فرشتگان را عبادت نمی‌کردیم، آنان هیچ اطلاع و دلیلی به این ندارند. و ایشان جز از حدس و تخمین، سخنی نمی‌گویند."
    },
    {
      "resource_id": 785,
      "text": "آیا پیش از این (قرآن) کتابی به آنان داده‌ایم که ایشان به آن چنگ زده‌اند؟"
    },
    {
      "resource_id": 785,
      "text": "بلکه گفتند: يقينا ما پدران خود را بر دینی یافته‌ایم و ما بر نقش قدم آنها روان و راه یافته‌ایم."
    },
    {
      "resource_id": 785,
      "text": "و همین طور در هیچ دیاری پیش از تو بیم دهنده‌ای نفرستاده‌ایم مگر آنکه ثروتمندان متکبر‌شان گفتند: يقينا ما پدران خود را بر دینی یافته‌ایم و ما به راه و روش آنها اقتدا می‌کنیم."
    },
    {
      "resource_id": 785,
      "text": "(پیغمبر‌شان به آنها) گفت: آیا اگر دینی را هم برای شما بیاورم که هدایت بخش‌تر از دینی باشد که پدرانتان را بر آن یافته‌اید (باز هم از آیین میراثی پیروی می‌کنید؟!) گفتند: ما به آنچه که به آن فرستاده شده‌اید کافریم."
    },
    {
      "resource_id": 785,
      "text": "پس ما از آنها انتقام گرفتیم، پس ببین که سرانجام تکذیب کنندگان چگونه بود؟"
    },
    {
      "resource_id": 785,
      "text": "و یادآور شو چون ابراهیم به پدر و قومش گفت: من از آنچه شما می‌پرستید بیزارم."
    },
    {
      "resource_id": 785,
      "text": "به جز آن معبودی که مرا آفریده است و او مرا هدایت خواهد کرد."
    },
    {
      "resource_id": 785,
      "text": "و (الله) آن را در میان فرزندانش کلمۀ ماندنی قرار داد تا آنان (به توحید) باز گردند."
    },
    {
      "resource_id": 785,
      "text": "بلکه من ایشان و پدرانشان را (از نعمت‌هایم) برخوردار ساختم، تا آنکه حق و پیغمبر آشکار به نزدشان آمد."
    },
    {
      "resource_id": 785,
      "text": "و هنگامی که حق به نزد آنان آمد، گفتند: این جادو است و البته ما به آن کفر می‌ورزیم."
    },
    {
      "resource_id": 785,
      "text": "و گفتند: چرا این قرآن بر مردی بزرگ (از نگاه جاه و مال) از دو شهر نازل نشد؟"
    },
    {
      "resource_id": 785,
      "text": "آیا آنها رحمت پروردگار تو را تقسیم می‌کنند؟ در حالی که ما معیشت آنان را در زندگی دنیا بین آنان تقسیم کرده‌ایم و بعضی را بر بعضی دیگر برتری‌هایی داده‌ایم تا بعضی از آنان بعضی دیگر را به خدمت گیرند و رحمت پروردگارت از آنچه جمع آوری می‌کنند بهتر است."
    },
    {
      "resource_id": 785,
      "text": "اگر (این) نبود که مردم (در گمراهی) همه یک امت شوند، ما برای کسانی که به الله مهربان کفر می‌ورزند خانه‌هایی با سقف‌هایی از نقره می‌ساختیم و برای آنان زینه‌های از نقره قرار می‌دادیم که به وسیلۀ آنها بالا بروند."
    },
    {
      "resource_id": 785,
      "text": "و برای خانه‌هایشان درهایی (از نقره قرار می‌دادیم) و تخت‌هایی نقره‌ای که بر آنها تکیه کنند (می‌ساختیم)."
    },
    {
      "resource_id": 785,
      "text": "و هر گونه اسباب زينت (برایشان قرار می‌دادیم)، اما همۀ اینها اسباب برخورداری زندگانی دنیاست و آخرت نزد پروردگارت برای پیرهیزگاران است."
    },
    {
      "resource_id": 785,
      "text": "و هر کس که از یاد پروردگار مهربان غافل و روی گردان شود، برایش شیطانی می‌گماریم و آن (شیطان) همنشین او می‌گردد."
    },
    {
      "resource_id": 785,
      "text": "و البته آنان (شیاطین) ایشان (انسانها) را از راه باز می‌دارند و گمان می‌کنند که ایشان هدایت یافته گان‌اند."
    },
    {
      "resource_id": 785,
      "text": "تا وقتی که (چنین کسی) به پیش ما آید، (و به شیطان همنشین خود) گوید: ای کاش بین من و تو به اندازۀ مشرق و مغرب فاصله بود! چه بد همنشینی بودی."
    },
    {
      "resource_id": 785,
      "text": "و امروز (آرزوی دوری از شیطان) برای شما سودی ندارد، چرا که شما ظلم کرده‌اید."
    },
    {
      "resource_id": 785,
      "text": "آیا تو می‌توانی به کران بشنوانی؟ و یا اینکه کوران و کسانی را که در گمراهی آشکاری هستند، هدایت کنی؟"
    },
    {
      "resource_id": 785,
      "text": "پس وقتی تو را (از میان آنها) ببریم، پس حتمی از آنان انتقام خواهیم گرفت."
    },
    {
      "resource_id": 785,
      "text": "یا آنچه را که به آنان وعده کرده‌ایم به تو نشان دهیم، زیرا ما بر آنان مسلط و مقتدریم."
    },
    {
      "resource_id": 785,
      "text": "پس به آنچه به تو وحی شده است محکم چنگ بزن، چرا که تو به يقين بر راه مستقیم قرار داری."
    },
    {
      "resource_id": 785,
      "text": "و چون قرآن برای تو و قومت پندی است و از شما سوال خواهد شد."
    },
    {
      "resource_id": 785,
      "text": "و از (پیروان) پیغمبران پیشین ما بپرس، آیا به جز پروردگار مهربان معبودهایی قرار داده‌ایم که عبادت شوند؟"
    },
    {
      "resource_id": 785,
      "text": "و البته موسی را با نشانه‌های خود به‌سوی فرعون و سران (قوم) او فرستادیم (و موسی) گفت: یقیناً من فرستادۀ پروردگار عالمیان‌ام."
    },
    {
      "resource_id": 785,
      "text": "وقتی که با نشانه‌های ما (به‌سوی) آنان آمد، پس آنان به آن (نشانه‌ها) می‌خندیدند."
    },
    {
      "resource_id": 785,
      "text": "و ما هیچ معجزه‌ای را به ایشان نشان نمی‌دادیم مگر اینکه یکی از دیگری بزرگتر بود و آنان را به عذاب گرفتیم تا شاید باز گردند."
    },
    {
      "resource_id": 785,
      "text": "و (به موسی) گفتند: ای جادوگر! پروردگارت را با آنچه که به تو عهد کرده است برای ما بخوان، ما حتما هدایت تو را خواهیم پذیرفت."
    },
    {
      "resource_id": 785,
      "text": "پس وقتی عذاب را از ایشان دور کردیم، ناگهان همگی عهدشکنی کردند."
    },
    {
      "resource_id": 785,
      "text": "و فرعون در میان قوم خود اعلان کرد و گفت: ای قوم من! آیا فرمانروایی مصر و این نهرها که از زیر (کاخهای) من روان است، از من نیست؟ آیا (عظمت مرا) نمی‌بینید؟"
    },
    {
      "resource_id": 785,
      "text": "نه، بلکه من بهترم از این شخص که خوار و حقیر است و نمی‌تواند روشن سخن بگوید."
    },
    {
      "resource_id": 785,
      "text": "(اگر موسی راست می‌گوید) پس چرا دستبندهای از طلا بر او آویخته نشده است؟ یا چرا فرشتگان (برای یاری او) یکجا با او نیامده‌اند؟"
    },
    {
      "resource_id": 785,
      "text": "پس (فرعون) قوم خود را سبک و بی‌خرد شمرد، پس آنان از او اطاعت کردند. البته آنان قوم فاسق بودند."
    },
    {
      "resource_id": 785,
      "text": "پس وقتی ما را به خشم آوردند، از آنان انتقام گرفتیم و همۀ آنان را غرق کردیم."
    },
    {
      "resource_id": 785,
      "text": "پس آنان را پیشگامان (بد) و عبرت برای آیندگان قرار دادیم."
    },
    {
      "resource_id": 785,
      "text": "و چون پسر مریم (عیسی) به طور مثال ذکر شد، ناگهان قوم تو از آن با فریاد به )تمسخر و( شور و هلهله پرداختند."
    },
    {
      "resource_id": 785,
      "text": "و گفتند: آیا معبودان ما بهترند یا او؟ (آن مثال را) برای تو جز از روی جدال نیاوردند، بلکه آنان قوم جدل پیشه‌اند."
    },
    {
      "resource_id": 785,
      "text": "در حالیکه عیسی جز بنده‌ای نیست که بر او انعام کردیم و او را نمونۀ هدایت برای بنی اسرائیل گردانیدیم."
    },
    {
      "resource_id": 785,
      "text": "و اگر بخواهیم به جای شما در زمین فرشتگان قرار میدهیم تا جانشین شما شوند."
    },
    {
      "resource_id": 785,
      "text": "و به يقين (عیسی) نشانه‌ای برای قیامت است پس هرگز دربارۀ آن (قیامت) شک نکنید و از من پیروی کنید که همین راه راست است."
    },
    {
      "resource_id": 785,
      "text": "و شیطان هرگز شما را (از راه الله) باز ندارد، يقينا او برای شما دشمن آشکار است."
    },
    {
      "resource_id": 785,
      "text": "و چون عیسی با معجزه‌های آشکار آمد، گفت: بدون شک برای شما حکمت آورده (و آمده‌ام) تا بعضی از امور را برای شما بیان و روشن کنم که در آنها اختلاف می‌ورزید، پس از الله بترسید و مرا اطاعت کنید."
    },
    {
      "resource_id": 785,
      "text": "چون الله پروردگار من و پروردگار شماست پس او را عبادت کنید، این است راه راست."
    },
    {
      "resource_id": 785,
      "text": "پس گروها بین خود اختلاف نمودند، پس وای به حال کسانی که ظلم کردند، از عذاب روز دردناک،"
    },
    {
      "resource_id": 785,
      "text": "آیا منتظر این هستند که قیامت ناگهانی و در حالیکه از آن بی‌خبرند به سراغ‌شان بیاید؟"
    },
    {
      "resource_id": 785,
      "text": "دوستان در آن روز دشمنان یکدیگر می‌شوند، مگر پرهیزگاران (که دوستی‌شان باقی می‌ماند)."
    },
    {
      "resource_id": 785,
      "text": "ای بندگان من! امروز بر شما هیچ ترسی نیست و نه شما غمگین می‌شوید."
    },
    {
      "resource_id": 785,
      "text": "همان کسانی که به آیات ما ایمان آوردند و همیشه تسليم حق بودند."
    },
    {
      "resource_id": 785,
      "text": "شما و همسران تان به بهشت در آئید در حالی که شادمان و مسرورید."
    },
    {
      "resource_id": 785,
      "text": "بر ایشان ظرفها و جام‌های طلایی چرخانده می‌شود و هر چه دل بخواهد و هر چه چشم از آن لذت ببرد در بهشت موجود است و شما در آن جاودانه هستید."
    },
    {
      "resource_id": 785,
      "text": "و این همان جنتی است که به سبب کارهایی که می‌کردید، به میراث برده‌اید."
    },
    {
      "resource_id": 785,
      "text": "در آن برای شما میوۀ بسیار است که از آن می‌خورید."
    },
    { "resource_id": 785, "text": "البته مجرمان در عذاب دوزخ همیشه می‌مانند." },
    {
      "resource_id": 785,
      "text": "عذاب از آنان کاسته نمی‌شود و آنان در آن نا امید شده و خاموش هستند."
    },
    {
      "resource_id": 785,
      "text": "و ما به آنان ظلم نکردیم بلکه آنان خود ظالم بودند."
    },
    {
      "resource_id": 785,
      "text": "و فریاد می‌کشند: ای مالک (نگهبان دوزخ)! پروردگارت باید عليه ما حکم مرگ صادر کند. گویند: شما (در آن) ماندنی هستید."
    },
    {
      "resource_id": 785,
      "text": "البته ما حق را برای شما آوردیم، ولی بیشتر شما با حق کراهت داشتید."
    },
    {
      "resource_id": 785,
      "text": "آیا آنان تصمیم محکم (علیه پیغمبر ما) گرفتند؟ پس ما نیز ارادۀ محکم و تغییر ناپذیر (برای نجات او) گرفتیم."
    },
    {
      "resource_id": 785,
      "text": "آیا گمان می‌کنند که ما اسرار پنهانی و سخنان در گوشی آنان را نمی‌شنویم؟! بلی! (می شنویم) و فرشتگان ما نزد آنها (همه چیز را) می‌نویسند."
    },
    {
      "resource_id": 785,
      "text": "بلکه اگر برای پروردگار بخشنده فرزندی می‌بود، پس من اولین عبادت کنندگانم."
    },
    {
      "resource_id": 785,
      "text": "پاک و منزه است پروردگار آسمان‌ها و زمین و پروردگار عرش، از آنچه او را توصیف می‌کنند."
    },
    {
      "resource_id": 785,
      "text": "پس آنان را به حال خود‌شان واگذار تا در باطل خویش غوطه ور گردند و سرگرم بازی شوند تا روزی را که وعده داده می‌شوند ملاقات کنند."
    },
    {
      "resource_id": 785,
      "text": "و او ذاتی است که در آسمان معبود است و در زمین (نیز) معبود می‌باشد و اوست حکیم دانا۔"
    },
    {
      "resource_id": 785,
      "text": "و خجسته و بابرکت است ذاتی که پادشاهی آسمان‌ها و زمین و هر آنچه میان آن دو است از اوست و علم قیامت مخصوص اوست و به‌سوی او باز گردانیده می‌شوید."
    },
    {
      "resource_id": 785,
      "text": "و کسانی را که به جای او پرستش می‌کنند مالک هیچ شفاعت نیستند مگر کسانی که شهادت به حق داده باشند و آنان می‌دانند."
    },
    {
      "resource_id": 785,
      "text": "و اگر از آنها بپرسی چه کسی آنان را آفریده است؟ حتما می‌گویند: الله! پس چگونه به انحراف کشانیده می‌شوند؟!"
    },
    {
      "resource_id": 785,
      "text": "و (الله فرمود:) سخن پیغمبر ما این است: پروردگارا! بدون شک اینها قومی هستند که ایمان نمی‌آورند."
    },
    {
      "resource_id": 785,
      "text": "پس از آنان روی بگردان و بگو: سلام، (وداع با شما) در آینده خواهند دانست (که چه سرنوشتی دارند!)."
    }
  ],
  "meta": {
    "translation_name": "Mawlawi Muhammad Anwar Badkhashani",
    "author_name": "Mawlawi Muhammad Anwar Badkhashani",
    "filters": { "resource_id": 785, "chapter_number": "43" }
  }
}
