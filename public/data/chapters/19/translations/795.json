{
  "translations": [
    {
      "resource_id": 795,
      "text": "ߞ. ߤ. ߦ. ߊ߳. ߛ߫. ( ߞߊ߯ߝ. ߤߊ߯ߎ. ߦߊ߯ߎ. ߊ߳ߌߣ. ߛ߫ߊ߯ߘ.)"
    },
    {
      "resource_id": 795,
      "text": "ߌ ߡߊ߰ߙߌ ߟߊ߫ ߤߌߣߊ ߞߏߝߐ ߟߋ߫ ߣߌ߲߬ ߸ ߊ߬ ߟߊ߫ ߖߐ߲߬ߞߍ߫ ߖ߭ߊߞߊ߬ߙߌ߬ߦߊ߫ ߦߋ߫."
    },
    {
      "resource_id": 795,
      "text": "ߕߎ߬ߡߊ ߡߍ߲ ߏ ߞߵߊ߬ ߡߊ߰ߙߌ ߞߟߌ߫ ߸ ߞߟߌߟߌ߫ ߘߏ߲߰ߣߍ߲߫ ߠߊ߫."
    },
    {
      "resource_id": 795,
      "text": "ߞߏ߫ ߒ ߡߊ߰ߙߌ ߸ ߒߠߋ ߞߟߏ ߓߘߊ߫ ߞߐ߯ ߸ ߒ ߞߎ߲߭ ߓߘߊ߫ ߞߍ߫ ߛߌ߫ ߜߍ ߟߊ߫ ߓߎߥߊ߲߫ ، ߒ ߘߏ߲߬ ߕߴߌ ߡߊߕߙߊ ߘߐ߫ ߞߎ߲߬ߠߊ߲߬ߜߏ߫ ߘߌ߫ ߘߋ߬ ߸ ߌߟߋ߬ ߒ ߡߊ߰ߙߌ."
    },
    {
      "resource_id": 795,
      "text": "ߒߠߋ ߘߏ߲߬ ߓߘߊ߫ ߛߌߟߊ߲߫ ߓߛߌ߬ߓߊ߮ ߟߎ߬ ߟߊ߫ ߸ ߡߍ߲ ߠߎ߬ ߕߏߕߐ߫ ߒ ߞߐ߫ ߸ ߒ ߡߏ߬ߛߏ ߘߏ߲߬ ߦߋ߫ ߦߟߌߕߍ߯ߕߐ߫ ߘߌ߫ ، ߏ߬ ߘߐ߫ ߸ ߖߊ߰ߣߌ߲߬ ߒ ߛߐ߫ ߘߋ߲߫ ߠߊ߫ ߞߊ߬ ߝߘߊ߫ ߌ ߝߊ߲ߝߊ߲߫ ߠߊ߫."
    },
    {
      "resource_id": 795,
      "text": "ߏ߬ ߦߋ߫ ߒ ߗߍߕߊ߬ ߸ ߊ߬ ߣߴߊ߬ ߦߋ߫ ߘߏ߫ ߕߊ߬ ߦߊ߬ߞߎ߯ߓߊ߫ ߘߏ߲߬ߞߏ ߟߎ߬ ߗߍ ߘߐ߫ ، ߒ ߡߊ߰ߙߌ ߌ ߘߏ߲߬ ߦߴߊ߬ ߞߍ߫ ߘߌ߬ߢߍ߬ߡߊ߬ߕߊ߫ ߘߌ߫."
    },
    {
      "resource_id": 795,
      "text": "( ߊߟߊ߫ ߞߊ߲߫ ߊ߬ ߡߊ߬ ߸ ߞߏ߫ ) ߖ߭ߊߞߊ߬ߙߌ߬ߦߊ߫ ߸ ߊ߲ ߧߋ߫ ߒ߬ ߘߟߊߝߎ߬ ߟߴߌ ߦߋ߫ ߘߋ߲ߞߍ߫ ߟߊ߫ ߸ ߊ߬ ߕߐ߯ ߞߏ߫ ߦߊߤߊ߬ߦߊ߫ ، ߊ߲ ߘߏ߲߬ ߡߊ߫ ߕߐ߯ߡߊ߲߫ ߞߍ߫ ߊ߬ ߟߊ߫ ߞߘߐ߬ߡߊ߲߫."
    },
    {
      "resource_id": 795,
      "text": "ߊ߬ ߞߊ߲߫ ߞߏ߫ ߒ ߡߊ߰ߙߌ ߸ ߘߋ߲ߞߍ߫ ߞߍߕߐ߫ ߒߠߋ ߓߟߏ߫ ߘߌ߬ ߸ ߒ ߡߏ߬ߛߏ ߞߍߣߍ߲ ߞߐ߫ ߦߟߌߕߍ߯ߕߐ ߘߌ߫ ߸ ߞߊ߬ ߒ ߖߍ߬ߘߍ ߛߋ߫ ߡߐ߰ߓߊ߬ߦߊ ߘߐ߫ ߞߐ߮ ߘߊ߲߭ ߠߊ߫؟."
    },
    {
      "resource_id": 795,
      "text": "ߊ߬ ߞߊ߲߫ ߞߏ߫ ߌ ߡߊ߰ߙߌ ߞߊ߲߫ ߕߋ߲߬ ߠߋ߬ ߸ ߞߴߏ ߣߐ߲߰ߡߊ߲߬ߓߊ ߟߋ߬ ߒߠߋ ߡߊ߬ ߸ ߓߊߏ߬ ߒ ߞߵߌ ߖߍ߬ߘߍ ߘߊ߲߫ ߞߘߐ߬ߡߊ߲߫ ߞߵߊ߬ ߕߘߍ߬ ߌ ߕߍ߫ ߝߏߦߌ߬ ߘߌ߫."
    },
    {
      "resource_id": 795,
      "text": "‹ ߖ߭ߞߊ߬ߙߌ߬ߦߊ߫› ߞߊ߲߫ ߞߏ߫ ߒ ߡߊ߰ߙߌ ߸ ߊ߬ ߕߐ߰ߡߊ߬ߛߙߋ ߦߌ߬ߘߊ߬ ߒ ߠߊ߫ ߥߍ߫ ، ‹ ߊߟߊ߫ › ߞߊ߲߫ ߞߏ߫ ߌ ߟߊ߫ ߕߐ߰ߡߊ߬ߛߙߋ ߡߍ߲ ߘߌ߫ ߸ ߌ ߞߊߣߊ߬ ߞߎߡߊ߫ ߡߐ߱ ߟߎ߫ ߝߍ߬ ߛߎ߫ ߛߓߊ߬ ߟߊߞߢߊߣߍ߲߫ ߞߘߐ߫."
    },
    {
      "resource_id": 795,
      "text": "ߏ߬ ߞߍ ߸ ߊ߬ ߓߐ߫ ߘߊ߫ ߞߐߘߐ߲ߞߎ߲ ߘߐ߫ ߞߊ߬ ߥߴߊ߬ ߡߌ߬ߙߌ߲߬ߘߌ ߕߘߍ߬ ، ߊ߬ ߞߊ߬ ߞߐߡߌ߲߫ ߏ߬ ߟߎ߫ ߡߊ߬ ߸ ߞߏ߫ ߊߟߎ߫ ߛߊߣߌ߲ߧߊ ߝߐ߫ ߊߟߊ߫ ߦߋ߫ ߛߐ߰ߡߊ߬ ߣߌ߫ ߥߎ߬ߙߊ ߟߊ߫."
    },
    {
      "resource_id": 795,
      "text": "ߊ߲ ߞߊ߲߫ ߘߋ߲ ߏ ߡߊ߬ ߒ ߞߏ߫ ߦߊߤߊ߬ߦߊ߫ ߸ ߟߍߙߊ ߡߌ߬ߘߊ߬ ߛߍ߲ߓߍ߫ ߟߊ߫ ، ߊ߲ ߘߏ߲߬ ߞߵߊ߬ ߛߐ߫ ߞߕߌߦߊ ߟߊ߫ ߘߋ߲ߣߍ߲ߧߊ ߘߐ߫."
    },
    {
      "resource_id": 795,
      "text": "ߊ߬ ߣߴߊ߲ ߞߵߊ߬ ߛߐ߫ ߒ߬ ߖߍ߬ߘߍ ߟߊ߫ ߤߌߣߊ ߘߏ߫ ߟߊ߫ ߸ ߊ߬ ߣߌ߫ ߟߊ߬ߜߍ ߝߣߊ߫ ߟߊ߫ ، ߊ߬ ߘߏ߲߬ ߞߍ߫ ߘߊ߫ ߝߊ߲ߕߊ߲ߞߟߊ߫ ߘߌ߫."
    },
    {
      "resource_id": 795,
      "text": "ߊ߬ ߣߴߊ߬ ߞߍ߫ ߘߊ߫ ߢߊ߬ߓߊ߯ ߘߴߊ߬ ߡߏߦߌߓߊ߯ ߝߌ߬ߟߊ ߟߊ߫ ، ߝߋߎ߫ ߊ߬ ߡߊ߫ ߞߍ߫ ߖߘߍ߬ߛߊ߰ߣߦߊ߬ߟߊ߫ ߕߟߏߜߍߟߍ߲߫ ߘߌ߫."
    },
    {
      "resource_id": 795,
      "text": "ߖߐ ߦߴߊ߬ ߡߵߊ߬ ߡߏߦߌ߫ ߟߏ߲ ߸ ߊ߬ ߣߴߊ߬ ߛߊ߬ ߟߏ߲ ، ߊ߬ ߣߴߊ߬ ߢߣߊߡߊ ߟߊߥߟߌ߬ ߟߏ߲."
    },
    {
      "resource_id": 795,
      "text": "ߡߊߙߌߦߡߊ߫ ߞߏߝߐ߫ ߟߍߙߊ ߞߣߐ߫ ߸ ߕߎ߬ߡߊ ߡߍ߲ ߊ߬ ߞߵߊ߬ ߡߊߓߐ߫ ߊ߬ ߘߏ߲߬ߞߏ ߟߎ߬ ߟߊ߫ ߸ ߞߊ߬ ߥߴߊ߬ ߡߊߞߍ߫ ߦߙߐ ߘߏ߫ ߘߐ߫ ( ߛߏ ) ߕߟߋ߬ߓߐ ߘߐ߫."
    },
    {
      "resource_id": 795,
      "text": "ߊ߬ ߞߊ߬ ߥߊ߬ߣߊߙߌ ߘߏ߲߬ ߊ߬ ߣߴߏ߬ ߟߎ߬ ߕߍ߫ ، ߏ߬ ߞߍ ߊ߲ ߞߊ߬ ߒ߬ ߠߊ߫ ߛߟߐߡߌ߲ ߗߋ߫ ߊ߬ ߡߊ߬ ، ߏ ߞߵߊ߬ ߖߘߍ߬ ߛߊߥߎߙߴߊ߬ ߢߊߞߘߐ߫ ߡߐ߰ ߟߊߞߢߊߣߍ߲ ߘߌ߫ ߖߐ߯ߟߌ߫."
    },
    {
      "resource_id": 795,
      "text": "ߊ߬ ߞߊ߲߫ ߏ ߡߊ߬ ߞߏ߫ ߒߠߋ ߦߋ߫ ߡߊ߰ߙߌ߬ ߤߌߣߊߒߕߋ ߟߊ߫ ߞߊ߬ߙߌ߬ߝߊ ߟߋ߬ ߘߐ߫ ߌ ߡߊ߬ ߸ ߣߴߌ ߞߍ߫ ߘߊ߫ ߝߊ߲ߕߊ߲ߞߟߊ߫ ߘߌ߫."
    },
    {
      "resource_id": 795,
      "text": "ߏ߬ ߞߊ߲߫ ߞߏ߫ ߒߠߋ ߦߴߌ ߡߊ߰ߙߌ ߟߊ߫ ߗߋߘߋ߲ ߠߋ߬ ߘߌ߫ ߸ ߞߏ߫ ߒ ߧߋ߫ ߣߵߌ ߛߐ߫ ߘߋ߲ߞߍ߫ ߛߊߣߌ߲ߡߊ߲߫ ߠߊ߫."
    },
    {
      "resource_id": 795,
      "text": "ߊ߬ ߞߊ߲߫ ߞߏ߫ ߘߋ߲ߞߍ߫ ߞߍߕߐ߫ ߒߠߋ ߓߟߏ߫ ߘߌ߬ ߗߍ߬ ߡߊ߫ ߡߊ߰ ߒ ߠߊ߫ ߸ ߒ ߘߏ߲߬ ߕߍ߫ ߖߊߕߐ߫ ߘߌ߫؟."
    },
    {
      "resource_id": 795,
      "text": "‹ ߛߟߐߡߌ߲ › ߞߊ߲߫ ߞߏ߫ ߊ߰ ߕߋ߲߬ ߠߋ߬ ߘߋ߬ ، ߌ ߡߊ߰ߙߌ ߞߊ߲߫ ߞߴߏ ߣߐ߰ߡߊ߲߬ߓߊ ߟߋ߬ ߒߠߋ ߡߊ߬ ߸ ߒ߬ ߘߏ߲߬ ߦߴߊ߬ ߞߍ߫ ߟߊ߫ ߡߐ߱ ߟߎ߬ ߦߋ߫ ߘߟߊߖߊ߫ ߞߏ߫ ߣߌ߫ ߤߌߣߊ߫ ߟߋ߬ ߘߌ߫ ߸ ߞߊ߬ ߝߘߊ߫ ߒ߬ ߖߍ߬ߘߍ ߟߊ߫ ، ߊ߬ ߘߏ߲߬ ߓߘߊ߫ ߓߊ߲߫ ߞߍ߫ ߟߊ߫ ߞߏ߫ ߟߊߕߍ߰ߣߍ߲߫ ߘߌ߫."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߊ߬ ߞߊ߬ ߘߋ߲ ߞߣߐߕߊ߬ ، ߊ߬ ߞߵߊ߬ ߡߊߓߐ߫ ( ߞߣߐ ) ߏ߬ ߟߋ ߘߌ߫ ߔߏ߲߫."
    },
    {
      "resource_id": 795,
      "text": "ߕߌ߲߭ ߣߊ߬ ߘߴߊ߬ ߘߌ߫ ߕߡߊߙߏ߫ ߜߎ߲ ߘߏ߫ ߡߊ߬ ، ߊ߬ ߞߊ߲߫ ߞߏ߫ ߊ߯ߟߊ߲߫߹ ߥߟߊߞߏ߫ ߒ ߕߍ߬ߘߍ߫ ߛߊ߬ ߣߌ߲߬ ߢߍ߫ ، ߊ߬ ߣߌ߫ ߒ ߕߘߍ߬ ߞߍ߫ ߢߌ߬ߣߊ߬ߒ߬ߞߐ߬ ߝߋ߲߫ ߞߐߢߌ߬ߣߊ߬ߣߍ߲ ߘߌ߫ ߡߍߣߍ߲ߎ߲߫."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ‹ ߊ߬ › ߞߵߊ߬ ߞߟߌ߫ ߊ߬ ߣߊ߰ߟߊ߫ ߸ ߞߏ߫ ߌ ߞߣߊ߫ ߛߎ߬ߣߎ߲߫ ߠߋ߬ ߞߟߋ߫ ߸ ( ߓߊ ) ߌ ߡߊ߰ߙߌ ߓߘߊ߫ ߞߐ߬ߢߊ ߟߊߓߎ߬ߦߌ߬ ߌ ( ߛߋ߲߬ ) ߞߘߐ߫."
    },
    {
      "resource_id": 795,
      "text": "ߕߡߊߙߏ߫ ߜߎ߲ ߖߌ߯ߖߌ߯ ߌ ߖߍ߬ߘߍ߫ ߞߊ߲߬ ߓߊ߫ ، ߊ߬ ߘߴߊ߬ ߘߏ߲ߓߏ߫ ߞߊߘߌߕߊ ߟߎ߬ ߟߊߓߎ߬ߘߎ߲߬ ߌ ߡߊ߬ ߛߍ߲ ߓߘߍߓߘߍ߫."
    },
    {
      "resource_id": 795,
      "text": "ߌ ߦߋ߫ ߘߊߥߎ߲ߠߌ߲ ߞߍ߫ ߞߵߌ ߡߌ߲߬ ߸ ߊ߬ ߣߴߌ ߦߴߌ ߢߊߛߎߡߊ߫ ، ߞߎߟߊߞߏߕߍ߫ ߣߴߌ ߞߊ߬ ߡߐ߰-ߐ-ߡߐ߰ ߦߋ߫ ( ߦߊ߲߬ ) ߸ ߌ ߦߴߊ߬ ߝߐ߫ ߞߏ߫ ߒߠߋ ߣߊ߬ ߘߊߞߊ߲ ߕߊ߬ ߟߊ߫ ߡߊ߰ߙߌ߬ ߤߌߣߊߒߕߋ ߦߋ߫ ߞߙߊߟߊߕߎ߲߮ ߠߋ߬ ߟߊ߫ ߸ ߏ߬ ߘߐ߫ ߒ ߕߍ߫ ߞߎߡߊ߫ ߟߊ߫ ߡߐ߰ ߛߌ߫ ߝߍ߬ ߏ߬ ߟߋ ߘߐ߫ ߓߌ߬."
    },
    {
      "resource_id": 795,
      "text": "ߏ߬ ߟߋ ߞߐ߫ ߸ ߊ߬ ߞߊ߬ ߘߋ߲ ߕߊ߬ ߞߊ߬ ߥߴߊ߬ ߘߌ߫ ߊ߬ ߡߌ߬ߙߌ߲߬ߘߌ ߡߊ߬ ، ߏ߬ ߟߎ߬ ߞߊ߲߫ ߞߏ߫ ߋ߫ ߡߊߙߌߦߡߊ߫߹ ߸ ߌ ߘߏ߲߬ ߓߘߊ߫ ߣߊ߬ ߞߏ߫ ߡߊߞߓߊߣߍ߲߫ ߘߌ߫ ߣߌ߲߬ ߞߟߋ߫."
    },
    {
      "resource_id": 795,
      "text": "ߌߟߋ߬ ߤߊߙߎߣߊ߫ ߡߊ߬ߡߛߏ ߸ ߌ ߝߊ߬ ߡߊ߫ ߞߍ߫ ߞߏߙߏ߲ߧߊ ߡߐ߰ ߘߌ߫ ߸ ߌ ߣߊ߫ ߡߊ߫ ߞߍ߫ ߖߊߕߐ߫ ߘߌ߫."
    },
    {
      "resource_id": 795,
      "text": "ߊ߬ ߞߵߊ߬ߟߎ߫ ߖߋ߬ߓߌ߬ ߞߐߡߌ߲ ߘߐ߫ ߸ ߞߏ߫ ߊߟߎ߫ ߦߴߊ߬ߟߋ߬ ߘߋ߲ ߖߍ߬ߘߍ ߢߌ߬ߣߌ߲߬ߞߊ߬ ، ߊ߬ߟߎ߬ ߞߊ߲߫ ߞߏ߫ ߒ߬ ߧߋ߫ ߞߎߡߊ߫ ߟߊ߫ ߘߋ߲ ߢߋߙߌ߲ ߝߍ߬ ߖߍ߰ߖߍ߮ ߘߐ߫ ߘߌ߬؟."
    },
    {
      "resource_id": 795,
      "text": "‹ ߘߋ߲ › ߞߊ߲߫ ߞߏ߫ ߒߠߋ ߦߋ߫ ߊߟߊ߫ ߟߊ߫ ߖߐ߲߭ ߠߋ߬ ߘߌ߫ ، ߊ߬ ߘߏ߲߬ ߓߘߊ߫ ߒ ߛߐ߫ ߟߍߙߊ ߟߊ߫ ߸ ߊ߬ ߣߴߊ߬ ߓߘߊ߫ ߒ ߞߍ߫ ߟߊ߬ߝߐ߬ߓߊ߮ ߘߏ߫ ߘߌ߫."
    },
    {
      "resource_id": 795,
      "text": "ߊ߬ ߣߴߊ߬ ߞߊ߬ ߒ ߞߍ߫ ߓߙߊߞߊߕߌ߯ ߘߌ߫ ߒ ߓߊ߯ ߞߍ߫ ߝߊ߲߬-ߊ-ߝߊ߲߬ ، ߊ߬ ߘߏ߲߬ ߞߊ߬ ߒ ߡߊߛߙߊ߬ ߛߊߟߌ ߣߌ߫ ߖߞߊ߫ ߓߐ ߟߊ߫ ߝߊ߬ߣߌ߫ ߒ ߓߊߟߏߣߍ߲߫."
    },
    {
      "resource_id": 795,
      "text": "ߊ߬ ߣߌ߫ ߞߏ߫ ߒ ߧߋ߫ ߢߊ߬ ߒ ߡߏߦߌ߫ ߣߊ ߟߊ߫ ߸ ߊ߬ ߘߏ߲߬ ߡߊ߫ ߒ ߞߍ߫ ߖߘߍ߬ߛߊ߰ߣߦߊ߬ߟߊ߫ ߞߎ߲߬ߠߊ߲߬ߜߏ߫ ߘߌ߫."
    },
    {
      "resource_id": 795,
      "text": "ߖߐ ߦߋ߫ ߒ ߡߊ߬ ߒ ߡߏߦߌ߫ ߟߏ߲ ߣߌ߫ ߒ ߛߊ߬ ߟߏ߲ ߸ ߊ߬ ߣߌ߫ ߒ ߢߣߊߡߊ ߟߊߥߟߌ߬ ߟߏ߲."
    },
    {
      "resource_id": 795,
      "text": "( ߘߋ߲ ) ߏ߬ ߟߋ ߡߊߙߌߦߡߊ߫ ߘߋ߲ߞߍ߫ ߌߛߊ߫ ߘߌ߫ ߕߎ߬ߢߊ߬ ߝߐߟߌ ߘߐ߫ ߸ ߊ߬ߟߎ߬ ߦߋ߫ ߛߌߞߊ ߞߊ߲߬ ߡߍ߲ ߞߏߢߊ ߘߐ߫."
    },
    {
      "resource_id": 795,
      "text": "ߊ߬ ߕߍ߫ ߓߍ߲߬ ߊߟߊ߫ ߡߊ߬ ߸ ߊ߬ ߦߴߊ߬ ߓߟߏߞߍ߫ ߘߋ߲߫ ߠߊ߫ ߸ ߤߋߦߌ߬ ߊ߬ ߛߊߣߌ߲ߡߊ߲߫ ، ߊ߬ ߘߏ߲߬ ߓߊ߯ ߞߏ ߡߍ߲ ߠߊߕߍ߰ ߸ ߊ߬ ߦߴߊ߬ ߝߐ߫ ߟߴߏ߬ ߡߊ߬ ߟߋ߬ ߞߏ߫ ߞߍ߫ ߸ ߏ߬ ߘߏ߲߬ ߘߌ߫ ߞߍ߫."
    },
    {
      "resource_id": 795,
      "text": "ߞߏ߫ ߊߟߊ߫ ߟߋ߬ ߒߠߋ ߡߊ߰ߙߌ ߣߴߊߟߎ߫ ߡߊ߰ߙߌ ߘߌ߫ ، ߊߟߎ߯ ߏ߬ ߟߋ ߓߊ߬ߕߏ߫ ߘߋ߬ ، ߓߊ ߏ߬ ߟߋ ߛߌߟߊ߫ ߕߋߟߋ߲ߣߍ߲ ߘߌ߫."
    },
    {
      "resource_id": 795,
      "text": "ߒ߬ߞߊ߬ ߞߙߎߞߊ ߓߍ߯ ߞߵߊ߬ ߞߍ߫ ߛߐ߬ߛߐ߬ߟߌ ߟߋ߬ ߘߌ߫ ߢߐ߲߮ ߕߍ߫ ، ߒ߬ߓߊ߬ ߜߊ߬ߟߏ߬ ߦߋ߫ ߓߊ߲߬ߓߊ߮ ߟߎ߫ ߟߋ߬ ߢߍ߫ ߟߏ߲ߓߊ ߟߊ߬ߘߍ߬ߘߊ ߘߐ߫."
    },
    {
      "resource_id": 795,
      "text": "ߌ ߦߋ߫ ߡߍ߲ߠߌ߲ ߣߌ߫ ߦߋߟߌ ߞߍ߫ ߊ߬ߟߎ߬ ߟߊ߫ ، ߊ߬ߟߎ߫ ߣߊ߬ ߟߏ߲ ߘߐ߫ ߒ߬ߠߎ߫ ߡߊ߬ ، ߞߏ߬ߣߌ߲߬ ߓߌ߬ ߛߊ߫ ߸ ߕߐ߬ߢߍ߰ߒߕߋ ߟߎ߬ ߦߋ߫ ߝߟߌ߬ ߔߘߋߞߟߋ ߟߋ߬ ߘߐ߫."
    },
    {
      "resource_id": 795,
      "text": "ߌ ߦߋ߫ ߖߊ߬ߛߙߋ߬ߡߊ߬ߟߊ ߞߍ߫ ߊ߬ߟߎ߬ ߦߋ߫ ߕߌ߲߬ߞߊ߬ߟߐ߲ ߟߏ߲ ߠߊ߫ ߸ ߏ ߕߎ߬ߡߊ ߞߏߢߊ ߓߘߊ߫ ߓߊ߲߫ ߟߊߕߍ߰ ߟߊ߫ ، ߊ߬ߟߎ߫ ߘߏ߲߬ ߖߊ߲߬ߓߐ߬ߣߍ߲ ߕߍ߫ ߘߍ߲߬ߞߣߍ߬ߦߊ߬ ߟߊ߫."
    },
    {
      "resource_id": 795,
      "text": "ߒ߬ߠߎ߫ ߟߋ߫ ߘߎ߱ ߗߍߕߊ߬ ߟߊ߫ ߊ߬ ߣߴߊ߬ ߞߊ߲߬ ߡߐ߮ ߓߍ߯ ، ߊ߬ߟߎ߫ ߖߍ߬ߘߍ ߘߏ߲߬ ߠߊߛߊ߬ߦߌ߬ߕߐ߫ ߒ߬ߠߎ߫ ߟߋ߫ ߡߊ߬."
    },
    {
      "resource_id": 795,
      "text": "ߌߓߎ߬ߙߊ߬ߤߌߡߊ߫ ߞߏߝߐ߫ ߟߍߙߊ ߘߐ߫ ߸ ߏ߬ ߞߍ߫ ߘߊ߫ ߕߎ߬ߢߊ߬ߕߌ߯ ߟߊ߬ߝߐ߬ߓߊ߯ ߟߋ߬ ߘߌ߫."
    },
    {
      "resource_id": 795,
      "text": "ߕߎ߬ߡߊ ߡߍ߲ ߊ߬ ߞߵߊ߬ ߝߐ߫ ߊ߬ ߝߊ߬ ߦߋ߫ ߸ ߞߏ߫ ߒ ߝߊ߬ ߸ ߡߎ߲߬ߠߊ߫ ߌ ߦߋ߫ ߝߋ߲߫ ߓߊ߬ߕߏ߬ ߟߊ߫ ߡߍ߲ ߕߍ߫ ߡߍ߲ߠߌ߲߫ ߞߍ߫ ߟߊ߫ ߸ ߊ߬ ߕߍ߫ ߦߋߟߌ߫ ߞߍ߫ ߟߊ߫ ߸ ߊ߬ ߘߏ߲߬ ߕߍ߫ ߝߏߦߌ߫ ߢߊ߬ ߟߴߌ ߡߊ߬؟."
    },
    {
      "resource_id": 795,
      "text": "ߊ߬ ߞߏ߫ ߒ ߝߊ߬ ߸ ߝߋ߲߫ ߠߋ߬ ߣߊ߬ߣߍ߲߬ ߒߠߋ ߡߊ߬ ߟߐ߲ߠߌ߲ ߘߌ߫ ߸ ߡߍ߲ ߡߊ߫ ߣߵߌ ߡߊ߬ ، ߏ߬ ߘߐ߫ ߸ ߒߠߋ ߟߊߓߊ߬ߕߏ߬ ߒ ߧߴߌ ߞߊ߲ߘߊ߫ ߛߌߟߊ߫ ߕߋߟߋ߲ߣߍ߲ ߞߊ߲߬."
    },
    {
      "resource_id": 795,
      "text": "ߊ߬ ߞߏ߫ ߒ ߝߊ߬ ߸ ߌ ߞߊߣߊ߬ ߜߍ߬ߘߍ ߓߊ߬ߕߏ߫ ߘߋ߬ ߸ ߓߊ ߜߍ߬ߘߍ ߞߍߣߍ߲߫ ߡߊ߰ߙߌ߬ ߤߌߣߊߒߕߋ ߛߐ߬ߛߐ߬ߓߊ߮ ߟߋ߬ ߘߌ߫."
    },
    {
      "resource_id": 795,
      "text": "ߊ߬ ߞߏ߫ ߒ ߝߊ߬ ߸ ߒߠߋ ߛߌߟߊ߲ߣߍ߲߫ ߠߋ߬ ߸ ߒ ߞߏ߫ ߖߊ߲߰ߞߕߊ ߞߣߊ߫ ߡߊ߰ ߌ ߟߊ߫ ߞߊ߬ ߝߘߊ߫ ߡߊ߰ߙߌ߬ ߤߌߣߊߒߕߋ ߟߊ߫ ، ߏ߬ ߘߐ߫ ߌ ߘߌ߫ ߞߍ߫ ߜߍ߬ߘߍ ߢߌ߲߭ ߘߌ߫."
    },
    {
      "resource_id": 795,
      "text": "ߊ߬ ( ߝߊ߬ ) ߞߊ߲߫ ߸ ߞߏ߫ ߌ ߦߴߌ ߖߍ߲߬ߞߍ߬ ߞߏ ߟߋ߬ ߘߐ߫ ߒ߬ ߡߊ߰ߙߌ ߟߎ߫ ߡߊ߬ ߓߊ߬ ߌߓߎ߬ߙߊ߬ߤߌߡߊ߫؟ ߒ߬ߓߊ߬ ߣߴߌ ߡߊ߫ ߝߘߊ߫ ߸ ߒ ߘߴߌ ߞߙߎ߬ߟߊ߬ߓߏ߲߫ ߠߋ߬ ߘߍ߯ ، ߏ߬ ߘߐ߫ ߌ ߡߊߓߐ߫ ߒ ߠߊ߫ ߟߋ߬ ߔߏ߲߫."
    },
    {
      "resource_id": 795,
      "text": "ߊ߬ ߞߊ߲߫ ( ߊ߬ ߝߊ߬ ߡߊ߬ ) ߸ ߞߏ߫ ߖߐ ߦߴߌ ߡߊ߬ ߥߍ߫ ، ߒ ߞߏ߬ߣߌ߲߬ ߘߌߣߊ߫ ߦߊ߬ߝߊ ߢߌߣߌ߲߫ ߌ ߦߋ߫ ߒ ߡߊ߰ߙߌ ߟߊ߫ ، ߓߊ ߏ߬ ߢߊ߬ߣߍ߲߬ߓߊ ߟߋ߬ ߒߠߋ ߟߊ߫."
    },
    {
      "resource_id": 795,
      "text": "ߒ ߘߏ߲߬ ߘߌ߫ ߒ ߡߊߓߐ߫ ߊߟߎ߫ ߟߊ߫ ߸ ߊ߬ ߣߴߊߟߎ߫ ߦߋ߫ ߡߍ߲ ( ߓߍ߯ ) ߞߟߌ߫ ߟߊ߫ ߞߵߊߟߊ߫ ߕߏ߫ ߸ ߒ ߘߌ߫ ( ߥߊ߫) ߒ ߡߊ߰ߙߌ ߞߟߌ߫ ، ߊ߬ ߘߏ߲߬ ߢߐ߲߰ߘߐ߫ ߸ ߒ ߕߍ߫ ߞߍ߫ ߒ ߡߊ߰ߙߌ ߞߟߌ ߘߐ߫ ߖߌ߰ߘߐ߬ߞߏߟߏ߲߫ ߘߌ߫."
    },
    {
      "resource_id": 795,
      "text": "ߊ߬ ߣߵߊ߬ ߡߊߓߐ߫ ߟߴߊ߬ߟߎ߬ ߟߊ߫ ߸ ߊ߬ ߣߴߊ߬ߟߎ߬ ߦߋ߫ ߝߋ߲ ߡߍ߲ ߠߎ߫ ߓߊ߬ߕߏ߬ ߟߊ߫ ߞߵߊߟߊ߫ ߕߏ߫ ߸ ߊ߲ ߕߊ߯ ߘߴߊ߬ ߛߐ߫ ߌߛߌ߬ߤߊ߯ߞߊ߫ ߟߊ߫ ߸ ߊ߬ ߣߌ߫ ߦߊ߬ߞߎ߯ߓߊ߫ ߝߣߊ߫ ߟߊ߫ ߸ ߊ߲ ߘߏ߲߬ ߞߵߏ߬ ߓߍ߯ ߞߍ߫ ߟߊ߬ߝߐ߬ߓߊ߯ ߟߋ߬ ߘߌ߫."
    },
    {
      "resource_id": 795,
      "text": "ߊ߬ ߣߴߊ߲ ߞߵߊ߬ߟߎ߬ ߛߐ߫ ߒ߬ ߠߊ߫ ߤߌߣߊ ߘߏ߫ ߟߊ߫ ߸ ߞߊ߬ ߕߎ߬ߢߊ ߛߋߟߎ߫ ߞߘߐߕߊ߬ߣߍ߲߬ ߝߣߊ߫ ߞߍ߫ ߊ߬ߟߎ߬ ߟߊ߫."
    },
    {
      "resource_id": 795,
      "text": "ߡߎߛߊ߫ ߞߏߝߐ߫ ߟߍߙߊ ߘߐ߫ ߸ ߏ߬ ߞߍ߫ ߘߊ߫ ߡߐ߰ ߓߎ߰ߓߎ߰ߣߍ߲߫ ߘߌ߫ ߸ ߊ߬ ߞߍ߫ ߘߊ߫ ߞߋߟߊ߫ ߟߊ߬ߝߐ߬ߓߊ߯ ߘߌ߫."
    },
    {
      "resource_id": 795,
      "text": "ߊ߲ ߘߏ߲߬ ߞߵߊ߬ ߞߟߌ߫ ߞߎ߬ߙߎ ߞߌߣߌ߲ߓߟߏ߫ ߝߘߎ ߝߍ߬ ߸ ߞߵߊ߬ ߡߊߘߏ߲߬ ߒ߬ ߠߊ߫ ߢߐ߲߯ߦߋ߫ ߞߊ߲ߡߊ߬."
    },
    {
      "resource_id": 795,
      "text": "ߊ߲ ߞߵߊ߬ ߞߘߐ߬ߞߍ߬ ߤߊߙߎߣߊ߫ ߘߴߊ߬ ߡߊ߬ ߒ߬ ߠߊ߫ ߤߌߣߊ ߟߊ߫ ߸ ߞߵߏ߬ ߞߍ߫ ߟߊ߬ߝߐ߬ߓߊ߮ ߘߏ߫ ߘߌ߫."
    },
    {
      "resource_id": 795,
      "text": "ߌߛߌ߬ߡߊ߬ߌߟߊ߫ ߞߏߝߐ߫ ߟߍߙߊ ߘߐ߫ ، ߏ߬ ߞߍ߫ ߘߊ߫ ߛߘߊߒߡߊߞߊ߲ߠߊ ߟߊߕߋߟߋ߲ߓߊ߯ ߘߌ߫ ߸ ߊ߬ ߞߍ߫ ߘߊ߫ ߞߋߟߊ߫ ߟߊ߬ߝߐ߬ߓߊ߯ ߘߌ߫."
    },
    {
      "resource_id": 795,
      "text": "ߊ߬ ߕߘߍ߬ ߊ߬ ߞߐߙߍ ߟߐ߬ ߟߊ߫ ߛߊߟߌ ߣߌ߫ ߖߞߊ߫ ߓߐ ߟߊ߫ ߸ ߊ߬ ߘߏ߲߬ ߞߍ߫ ߘߴߊ߬ ߡߊ߰ߙߌ ߕߍ߰ߟߊ ߘߐ߫ ߘߌ߬ߢߍ߬ߡߊ߬ ߡߐ߯ ߘߌ߫."
    },
    {
      "resource_id": 795,
      "text": "ߌߘߙߌ߬ߛߊ߬ ߞߏߝߐ߫ ߟߍߙߊ ߘߐ߫ ، ߏ߬ ߞߍ߫ ߘߊ߫ ߕߎ߬ߢߊ߬ ߕߌ߯ ߘߌ߫ ߸ ߊ߬ ߞߍ߫ ߘߊ߫ ߟߊ߬ߝߐ߬ߓߊ߯ ߘߌ߫."
    },
    {
      "resource_id": 795,
      "text": "ߊ߲ ߘߏ߲߬ ߞߵߊ߬ ߞߘߐߕߊ߬ ߟߐ߬ߦߌ߬ߟߊ߬ ߡߊߦߟߍ߬ߣߍ߲߫ ߘߐ߫."
    },
    {
      "resource_id": 795,
      "text": "( ߡߍ߲ ߠߎ߬ ߡߊߘߊ߲ߣߍ߲߫ ߣߌ߲߬ ) ߸ ߊߟߊ߫ ߣߍߡߊߣߴߏ߬ ߟߎ߫ ߟߋ߫ ߡߵߊߘߡߊ߫ ߓߐ߲ߛߐ߲߫ ߟߊ߬ߝߐ߬ߓߊ߮ ߟߎ߬ ߘߐ߫ ، ߊ߬ ߣߌ߫ ߡߐ߱ ߟߎ߬ ( ߓߐ߲ߛߐ߲ ߠߎ߬ ߘߐ߫) ߸ ߊ߲ ߞߊ߬ ߡߍ߲ ߠߎ߫ ߕߊ߬ ߣߎߤߎ߲߫ ߝߍ߬ ( ߞߎߟߎ߲ ߞߣߐ߫ ). ߊ߬ ߣߌ߫ ߌߓߎ߬ߙߊ߬ߤߌߡߊ߫ ߣߴߌߛߌ߬ߙߊ߬ߌߟߊ߫ ߓߐ߲ߛߐ߲ ߠߎ߬ ߘߐ߫ ، ߊ߬ ߣߌ߫ ߒ߬ ߠߊ߫ ߡߐ߰ ߞߊ߲ߘߊߣߍ߲ ߣߌ߫ ߒ߬ ߠߊ߫ ߡߐ߰ ߛߎߥߊ߲ߘߌߣߍ߲ ߠߎ߬ ߘߐ߫ ، ߡߊ߰ߙߌ߬ ߤߌߣߊߒߕߋ ߟߊ߫ ߟߝߊߙߌ ߟߎ߬ ߓߊ߯ ߞߊ߬ߙߊ߲߫ ߏ߬ ߟߎ߬ ߡߍ߲ ߠߎ߬ ߦߋ߫ ߸ ߊ߬ߟߎ߬ ߘߴߊ߬ߟߎ߫ ߓߋ߬ ߕߌ߲ߓߌߘߌ߲ ߘߌ߫ ߸ ߊ߬ ߣߌ߫ ߞߊ߬ߛߌ ߘߌ߫."
    },
    {
      "resource_id": 795,
      "text": "ߣߘߐ߬ߓߌ߬ߟߊ߬ ߖߎ߮ ߟߎ߫ ߟߋ߫ ߣߊ߬ ߘߊ߫ ߝߐ߫ ߏ߬ ߟߎ߬ ߞߐ߫ ، ߏ߬ ߟߎ߫ ߟߋ߫ ߞߊ߬ ߛߊߟߌ ߡߊߓߌ߬ߟߊ߬ ߸ ߞߊ߬ ߣߌ ߛߊ߬ߥߏ ߟߎ߬ ߟߊߓߊ߬ߕߏ߬ ߸ ߒ߬ߓߊ߬ ߏ߬ ߟߎ߫ ߟߋ߬ ߟߊߝߟߌ߬ߕߐ߫ ߕߏߒߘߐ ߘߌ߲߬ߞߌߙߊ ߘߐ߫."
    },
    {
      "resource_id": 795,
      "text": "ߝߏ߫ ߣߌ߫ ߡߍ߲ ߞߵߊ߬ ߖߘߍ߬ߟߊߛߊ߬ߦߌ߲߬ ߞߊ߬ ߘߍ߲߬ߞߣߍ߬ߦߊ߫ ߞߊ߬ ߓߊ߯ߙߊ߫ ߢߌߡߊ ߞߍ߫ ، ߒ߬ߓߊ߬ ߏ߬ ߟߎ߫ ߟߋ߫ ߘߏ߲߬ߕߐ߫ ( ߡߍ߲ߘߌߦߊ ) ߣߊߞߐ ߘߐ߫ ، ߊ߬ߟߎ߫ ߘߏ߲߬ ߕߍ߫ ߕߐ߬ߢߍ߰ ߟߊ߫ ߝߏߦߌ߬ ߟߊ߫."
    },
    {
      "resource_id": 795,
      "text": "ߝߙߍ ߣߊߞߐ ߟߎ߫ ߟߋ߬ ߞߴߏ߬ ߘߌ߫ ߸ ߡߊ߰ߙߌ߬ ߤߌߣߊߒߕߋ ߣߵߊ߬ ߟߊ߫ ߖߐ߲߭ ߠߎ߬ ߦߟߌߡߊߘߌߦߊ߫ ߟߊ߫ ߡߍ߲ ߠߎ߬ ߟߊ߫ ߘߏ߲߰ ߘߐ߫ ، ߊ߬ ߘߏ߲߬ ߠߊ߫ ߦߟߌߡߊߘߌߦߊ߫ ( ߞߏ ) ߦߋ߫ ߣߊ߬ ߟߊ߫ ߟߋ߫ ߘߋ߬."
    },
    {
      "resource_id": 795,
      "text": "ߊ߬ߟߎ߬ ߕߍ߫ ߞߎ߬ߟߊ߲߬ߞߎ߬ߟߊ߲߬ ߞߊ߲߬ ߛߌ߫ ߡߍ߲߫ ߠߊ߫ ߦߋ߲߬ ߸ ߝߏ߫ ߖߐ ߝߏ߬ߟߌ߬ ߞߊ߲ ߘߊ߬ߡߊ ߸ ߊ߬ߟߎ߬ ߓߊߟߏ ߘߏ߲߬ ߦߴߊ߬ߟߎ߬ ߢߍ߫ ߦߋ߲߬ ߛߐ߰ߡߊ߬ ߣߌ߫ ߥߎ߬ߙߊ ߟߊ߫."
    },
    {
      "resource_id": 795,
      "text": "ߣߊߞߐ ߏ ߘߏ߲߬ ߸ ߊ߲ ߧߴߏ߬ ߞߍ߫ ߟߊ߫ ߗߍ ߘߌ߫ ߡߐ߰ ߟߋ߬ ߦߋ߫ ߒ߬ ߠߊ߫ ߖߐ߲߭ ߠߎ߬ ߘߐ߫ ߸ ߡߍ߲ ߞߍ߫ ߘߊ߫ ߝߊ߲ߕߊ߲ߞߟߊ ߘߌ߫."
    },
    {
      "resource_id": 795,
      "text": "ߒ߬ߠߎ߬ ( ߞߋ߲ߛߐ߲ ߠߎ߬ ) ߕߍ߫ ߖߌ߰ ߟߊ߫ ߸ ߝߏ߫ ߌ ߡߊ߰ߙߌ ߟߊ߫ ߖߊ߬ߡߊߙߌ ، ߏ߬ ߟߋ ߕߊ߫ ߦߋ߫ ߒ߬ߠߎ߬ ߢߍ߫ ߞߏ ߣߌ߫ ߒ߬ ߞߐ߫ ߞߏ ߘߌ߫ ، ߊ߬ ߣߌ߫ ߡߍ߲ ߦߴߏ߬ ߟߎ߬ ߕߍ߫ ، ߌ ߡߊ߰ߙߌ ߘߏ߲߬ ߕߍ߫ ߢߌ߬ߣߊ߬ߓߊ߯ ߘߌ߫."
    },
    {
      "resource_id": 795,
      "text": "ߊ߬ߟߋ ߟߋ߬ ߦߋ߫ ߛߊ߲ ߠߎ߬ ߣߌ߫ ߘߎ߱ ߣߴߏ߬ ߝߌ߬ߟߊ ߕߍߟߊ ߡߊ߰ߙߌ ߘߌ߫ ، ߒ߬ߓߊ߬ ߌ ߦߴߏ߬ ߟߋ ߓߊ߬ߕߏ߬ ߸ ߊ߬ ߣߴߌ ߦߴߌ ߡߎ߬ߢߎ߲߫ ߊ߬ ߓߊ߬ߕߏ ߞߊ߲߬ ، ߦߊ߯ߟߊ߫ ߌ ߞߊ߬ ߕߐ߯ߡߊ߲߫ ߟߐ߲߫ ߊ߬ ߟߊ߫ ߓߊ߬؟."
    },
    {
      "resource_id": 795,
      "text": "ߡߐ߱ ߟߴߊ߬ ߝߐ߫ ߟߊ߫ ߕߋ߲߬ ߞߏ߫ ߦߊ߯ߟߊ߫ ߣߌ߫ ߒ ߛߊ߬ ߘߊ߫ ߸ ߒ ߢߣߊߡߊ ߘߌ߫ ߟߊߓߐ߫ ߕߎ߲߯ߣߌ߲߫ ߓߊ߬؟."
    },
    {
      "resource_id": 795,
      "text": "ߦߊ߯ߟߊ߫ ߡߐ߱ ( ߏ߬ ) ߕߴߊ߬ ߦߟߌߓߌ߬ߟߊ߬ ߟߊ߫ ߓߊ߬ ߞߏ߫ ߒ߬ߠߎ߫ ߞߵߊ߬ ߘߊ߲߫ ߞߘߐ߬ߡߊ߲߫ ߞߵߊ߬ ߛߐ߬ߘߐ߲߬ ߊ߬ ߕߎ߲߬ ߕߍ߫ ߝߏߦߌ߬ ߘߌ߫؟."
    },
    {
      "resource_id": 795,
      "text": "ߊ߰ ߒ ߣߴߌ ߡߊ߰ߙߌ ߕߍ߫ ߸ ߛߋߚߋ߫ ߊ߲ ߘߌߣߵߊ߬ߟߎ߬ ߣߌ߫ ߜߍ߬ߘߍ ߟߎ߬ ߟߊߘߍ߬ ߸ ߊ߲ ߘߌ߫ ߓߊ߲߫ ߞߵߊ߬ߟߎ߬ ߟߊߣߊ߬ ߸ ߞߵߊ߬ߟߎ߬ ߟߊߢߐ߲߬ߞߌ߲߬ ߔߊߦߌߔߊߦߌ ߟߊߡߌߣߌ߲ ߘߐ߫ ߞߎߙߍ߫."
    },
    {
      "resource_id": 795,
      "text": "ߊ߲ ߘߌ߫ ߓߊ߲߫ ߞߊ߬ ߡߐ߰ ߓߏ߬ߛߌ߫ ߡߌ߬ߙߌ߲߬ߘߌ ߞߋ߬ߟߋ߲߬ߞߋ߬ߟߋ߲߬ߣߊ ߘߐ߫ ߸ ߡߍ߲ ߠߊ߫ ߞߊߝߋߜߟߍߦߊ ߓߏ߲߬ߓߊ߬ߓߊ ߦߋ߫ ߡߊ߰ߙߌ߬ ߤߌߣߊߒߕߋ ߡߊ߬."
    },
    {
      "resource_id": 795,
      "text": "ߒ߬ߠߎ߫ ߟߋ߬ ߘߏ߲߬ ߞߵߊ߬ ߟߐ߲߫ ߡߍ߲ ߠߎ߬ ߖߊ߯ߙߋߣߍ߲߫ ߔߊߦߌߔߊߦߌ߫ ߘߐ߫ ߘߏ߲ ߠߊ߫."
    },
    {
      "resource_id": 795,
      "text": "ߡߐ߰ ߛߌ߫ ߞߏ߬ߣߌ߲ ߕߍ߫ ߊߟߎ߫ ߘߐ߫ ߸ ߡߍ߲ ߕߍ߫ ߞߐ߬ ߕߊ߮ ߞߍ߫ ߦߋ߲߬ ، ߏ߬ ߞߍߣߴߌ ߡߊ߰ߙߌ ߡߊ߬ ߛߋ߲ߛߋߘߋ߲߫ ߠߊߕߍ߰ߣߍ߲ ߠߋ߬ ߘߌ߫."
    },
    {
      "resource_id": 795,
      "text": "ߏ߬ ߟߋ ߞߐ߫ ߛߊ߫ ߸ ߊ߲ ߘߌ߫ ߝߊ߲ߕߊ߲ߞߟߊ ߟߎ߬ ߟߊߞߛߌ߫ ߸ ߞߊ߬ ߕߐ߬ߢߍ߰ߒߕߋ ߟߎ߫ ߢߐ߲߬ߞߌ߲߬ߣߍ߲ ߕߏ߫ ߊ߬ ߘߐ߫ ߦߋ߲߬ ߞߎߙߍ߫."
    },
    {
      "resource_id": 795,
      "text": "ߓߊߏ߬ ߊ߲ ߠߊ߫ ߟߝߊߙߌ߫ ߘߐߞߣߍߣߍ߲ ߠߎ߫ ( ߕߎ߲߬ ) ߓߊ߯ ߞߊ߬ߙߊ߲߫ ߏ߬ ߟߎ߬ ߦߋ߫ ߞߏߕߊ߲߫ ߸ ߓߊ߲߬ߓߊ߮ ߟߎ߬ ߘߴߊ߬ ߝߐ߫ ߘߍ߲߬ߞߣߍ߬ߦߊ߬ߓߊ߮ ߟߎ߫ ߡߊ߬ ߸ ߞߏ߫ ( ߊ߲ ) ߖߊ߬ߡߊ߫ ߝߌ߬ߟߊ ߘߐ߫ ߸ ߖߍߣߍ߲ ߟߐ߬ߘߌߦߊ ߞߊ߫ ߝߌ߬ߛߊ߬ ߸ ߊ߬ ߣߌ߫ ߖߐ߲߫ ߠߊ߫ ߞߍߙߍ߲ ߢߌ߬ߡߊ߬ ߦߋ߫؟."
    },
    {
      "resource_id": 795,
      "text": "ߊ߲ ߓߘߊ߫ ߓߐ߲ߛߐ߲ߘߊ߫ ߖߋ߬ߟߌߖߋ߬ߟߌ߫ ߟߋ߬ ߛߌߟߊߛߵߊ߬ߟߎ߬ ߢߍ߫ ߞߘߐ߬ߡߊ߲߫؟ ߏ߬ ߟߎ߯ ߊ߬ߟߎ߬ ߢߍ߫ ߡߎ߬ߙߊ߲߬ ߞߏ ߘߐ߫ ߸ ߊ߬ ߣߌ߫ ߦߋߞߏߢߌߡߊ ߘߐ߫."
    },
    {
      "resource_id": 795,
      "text": "ߊ߬ ߟߊߛߋ߫ ߞߏ߫ ߡߍ߲ ߓߊ߯ ߞߍ߫ ߝߌ߬ߟߌ ߘߐ߫ ߸ ( ߊߟߡߊ߫ ) ߡߊ߰ߙߌ߬ ߤߌߣߊߒߕߋ ߦߋ߫ ߘߐ߬ߝߎ߬ߟߋ߲߬ߠߌ߲߬ ߞߍ߫ ߏ߬ ߦߋ߫ ߝߋ߲ߜߋ߲߫ ( ߛߌ߭ ߣߌ߫ ߤߊ߬ߙߌ߬ߖߍ߮ ߟߊ߫ ) ߸ ߝߏ߫ ߊ߬ߟߎ߬ ߢߊ ߦߋ߫ ߟߊ߫ ߞߏ ߞߊ߲߬ ߸ ߞߐ߲߬ߞߐ߲߬ ߞߍߣߴߊ߬ߟߎ߬ ߞߊ߲ߡߊ߬ ߡߍ߲ ߘߐ߫ ، ߞߋߟߋ߲߫ ߏ߬ ߦߋ߫ ߞߍ߫ ߖߊ߲߰ߞߕߊ ߘߌ߫ ߸ ߥߟߴߊ߬ ߦߋ߫ ߞߍ߫ ߟߐ߬ߓߊ ߘߌ߫ ، ߊ߬ߟߎ߫ ߞߏ߬ߣߌ߲߬ ߘߌߣߵߊ߬ ߟߐ߲߫ ߸ ߡߍ߲ ߟߌ߬ߤߟߊ ߞߊ߫ ߖߎ߯ ߸ ߊ߬ ߣߌ߫ ߡߍ߲ ߠߊ߫ ߞߟߍ߬ ߖߡߊ ߟߊ߲߰ߝߏ߬ߣߍ߲߫."
    },
    {
      "resource_id": 795,
      "text": "ߊߟߊ߫ ߦߋ߫ ߞߊ߲ߘߊߓߊ߮ ߟߎ߫ ߟߋ߬ ߖߘߌ߫ ߟߊ߫ ߞߊ߲ߘߦߊ ߟߊ߫ ، ߕߏߕߊ߫ ߢߌߡߊ ߟߎ߫ ߟߋ߬ ߝߌ߬ߛߊ߬ ߌ ߡߊ߰ߙߌ ߓߘߊ ߓߙߊ߬ߖߌ߬ ߞߏ ߘߐ߫ ߸ ߊ߬ ߣߴߏ߬ ߟߋ ߞߊ߫ ߝߌ߬ߛߊ߫ ߘߐ߬ߛߊ߬ߦߌ߬ߟߌ ߘߐ߫."
    },
    {
      "resource_id": 795,
      "text": "ߌ ߡߴߊ߬ ߦߋ߫ ߓߊ߬ ߡߍ߲ ߣߵߊ߬ ߓߊ߲߬ ߠߊ߫ ߒ߬ ߠߊ߫ ߟߝߊߙߌ ߟߎ߬ ߘߐ߫ ߸ ߊ߬ ߣߴߊ߬ ߞߵߊ߬ ߝߐ߫ ߞߏ߫ ߒ ߓߍߣߊ߬ ߛߐ߫ ߣߊ߲߬ߝߟߏ߫ ߟߊ߫ ߊ߬ ߣߌ߫ ߘߋ߲߫ ߠߊ߫."
    },
    {
      "resource_id": 795,
      "text": "ߦߊ߯ߟߊ߫ ߊ߬ ߓߘߊ߫ ߖߌ߲ߞߌ߲߫ ߞߏ߫ ߘߏ߲߰ߣߍ߲ ߡߊ߬ ߟߋ߬ ߓߊ߬؟ ߥߟߴߊ߬ ߓߘߊ߫ ߟߊ߬ߤߘߌ ߟߋ߫ ߡߌ߬ߘߊ߫ ߡߊ߰ߙߌ߬ ߤߌߣߊߒߕߋ ߕߍ߰ߟߊ ߘߐ߫؟."
    },
    {
      "resource_id": 795,
      "text": "ߞߊ߯ߙߌ߫ ߸ ߊ߲ ߘߏ߲߬ ߘߌߣߵߊ߬ ߞߎߡߊ߫ ߞߊ߲ ߛߓߍ߫ ߸ ߊ߬ ߣߴߊ߲ ߘߌߣߊ߬ ߖߊ߲߰ߞߕߊ ߘߐߝߎߟߋ߲߫ ߊ߬ ߦߋ߫ ߝߋ߲ߜߋ߲߫."
    },
    {
      "resource_id": 795,
      "text": "ߊ߬ ߞߊ߲߫ ( ߊ߬ ߟߊ߫ ߣߊ߲߬ߝߟߏ ) ߡߍ߲ ߡߊ߬ ߸ ߊ߲ ߘߴߏ߬ ߟߎ߫ ߕߵߊ߬ ߗߍ ߘߐ߫ ߸ ߊ߬ ( ߕߍ߯ߜߍ ) ߘߌߣߵߊ߲ ߕߘߍ߬ ߛߏߘߊ߫."
    },
    {
      "resource_id": 795,
      "text": "ߊ߬ߟߎ߫ ߞߵߊߟߊ߫ ߕߏ߫ ߦߋ߲߬ ߞߵߊ߬ߟߎ߬ ߓߟߏߞߍ߫ ߡߊ߰ߙߌ߬ ߜߘߍ ߟߎ߬ ߟߊ߫ ߟߋ߬ ߸ ߛߴߏ߬ ߘߌ߫ ߞߍ߫ ߊ߬ߟߎ߬ ߦߋ߫ ߞߐߡߊߓߌ߲ߓߌ߲ߠߌ߲ ߘߌ߫."
    },
    {
      "resource_id": 795,
      "text": "ߞߏ߬ߣߌ߲߬ ߌ߬ߦߏ߯ ߞߟߋ߫ ߸ ߖߏ߭ ߏ߬ ߟߎ߫ ߣߊ߬ߕߐ߫ ߟߋ߫ ߊ߬ߟߎ߬ ߟߊ߫ ߓߊ߬ߕߏ ߝߌߛߙߌߥߊߟߋߦߊ߫ ߟߊ߫ ߸ ߞߊ߬ ߞߍ߫ ߊ߬ߟߎ߫ ߞߟߍ߬ߢߐ߲߮ ߠߎ߬ ߘߌ߫."
    },
    {
      "resource_id": 795,
      "text": "ߌ ߡߴߊ߬ ߦߋ߫ ߓߊ߬ ( ߞߵߊ߬ ߟߐ߲߫ ) ߞߏ߫ ߒ߬ߠߎ߫ ߟߋ߫ ߜߍ߬ߘߍ ߟߎ߬ ߗߋ߫ ߟߊ߫ ߓߊ߲߬ߓߊ߮ ߟߎ߫ ߡߊ߬ ߸ ߊ߬ߟߎ߬ ߦߴߊ߬ߟߎ߬ ߘߐߖߏ߯ߙߏ߫ ( ߞߎ߬ߕߊ ߟߊ߫ ) ߖߏ߯ߙߏߞߙߏ߫؟."
    },
    {
      "resource_id": 795,
      "text": "ߒ߬ߓߊ߬ ߌߟߋ ߞߊߣߊ߬ ߞߌߢߍ߫ ߊ߬ߟߎ߫ ߡߊ߬ ߟߋ߬ ߞߟߋ߫ ، ߓߊߏ߬ ߒ ߧߴߊ߬ߟߎ߬ ߟߊ߫ ߥߊ߯ߕߌ ߟߎ߫ ߖߊ߬ߕߋ ߟߋ߫ ߞߊ߲߬ ߦߙߌߞߊߟߌ ߟߊ߫ ߖߐ߫."
    },
    {
      "resource_id": 795,
      "text": "ߊ߲ ߞߍߕߐ߫ ߝߊ߲ߕߊ߲ߞߟߊ ߟߎ߬ ߟߊߘߍ߬ ߟߊ߫ ߡߊ߰ߙߌ߬ ߤߌߣߊߒߕߋ ߕߍ߰ߟߊ ߘߐ߫ ߟߏ߲ ߡߍ߲ ߸ ߛߋߒߓߘߊߟߌ ߦߟߍ߬ߒ߬ߞߊ߲߬ߓߊ߰ ߖߡߊ ߘߌ߫."
    },
    {
      "resource_id": 795,
      "text": "ߊ߬ ߣߴߊ߲ ߘߌ߫ ߛߐ߲߬ߡߊ ߟߎ߫ ߞߏ߬ߙߏ߲߬ߞߏߙߏ߲߫ ߞߊ߬ ߕߊ߯ ߔߊߦߌߔߊߦߌ ߡߊ߬ ߓߌߦߊ߲߫ ߠߊߡߌ߲߬ߕߊ ߟߎ߬ ߟߊ߫ ߞߐ߬ߕߊ߰ ߢߊ ߡߊ߬."
    },
    {
      "resource_id": 795,
      "text": "ߞߵߊ߬ ߕߘߍ߬ ߛߟߏ߬ߣߊ߬ߟߌ߫ ߕߍ߫ ߊ߬ ߛߌ߫ ߓߟߏ߫ ߸ ߝߏ߫ ߡߍ߲ ߣߐ߬ ߓߊ߯ ߞߍ߫ ߟߊ߬ߤߘߌ߬ ( ߖߐ߲ߖߐ߲߫ ) ߡߌ߬ߘߊ߬ ߟߊ߫ ߡߊ߰ߙߌ߬ ߤߌߣߊߒߕߋ ߝߍ߬."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߠߋ߬ ߸ ߞߏ߫ ߡߊ߰ߙߌ߬ ߤߌߣߊߒߕߋ ߓߘߴߊ߬ ߓߟߏߞߍ߫ ߘߋ߲߫ ߠߊ߫."
    },
    {
      "resource_id": 795,
      "text": "ߊߟߎ߫ ߘߏ߲߬ ߓߘߊ߫ ߣߊ߬ ߞߏ߫ ߡߊߞߓߊߣߍ߲߫ ߘߌ߫ ߏ߬ ߘߌ߫ ߞߟߋ߫."
    },
    {
      "resource_id": 795,
      "text": "ߛߊ߲ ߠߎ߬ ߓߍߢߌߣߌ߲߫ ߞߊ߬ ߝߙߊ߫ ߏ߬ ߘߐ߫ ߸ ߞߊ߬ ߘߎ߱ ߛߍ߲ߞߍ߫ ߸ ߞߊ߬ ߞߎ߬ߙߎ ߟߎ߫ ߓߋ߬ ߞߊ߬ ߖߍ߲ߛߍ߲߫ ߛߎߋ߫."
    },
    {
      "resource_id": 795,
      "text": "ߞߏ߫ ߊ߬ߟߎ߬ ߓߘߊ߫ ߘߋ߲߫ ߘߍ߬ߡߍ߲߬ߘߌ߫ ߡߊ߰ߙߌ߬ ߤߌߣߊߒߕߋ ߟߊ߫."
    },
    {
      "resource_id": 795,
      "text": "ߊ߬ ߘߏ߲߬ ߕߍ߫ ߓߍ߲߬ ߡߊ߰ߙߌ߬ ߤߌߣߊߒߕߋ ߡߊ߬ ߸ ߊ߬ ߦߴߊ߬ ߓߟߏߞߍ߫ ߘߋ߲߫ ߠߊ߫."
    },
    {
      "resource_id": 795,
      "text": "ߣߌߡߊ߫ ߛߌ߫ ߕߍ߫ ߛߊ߲ ߠߎ߬ ߣߌ߫ ߘߎ߱ ߞߊ߲߬ ߣߌ߫ ߡߍ߲ ߖߐ߲߬ߠߊ߬ߡߊ ߕߍ߫ ߣߊ߬ ߟߊ߫ ߡߊ߰ߙߌ߬ ߤߌߣߊߒߕߋ ߡߊ߬."
    },
    {
      "resource_id": 795,
      "text": "ߊ߬ ߞߵߊ߬ߟߎ߫ ߖߊ߬ߕߋ߫ ߟߋ߬ ߸ ߞߵߊ߬ߟߎ߬ ߦߙߌߞߊ߫ ߦߙߌߞߊߟߌ ߟߊ߫ ߖߐ߫."
    },
    {
      "resource_id": 795,
      "text": "ߊ߬ߟߎ߫ ߞߋ߬ߟߋ߲߬ߞߋ߬ߟߋ߲߬ߣߊ ߘߏ߲߬ ߘߌ߫ ߣߊ߬ ( ߊߟߊ߫ ) ߡߊ߬ ߟߐ߬ߓߊ ߟߏ߲ ߠߋ߬ ߛߏߘߊ߫."
    },
    {
      "resource_id": 795,
      "text": "ߡߍ߲ ߠߎ߫ ߞߏ߬ߣߌ߲ ߘߍ߲߬ߞߣߍ߬ߦߊ߬ߣߍ߲߫ ߞߊ߬ ߢߌ߬ߡߊ ߟߎ߬ ߞߍ߫ ߸ ߡߊ߰ߙߌ߬ ߤߌߣߊߒߕߋ ߘߌߣߊ߬ ߞߊ߬ߣߌ߲߬ߢߐ߲߰ߦߊ ߞߍ߫ ߏ߬ ߟߎ߬ ߕߍ߫."
    },
    {
      "resource_id": 795,
      "text": "ߊ߲ ߣߊ߬ ‹ ߞߎ߬ߙߊ߬ߣߊ › ߣߐ߰ߦߊ߬ ߟߴߌ ߣߍ߲߭ ߞߊ߲߬ ߠߋ߬ ߸ ߛߴߌ ߘߌ߫ ߘߟߊߝߎߟߌ ߞߍ߫ ߊ߬ ߟߊ߫ ߝߊ߲ߕߊ߲ߞߟߊ ߟߎ߬ ߦߋ߫ ، ߊ߬ ߣߴߌ ߦߋ߫ ߖߊ߬ߛߙߋ߬ߡߊ߬ߟߊ ߞߍ߫ ߊ߬ ߟߊ߫ ߡߌ߬ߙߌ߲߬ߘߌ߫ ߣߌߘߐߜߍߟߍ߲ ߦߋ߫."
    },
    {
      "resource_id": 795,
      "text": "ߊ߲ ߓߘߊ߫ ߓߐ߲ߛߐ߲ߘߊ߫ ߖߋ߬ߟߌߖߋ߬ߟߌ߫ ߟߋ߬ ߛߌߟߊߛߊ߬ ߢߌ߲߬ ߠߎ߬ ߢߍ߫ ߞߘߐ߬ߡߊ߲߫؟ ߦߊ߯ߟߊ߫ ߌ ߦߴߏ߬ ߟߎ߬ ߘߏ߫ ߞߋߟߋ߲߫ ߟߊߞߏߟߐ߲߫ ߠߊ߫ ߓߊ߬؟ ߥߟߊ߫ ߌ ߦߋ߫ ߡߊ߲߬ߞߊ߲߬ ߡߍ߲߫ ߠߴߊ߬ߟߎ߬ ߟߊ߫؟."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "19" }
  }
}
