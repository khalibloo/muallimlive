{
  "translations": [
    { "resource_id": 75, "text": " Kəf. Hə. Yə. Ayn. Sad." },
    {
      "resource_id": 75,
      "text": " Bu sənin Rəbbinin Öz qu­lu Zəkə­riy­yaya göstərdiyi mər­hə­mə­ti­nin yada sa­lınma­sıdır."
    },
    {
      "resource_id": 75,
      "text": " Bir zaman Zəkəriyya Rəb­­binə giz­li­cə dua edib"
    },
    {
      "resource_id": 75,
      "text": " demişdi: “Ey Rəbbim! Ar­tıq sü­mük­lərim zəifləmiş, ba­şım da ağappaq ağar­mışdır. Ey Rəb­bim! Sənə etdiyim dua sa­yə­sin­də heç vaxt bəd­bəxt ol­mamı­şam."
    },
    {
      "resource_id": 75,
      "text": " Mən özümdən sonra gə­lən qo­hum­larımdan bəzisinin dinə etina­sız ya­na­­şa­caqlarından qorxu­ram. Zöv­cəm də sonsuzdur. Mə­nə Öz tə­rə­fin­dən elə bir övlad bəxş et ki,"
    },
    {
      "resource_id": 75,
      "text": " o həm mənə, həm də Ya­qub nəs­linə varis olsun. Ey Rəbbim! Elə et ki, o Sənin ra­zı­lığını qazan­mış olsun!”"
    },
    {
      "resource_id": 75,
      "text": " Ona belə vəhy olundu: “Ey Zə­kəriy­ya! Səni Yəhya adlı bir oğul­la müjdə­lə­yirik. Biz bu adı on­dan öncə kimsəyə qoy­ma­mı­şıq!”"
    },
    {
      "resource_id": 75,
      "text": " O dedi: “Ey Rəbbim! Zöv­cəm son­suz bir qadın ikən, özüm də qocalığın son həd­din­də ol­du­ğum halda necə mə­nim övla­dım ola bilər?”"
    },
    {
      "resource_id": 75,
      "text": " Mələk dedi: «Bu, belədir, la­kin Rəbbin buyurdu: “Bu Mə­nim üçün asandır. Axı əvvəlcə sənin özünü də sən heç bir şey deyilkən xəlq etmiş­dim!”»"
    },
    {
      "resource_id": 75,
      "text": " O dedi: “Ey Rəbbim! Mə­nim üçün bir əlamət müəy­yən et”. Allah bu­yur­du: “Əla­mətin budur ki, sən sağlam ikən üç gecə adam­­lar­la danış­maya­caq­san!”"
    },
    {
      "resource_id": 75,
      "text": " O, mehrabdan öz qöv­münün qar­şısına çıxıb onlara işarə ilə ba­şa saldı ki: “Səhər-axşam Allaha təriflər deyin!”"
    },
    {
      "resource_id": 75,
      "text": " Yəhyaya da: “Ey Yəhya! Kitabdan möhkəm yapış!”– de­yə vəhy etdik. Biz ona uşaq ikən hik­mət bəxş etdik."
    },
    {
      "resource_id": 75,
      "text": " Üstəlik Öz tərəfimizdən bir şəf­qət və paklıq da bəxş et­dik. O, müttəqi idi."
    },
    {
      "resource_id": 75,
      "text": " Həm də ata-anasına qar­şı qayğı­keş idi; lovğa və asi de­yildi."
    },
    {
      "resource_id": 75,
      "text": " Doğulduğu gün də, ölə­cəyi gün də, yenidən dirildilə­cəyi gün də ona sa­lam olsun!"
    },
    {
      "resource_id": 75,
      "text": " Kitabda Məryəmi də ya­da sal. O zaman o, ailəsindən ayrılıb şərq tərəfdə olan bir ye­rə çəkilmiş"
    },
    {
      "resource_id": 75,
      "text": " və ibadət vaxtı onlardan gizlənmək üçün pərdə tutmuş­du. Biz Öz Ruhu­muz Cəb­raili onun yanına göndərdik. O, Mər­yəmin qar­şı­sın­da kamil bir in­san su­rətində peyda oldu."
    },
    {
      "resource_id": 75,
      "text": " Məryəm dedi: “Mən sən­dən Mər­həmətli Allaha sığını­ram! Əgər müttə­qisən­sə, mənə to­xunma”."
    },
    {
      "resource_id": 75,
      "text": " Mələk dedi: “Mən sənə ancaq pak bir oğlan bəxş et­mək üçün Rəbbinin el­çi­siyəm”."
    },
    {
      "resource_id": 75,
      "text": " Məryəm dedi: “Mənə bir insan to­xunmadığı və özüm də zi­na­kar olma­dı­ğım halda, necə mənim övladım ola bi­lər?”"
    },
    {
      "resource_id": 75,
      "text": " Mələk dedi: «Bu belədir, la­kin Rəbbin buyurdu: “Bu, Mə­nim üçün asandır. Biz onu in­sanlar üçün bir mö­cüzə və Öz tə­rə­fi­miz­dən bir mərhəmət edə­cəyik. Bu, hökmü verilmiş bir iş­dir”»."
    },
    {
      "resource_id": 75,
      "text": " Məryəm uşağa qaldı və bət­nin­də­ki ilə birlikdə gedib uzaq bir yerə çə­kil­di."
    },
    {
      "resource_id": 75,
      "text": " Doğuş sancıları onu bir xurma ağacının gövdəsinə söy­kən­mə­yə vadar etdi. O dedi: “Kaş bundan əvvəl öləy­dim və birdə­fə­lik unudul­aydım!”"
    },
    {
      "resource_id": 75,
      "text": " Məryəmin aşağı tərəfin­dən (İsa və ya Cəbrail) onu səs­ləyib de­di: “Qəm ye­mə, Rəb­bin sənin ayağının altından bir bu­laq axıtdı."
    },
    {
      "resource_id": 75,
      "text": " Xurma ağacının gövdə­sini özünə tərəf silkələ ki, üs­tü­nə ye­tiş­miş, təzə xurma tökül­sün."
    },
    {
      "resource_id": 75,
      "text": " Ye, iç, gözün aydın ol­sun! Əgər insanlardan kimisə gör­sən, de: “Mən Mərhəmətli Alla­ha oruc tut­mağı nəzir etmi­şəm. Odur ki, bu gün heç kimlə da­nış­maya­cağam”»."
    },
    {
      "resource_id": 75,
      "text": " Məryəm körpəni quca­ğı­na alıb öz tayfasının yanına gə­tirdi. On­lar dedi­lər: “Ey Mər­yəm! Sən yaramaz (və ya gö­rünməmiş) bir iş tutdun."
    },
    {
      "resource_id": 75,
      "text": " Ey Harunun bacısı! Atan pis kişi, anan da pozğun de­yil­di”."
    },
    {
      "resource_id": 75,
      "text": " Məryəm uşağı göstərdi. On­lar de­dilər: “Beşikdə olan körpə ilə necə da­nışaq?”"
    },
    {
      "resource_id": 75,
      "text": " Körpə dil açıb dedi: “Hə­qi­qətən də, mən Allahın qulu­yam! O mə­nə Kitab verdi və məni pey­ğəmbər etdi."
    },
    {
      "resource_id": 75,
      "text": " Harada oluramsa olum, məni mü­barək etdi və nə qə­dər ki sa­ğam, mə­nə namaz qılıb zəkat verməyi əmr etdi."
    },
    {
      "resource_id": 75,
      "text": " Həm də məni anama qar­şı qay­ğı­keş etdi; məni lovğa və bəd­bəxt etmədi."
    },
    {
      "resource_id": 75,
      "text": " Doğulduğum gün də, ölə­cəyim gün də, yenidən diril­di­lə­cə­yim gün də mənə salam ol­sun!”"
    },
    {
      "resource_id": 75,
      "text": " Barəsində şübhəyə düş­dük­ləri haqq söz olan Məryəm oğlu İsa budur!"
    },
    {
      "resource_id": 75,
      "text": " Allaha övlad götürmək ya­raş­maz. O, pak və müqəd­dəsdir! O, bir işin olmasını is­tə­dikdə ona ancaq “Ol!”– de­yər, o da dərhal olar."
    },
    {
      "resource_id": 75,
      "text": " İsa dedi: “Həqiqətən, Allah həm mənim Rəbbim, həm də si­zin Rəb­bi­niz­dir. Elə isə yal­nız Ona ibadət edin! Düz yol da bu­dur”."
    },
    {
      "resource_id": 75,
      "text": " Sonra firqələrin ara­sın­da ziddiy­yət düşdü. Böyük gü­nü gö­rə­cək kafir­lərin vay ha­lı­na!"
    },
    {
      "resource_id": 75,
      "text": " Onlar Bizim hüzuru­mu­za gələ­cəkləri gün necə yaxşı eşidə­cək, necə də yaxşı görə­cək­lər! Lakin zalımlar bu gün açıq-aydın az­ğınlıq için­də­dirlər."
    },
    {
      "resource_id": 75,
      "text": " Sən onları işin bitmiş ola­cağı peş­mançılıq günü ilə qor­xut! İn­di onlar hə­lə qəflətdə­dirlər və iman gətir­mirlər."
    },
    {
      "resource_id": 75,
      "text": " Şübhəsiz ki, yerə və onun üstündə qalanlara təkcə biz sa­hib çı­xacağıq. On­ların qayı­dışı Bizə olacaqdır."
    },
    {
      "resource_id": 75,
      "text": " Kitabda İbrahimi də xa­tırla! Hə­qiqətən, o, sadiq insan və pey­ğəmbər idi."
    },
    {
      "resource_id": 75,
      "text": " Bir zaman o, atasına de­mişdi: “Atacan! Nə üçün eşit­məyən, gör­mə­yən və sənə heç bir faydası olmayan bir şeyə si­tayiş edir­sən?"
    },
    {
      "resource_id": 75,
      "text": " Atacan! Həqiqətən, sənə gəl­mə­yən bir elm mənə gəl­miş­dir. Ar­xamca gəl ki, səni doğ­ru yola yönəldim."
    },
    {
      "resource_id": 75,
      "text": " Atacan! Şeytana ibadət etmə! Hə­qiqətən, şeytan Mər­həmətli Allaha çox asi ol­du."
    },
    {
      "resource_id": 75,
      "text": " Atacan! Qorxuram ki, Mərhə­mət­li Allahdan sənə bir əzab to­xun­sun və be­ləcə, şey­tana yoldaş olasan”."
    },
    {
      "resource_id": 75,
      "text": " Atası dedi: “Sən mənim məbud­larımdan üzmü çevi­rir­sən, ey İbrahim?! Əgər buna son qoyma­san, səni mütləq daşqa­laq edə­cə­­yəm. Uzun müddət mən­­dən uzaq ol!”"
    },
    {
      "resource_id": 75,
      "text": " İbrahim dedi: “Sənə sa­lam olsun! Mən Rəbbimdən sənin üçün bağış­lan­ma diləyə­cəyəm. Həqiqə­tən, O mənə qarşı çox lütf­kardır."
    },
    {
      "resource_id": 75,
      "text": " Mən sizi və Allahdan başqa si­ta­yiş etdiyiniz bütləri tərk edir və öz Rəb­bimə dua edirəm. Ola bilsin ki, mən Rəbbimə dua et­mək­lə heç vaxt bəd­bəxt olmayım”."
    },
    {
      "resource_id": 75,
      "text": " İbrahim onları və onla­rın Allah­dan başqa yalvar­dıq­larını tərk etdiyi za­man Biz ona İshaqı və Yaqubu bəxş et­dik. Biz onların hər ikisini pey­ğəm­bər et­dik."
    },
    {
      "resource_id": 75,
      "text": " Biz onlara öz mərhəmə­ti­mizdən əta etdik və gələcək nə­sil­lər hə­mişə yada salsın deyə on­lara yaxşı ad qismət elədik."
    },
    {
      "resource_id": 75,
      "text": " Kitabda Musanı da xa­tır­la! Həqi­qətən o, seçilmiş bir el­çi və peyğəmbər idi."
    },
    {
      "resource_id": 75,
      "text": " Biz Musanı sağ tərə­fin­də­ki Tur da­ğının yaxınlığından ça­ğır­dıq və onunla danı­şıb onu özü­müzə yaxın etdik."
    },
    {
      "resource_id": 75,
      "text": " Biz Öz mərhəmətimiz­dən ona qardaşı Harunu da bir pey­ğəm­bər ola­raq bəxş etdik."
    },
    {
      "resource_id": 75,
      "text": " Kitabda İsmaili də xa­tır­la! Həqi­qətən, o öz vədinə sa­diq idi. O, bir elçi və pey­ğəm­bər idi."
    },
    {
      "resource_id": 75,
      "text": " O öz ailəsinə namaz qıl­mağı, zə­kat verməyi əmr edir­di. O, Rəb­binin ri­zasını qazan­mışdı."
    },
    {
      "resource_id": 75,
      "text": " Kitabda İdrisi də xatırla! Həqi­qə­tən, o, düz danı­şan adam və bir pey­ğəmbər idi."
    },
    { "resource_id": 75, "text": " Biz onu yüksək bir mə­qama ucaltdıq." },
    {
      "resource_id": 75,
      "text": " Onlar Allahın nemət bəxş etdiyi peyğəmbərlərdən, Adə­min və Nuhla bir­likdə gə­midə da­şıdı­ğımız kimsələrin nəs­lin­dən, İbra­hi­min və İsrai­lin nəs­lin­dən seçib haqq yola yö­nəlt­diyimiz kim­sə­lər­dəndir. Onlar özlərinə Mərhəmətli Allahın ayə­ləri oxunduğu za­man səc­dəyə qapanıb ağla­yanlardır."
    },
    {
      "resource_id": 75,
      "text": " Onların arxasınca nama­zı bura­xıb şəhvətə uyan bir nə­sil gəl­­di. Onlar ziyana uğra­ya­caqlar."
    },
    {
      "resource_id": 75,
      "text": " Ancaq Allaha tövbə edib iman gə­tirənlər və saleh əməllər edən­lərdən baş­qa! Onlar Cən­nətə daxil olacaq və heç bir haq­sız­lı­ğa məruz qalmaya­caq­lar."
    },
    {
      "resource_id": 75,
      "text": " Bu Cənnət Mərhəmətli Allahın Öz qul­la­rına vəd etdiyi və on­la­rın gör­mədikləri Ədn cən­nətləridir. Onun vədi mütləq ye­rinə ye­tə­cək­dir."
    },
    {
      "resource_id": 75,
      "text": " Onlar orada boş sözlər deyil, an­caq: “Salam!” eşidə­cək­lər. Ora­da səhər-axşam on­la­rın ruzisi ola­caqdır."
    },
    {
      "resource_id": 75,
      "text": " Qullarımızdan olan müt­tə­qilər üçün miras edəcəyimiz Cən­nət budur."
    },
    {
      "resource_id": 75,
      "text": " Mələklər dedi: “Biz dün­ya­ya ancaq sənin Rəbbinin əmri ilə eni­rik. Önü­müz­də, arxa­mız­da və onların arasında nə var­sa, Ona məxsusdur. Rəb­bin unu­dan de­yildir”."
    },
    {
      "resource_id": 75,
      "text": " O, göylərin, yerin və on­la­rın ara­sında olanların Rəbbi­dir! Elə isə yalnız Ona ibadət et və Ona ibadətdə səbirli ol! Heç Ona ox­şarını tanıyır­san­mı?!"
    },
    {
      "resource_id": 75,
      "text": " İnsan soruşar: “Doğru­dan­mı mən öldükdən sonra qə­­birdən diri çıxar­dıla­cağam?”"
    },
    {
      "resource_id": 75,
      "text": " Məgər insan ilk əvvəl onu heç bir şey deyilkən ya­rat­dı­ğı­mı­zı xatırlamır­mı?"
    },
    {
      "resource_id": 75,
      "text": " Rəbbinə and olsun ki, Biz onları şeytanlarla birlikdə bir ye­rə topla­ya­caq, sonra da on­la­rı diz üstə çökmüş halda Cə­hən­nəmin ət­rafına yerləşdi­rə­cə­yik."
    },
    {
      "resource_id": 75,
      "text": " Sonra hər firqədən Mər­həmətli Allaha ən çox asi olanı çı­xar­da­­cağıq."
    },
    {
      "resource_id": 75,
      "text": " Orada yanmağa daha çox layiq olanları, əlbəttə ki, Biz yaxşı tanıyırıq."
    },
    {
      "resource_id": 75,
      "text": " İçinizdən hər kəs oraya va­rid ola­caqdır. Bu, Rəbbinin əzəl­dən müəyyən et­diyi qəti bir qərardır."
    },
    {
      "resource_id": 75,
      "text": " Sonra Biz müttəqiləri od­dan xilas edəcək, zalımları isə orada diz üstə çök­müş halda tərk edəcəyik."
    },
    {
      "resource_id": 75,
      "text": " Onlara açıq-aydın ayə­ləri­miz oxun­­duğu zaman kafir­lər mö­min­lərə de­yərlər: “Bu iki firqədən hansının məqa­mı da­ha yaxşı, məc­lisi daha gö­zəl­dir?”"
    },
    {
      "resource_id": 75,
      "text": " Biz onlardan əvvəl var-dövlət və zahiri görünüşcə on­lar­dan daha üstün olan neçə-neçə nəsilləri məhv etdik."
    },
    {
      "resource_id": 75,
      "text": " De: “Qoy Mərhəmətli Allah az­ğın­lıqda olan hər kəsə uzun müd­dət möhlət ver­sin! Nəha­yət, özlərinə vəd olunan ya əza­bı, ya da o Saatı gör­dük­ləri zaman onlar kimin mə­qa­mının daha pis, ki­min ordu­su­nun daha zəif olduğunu bi­lə­cəklər”."
    },
    {
      "resource_id": 75,
      "text": " Allah doğru yolda olan­ların doğ­ru­luğunu artırar. Əbə­di qa­lan yaxşı əməl­lər isə Rəb­bi­nin ya­nında savab ba­xı­mın­dan daha xe­yirli, aqibətcə da­ha yax­şıdır."
    },
    {
      "resource_id": 75,
      "text": " Ayələrimizi inkar edib: “Mənə hök­mən var-dövlət və öv­lad ve­ri­lə­cək­!”– deyən ada­mı gördünmü?"
    },
    {
      "resource_id": 75,
      "text": " Olmaya, o, qeybdən xə­bər­dardır, yoxsa Mərhəmətli Allah­dan vəd almış­dır?"
    },
    {
      "resource_id": 75,
      "text": " Xeyr! Biz onun dedik­lə­rini yaza­caq və əzabını qat-qat artı­ra­ca­ğıq."
    },
    {
      "resource_id": 75,
      "text": " Onun dediyi şeylər Bizə qalacaq və o, hüzurumuza tək-tən­ha gələ­cək­dir."
    },
    {
      "resource_id": 75,
      "text": " Müşriklər Allahdan baş­qa məbud­lar qəbul etdilər ki, on­lara kö­mək ol­sunlar."
    },
    {
      "resource_id": 75,
      "text": " Xeyr! Qiyamət günü o məbudlar onla­rın ibadətini inkar edə­cək və onların əleyhinə çı­xa­caq­lar."
    },
    {
      "resource_id": 75,
      "text": " Məgər kafirlərin üstünə on­ları günaha sövq edən şey­tanları gön­dər­di­yimizi gör­mür­sənmi?"
    },
    {
      "resource_id": 75,
      "text": " Odur ki, onlardan ötrü əzab dilə­məyə tələsmə. Biz on­la­rın gün­lə­rini bir-bir sayırıq."
    },
    {
      "resource_id": 75,
      "text": " O gün Biz müttəqiləri Mərhəmətli Allahın hüzuruna hör­mət­li nü­mayən­dələr kimi toplayarıq."
    },
    {
      "resource_id": 75,
      "text": " Günahkarları isə Cəhən­nə­mə su­samış olduqları halda qo­vub apa­rarıq."
    },
    {
      "resource_id": 75,
      "text": " Mərhəmətli Allahdan əhd almış kəslər­dən başqaları şə­fa­ət et­­məyə qadir ol­mazlar."
    },
    {
      "resource_id": 75,
      "text": " Kafirlər: “Mərhəmətli Allah özü­nə öv­lad götürmüşdür!”– de­dilər."
    },
    { "resource_id": 75, "text": " Siz olduqca pis bir iş tut­dunuz." },
    {
      "resource_id": 75,
      "text": " Bundan az qaldı göylər par­ça­lan­sın, yer yarılsın və dağ­lar ye­rin­dən qo­pub uçsun –"
    },
    {
      "resource_id": 75,
      "text": " Mərhəmətli Allaha övlad isnad etdik­lə­rinə görə."
    },
    {
      "resource_id": 75,
      "text": " Mərhəmətli Allaha özü­nə övlad götür­mək yaraşmaz."
    },
    {
      "resource_id": 75,
      "text": " Göylərdə və yerdə olan­la­rın ha­mısı Mərhəmətli Alla­hın hü­zu­runa an­caq bir qul ki­mi gə­ləcək."
    },
    {
      "resource_id": 75,
      "text": " Allah onları hesablamış və bir-bir saymış­dır."
    },
    {
      "resource_id": 75,
      "text": " Onların hər biri Qiya­mət günü Onun hüzuruna tək-tənha gə­lə­cək."
    },
    {
      "resource_id": 75,
      "text": " İman gətirib yaxşı işlər gö­rənlərə gəlincə, onlar üçün Mərhəmətli Allah qəlb­lərdə bir sev­gi ya­radacaq."
    },
    {
      "resource_id": 75,
      "text": " Biz Quranı sənin di­linlə asan­laş­dırdıq ki, onunla müt­tə­qi­lə­rə müjdə verəsən və inad­karlara xəbər­darlıq edəsən."
    },
    {
      "resource_id": 75,
      "text": " Biz onlardan əvvəl neçə-neçə nə­sli məhv etdik. Heç on­lar­dan ki­min­sə mövcudlu­ğu­nu hiss edir və yaxud on­lar­dan bir hə­nir­ti eşidirsənmi?"
    }
  ],
  "meta": {
    "translation_name": "Alikhan Musayev",
    "author_name": "Alikhan Musayev",
    "filters": { "resource_id": 75, "chapter_number": "19" }
  }
}
