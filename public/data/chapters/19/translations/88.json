{
  "translations": [
    { "resource_id": 88, "text": "Kâf, Hâ, Jâ, Ajn, Sád." },
    {
      "resource_id": 88,
      "text": "Ky është rrëfim për mëshirën e Zotit tënd ndaj robit të Tij - Zekerijas."
    },
    {
      "resource_id": 88,
      "text": "Kur ai e thirri Zotin e vet me lutje të fshehtë"
    },
    {
      "resource_id": 88,
      "text": "(duke thënë): “O Zoti im! Eshtrat tashmë më janë dobësuar, koka më ndriçon nga thinjat dhe asnjëherë nuk kam mbetur i zhgënjyer nga lutja ime për Ty, o Zoti im!"
    },
    {
      "resource_id": 88,
      "text": "Unë u frikësohem (sjelljeve të) të afërmve të mi pas meje<sup foot_note=195675>1</sup>, ndërsa bashkëshortja ime është beronjë; andaj, më dhuro nga ana Jote një pasardhës,"
    },
    {
      "resource_id": 88,
      "text": "që të më trashëgojë mua dhe familjen e Jakubit. O Zoti im, bëje atë të pëlqyeshëm (për Ty)!”"
    },
    {
      "resource_id": 88,
      "text": "“O Zekerija, Ne po të japim lajmin e mirë për një djalë që do të quhet Jahja. Askujt nuk ia kemi dhënë këtë emër më parë”."
    },
    {
      "resource_id": 88,
      "text": "Ai tha: “O Zoti im, si mund të kem unë djalë, kur bashkëshortja ime është beronjë dhe unë kam arritur pleqërinë e thellë?!”"
    },
    {
      "resource_id": 88,
      "text": "I tha: “Ashtu ka thënë Zoti yt. Kjo për mua është lehtë. Unë të kam krijuar edhe ty më parë, ndërkohë që nuk ekzistoje”."
    },
    {
      "resource_id": 88,
      "text": "(Zekerija) tha: “O Zoti im, më jep ndonjë shenjë!” Ai tha: “Shenja jote do të jetë se nuk do të mund të flasësh me njerëzit për tri net, ndonëse do të jesh i shëndoshë.”"
    },
    {
      "resource_id": 88,
      "text": "Ai doli nga faltorja para popullit të vet dhe u bëri me shenjë atyre të lavdëronin Allahun në mëngjes dhe në mbrëmje!"
    },
    {
      "resource_id": 88,
      "text": "(Pasi lindi djali, iu tha): “O Jahja, rroke fort Librin (Teuratin).” Dhe Ne, kur ende ishte fëmijë, i dhamë mençuri,"
    },
    {
      "resource_id": 88,
      "text": "butësi prej Nesh dhe dëlirësi. Ai ishte besimtar i përkushtuar"
    },
    {
      "resource_id": 88,
      "text": "dhe i sjellshëm ndaj prindërve të vet, nuk ishte i ashpër dhe i padëgjueshëm."
    },
    {
      "resource_id": 88,
      "text": "Paqja qoftë mbi atë ditën kur ka lindur, ditën kur të vdesë dhe në ditën kur do të ringjallet."
    },
    {
      "resource_id": 88,
      "text": "Dhe trego (o Muhamed) në Libër për Merjemen, kur u tërhoq nga familja e saj në një vend në lindje,"
    },
    {
      "resource_id": 88,
      "text": "duke e fshehur veten nga ata. Ne i dërguam Shpirtin Tonë,<sup foot_note=195676>1</sup> i cili iu paraqit asaj si një njeri i plotë."
    },
    {
      "resource_id": 88,
      "text": "Ajo i tha: “Unë kërkoj që të më mbrojë i Gjithëmëshirshmi prej teje, nëse i frikësohesh Allahut."
    },
    {
      "resource_id": 88,
      "text": "Ai tha: “Në të vërtetë, unë jam vetëm një i dërguar i Zotit tënd, që të të dhuroj ty një djalë të pastër.”"
    },
    {
      "resource_id": 88,
      "text": "Ajo tha: “Si mund të kem unë djalë, kur asnjë mashkull nuk më ka prekur e nuk jam as e pacipë?!”"
    },
    {
      "resource_id": 88,
      "text": "Iu përgjigj: “Kështu është! Zoti yt ka thënë: ‘Kjo për Mua është e lehtë. Ne do ta bëjmë atë shenjë për njerëzit dhe mëshirë nga ana Jonë’. Dhe kjo është punë e kryer.”"
    },
    {
      "resource_id": 88,
      "text": "Ajo mbeti me barrë e u tërhoq me të në një vend të largët."
    },
    {
      "resource_id": 88,
      "text": "Dhembjet e lindjes e detyruan atë që të shkonte te trungu i një hurme. Ajo tha: “Ah, sikur të kisha vdekur para kësaj (ngjarjeje) dhe të isha harruar krejt!”"
    },
    {
      "resource_id": 88,
      "text": "Një zë e thirri nga poshtë: “Mos u pikëllo, se Zoti yt të ka bërë një burim uji poshtë teje!"
    },
    {
      "resource_id": 88,
      "text": "Shkunde trungun e palmës, që të bien mbi ty hurma të freskëta!"
    },
    {
      "resource_id": 88,
      "text": "Ha, pi dhe qetësohu. Nëse vëren ndonjë njeri, i thuaj: “Unë jam betuar në të Gjithëmëshirshmin se do të agjëroj, prandaj sot nuk do të flas me askënd.”"
    },
    {
      "resource_id": 88,
      "text": "Dhe u kthye te populli i vet, duke mbajtur fëmijën. Ata i thanë: “O Merjeme, ke bërë diçka të turpshme!"
    },
    {
      "resource_id": 88,
      "text": "O motra e Harunit!<sup foot_note=195677>1</sup> Babai yt nuk ka qenë njeri i keq, as nëna jote nuk ka qenë grua e shthurur.”"
    },
    {
      "resource_id": 88,
      "text": "Ajo bëri me shenjë nga i biri. Ata thanë: “Si t’i flasim ne fëmijës që është në djep?”"
    },
    {
      "resource_id": 88,
      "text": "Ai (Isai në djep) tha: “Unë jam rob i Allahut. Ai më ka dhënë Librin (Ungjillin), më ka bërë profet"
    },
    {
      "resource_id": 88,
      "text": "dhe më ka bërë të bekuar kudo që të jem. Ai më ka porositur që të falem e të jap zekat sa të jem gjallë"
    },
    {
      "resource_id": 88,
      "text": "dhe që të jem i mirë ndaj nënës sime dhe nuk më ka bërë të ashpër dhe të padëgjueshëm."
    },
    {
      "resource_id": 88,
      "text": "Le të jetë paqja e shpëtimi mbi mua, në ditën që kam lindur, në ditën që do të vdes dhe në ditën që do të ringjallem!”"
    },
    {
      "resource_id": 88,
      "text": "Ky është Isai, i biri i Merjemes. Kjo është fjala e vërtetë, për të cilën ata dyshojnë dhe diskutojnë."
    },
    {
      "resource_id": 88,
      "text": "Allahu nuk ka mbetur të marrë dikë për bir. Qoftë i lavdëruar Ai! Kur vendos diçka, Ai vetëm thotë për të “Bëhu!” dhe ajo bëhet."
    },
    {
      "resource_id": 88,
      "text": "(Isai tha): “Vërtet, Allahu është Zoti im dhe Zoti juaj; andaj adhuroni vetëm Atë! Kjo është udha e drejtë”."
    },
    {
      "resource_id": 88,
      "text": "E megjithatë, sektet u përçanë në lidhje me atë.<sup foot_note=195678>1</sup> Mjerë ata që nuk besojnë për takimin e një Dite të madhe (Ditës së Kiametit)!"
    },
    {
      "resource_id": 88,
      "text": "E sa mirë do të dëgjojnë e do të shohin atë Ditë, kur do të vijnë te Ne! Por, sot keqbërësit janë në humbje të qartë!"
    },
    {
      "resource_id": 88,
      "text": "Paralajmëroji ata (o Muhamed) për Ditën e Pikëllimit, kur do të japin llogari, ndonëse tani ata janë të shkujdesur dhe nuk besojnë."
    },
    {
      "resource_id": 88,
      "text": "Vërtet, jemi Ne që e trashëgojmë Tokën dhe gjithçka që gjendet në të dhe ata te Ne do të kthehen."
    },
    {
      "resource_id": 88,
      "text": "Trego në Libër për Ibrahimin! Ai ishte njeri i së vërtetës dhe profet."
    },
    {
      "resource_id": 88,
      "text": "Ai i tha të atit: “O babai im, përse adhuron atë që as nuk dëgjon, as nuk sheh e as që mund të të sjellë ndonjë dobi?"
    },
    {
      "resource_id": 88,
      "text": "O babai im, mua më ka ardhur prej diturisë, çfarë s’të ka ardhur ty; andaj ndiqmë mua dhe unë do të të udhëzoj në rrugën e drejtë!"
    },
    {
      "resource_id": 88,
      "text": "O babai im, mos adhuro djallin, sepse ai është gjithmonë i pabindur ndaj të Gjithëmëshirshmit."
    },
    {
      "resource_id": 88,
      "text": "O babai im, unë kam frikë se mos të vjen ndonjë dënim nga i Gjithëmëshirshmi e kështu të bëhesh i afërm i djallit”!"
    },
    {
      "resource_id": 88,
      "text": "Ai u përgjigj: “O Ibrahim! Si guxon t’i hedhësh poshtë zotat e mi?! Nëse nuk heq dorë, unë do të të mbys me gurë; andaj, largohu prej meje për një kohë të gjatë”!"
    },
    {
      "resource_id": 88,
      "text": "Ibrahimi tha: “Shpëtimi qoftë mbi ty! Do t’i lutem Zotit tim që të të falë. Me të vërtetë, Ai është i mirë me mua."
    },
    {
      "resource_id": 88,
      "text": "Po largohem nga ju dhe nga gjithçka që ju adhuroni në vend të Allahut. Do t’i lutem Zotin tim, sepse jam i sigurt se nuk do të jem fatkeq me lutjet që ia bëj Zotit tim.”"
    },
    {
      "resource_id": 88,
      "text": "Dhe, kur u largua nga ata dhe nga idhujt që i adhuronin në vend të Allahut, Ne i dhuruam atij Is’hakun dhe Jakubin dhe që të dy i bëmë profetë."
    },
    {
      "resource_id": 88,
      "text": "Ne u dhuruam atyre mëshirën Tonë dhe bëmë që ata të lavdërohen e të përmenden me nder."
    },
    {
      "resource_id": 88,
      "text": "Trego në Libër edhe për Musain! Njëmend, Ai ishte i përzgjedhur, ishte i dërguar dhe profet."
    },
    {
      "resource_id": 88,
      "text": "Ne e thirrëm atë nga ana e djathtë e malit Tur, duke e afruar në një bisedë të fshehtë"
    },
    {
      "resource_id": 88,
      "text": "dhe, nga mëshira Jonë, i dhuruam të vëllanë, Harunin, si profet."
    },
    {
      "resource_id": 88,
      "text": "Trego në Libër për Ismailin! Vërtet, ai ishte i sinqertë në premtimet e veta, ishte i dërguar dhe profet."
    },
    {
      "resource_id": 88,
      "text": "Ai e urdhëronte popullin e vet që të falte namazin e të jepte zekatin dhe ishte i mirëpritur te Zoti i vet."
    },
    {
      "resource_id": 88,
      "text": "Trego në Libër për Idrisin! Ai ishte njeri i së vërtetës dhe profet."
    },
    { "resource_id": 88, "text": "Ne e ngritëm atë në vend të lartë." },
    {
      "resource_id": 88,
      "text": "Këta janë ata, të cilët Allahu i begatoi (me hirin e Tij) nga profetët pasardhës të Ademit, të atyre që Ne i mbartëm me Nuhun, nga pasardhësit e Ibrahimit dhe të Israilit dhe nga ata që Ne i udhëzuam dhe i zgjodhëm. Kur iu lexoheshin vargjet e të Gjithëmëshirshmit, binin duke bërë sexhde dhe qanin."
    },
    {
      "resource_id": 88,
      "text": "Pas atyre erdhën brezni, që e braktisën faljen e namazit dhe ndoqën epshet e veta. Ata do të pësojnë dënimin e madh,"
    },
    {
      "resource_id": 88,
      "text": "përveç atyre që pendohen, që besojnë dhe bëjnë punë të mirë. Këta do të hyjnë në Xhenet dhe nuk do t’u bëhet kurrfarë padrejtësie;"
    },
    {
      "resource_id": 88,
      "text": "në kopshtet e Adnit, që i Gjithëmëshirshmi ua ka premtuar robërve të Vet, edhe pse ende nuk e kanë parë. Me të vërtetë, premtimi i Tij është i sigurt."
    },
    {
      "resource_id": 88,
      "text": "Aty nuk do të dëgjojnë llomotitje, por vetëm fjalë përshëndetjeje për paqe dhe do të ushqehen në mëngjes dhe në mbrëmje."
    },
    {
      "resource_id": 88,
      "text": "Ky është Xheneti që Ne ua japim në trashëgim robërve Tanë të përkushtuar."
    },
    {
      "resource_id": 88,
      "text": "(Xhebraili tha): “Ne (engjëjt) zbresim vetëm me urdhrin e Zotit tënd. Atij i përket gjithçka që është para nesh, gjithçka që është pas nesh dhe gjithçka që është në mes. Dhe Zoti yt nuk harron kurrë”."
    },
    {
      "resource_id": 88,
      "text": "Ai është Zoti i qiejve, i Tokës dhe i gjithçkaje që është midis tyre, prandaj, vetëm Atë adhuroje dhe bëhu i qëndrueshëm në adhurimin ndaj Atij. A njeh ti ndokënd që ka Emrin e Tij?!"
    },
    {
      "resource_id": 88,
      "text": "Njeriu thotë: “Vallë, pasi të vdes, a do të ringjallem përsëri?”"
    },
    {
      "resource_id": 88,
      "text": "A nuk e mban mend njeriu se Ne e kemi krijuar atë, kur ende nuk ishte asgjë?!"
    },
    {
      "resource_id": 88,
      "text": "Për Zotin tënd! Ne do t’i tubojmë ata dhe djajtë, pastaj do t’i sjellim ata të gjunjëzuar rreth Xhehenemit!"
    },
    {
      "resource_id": 88,
      "text": "Pastaj do të ndajmë prej çdo grupi atë që ka qenë më kokëfortë ndaj të Gjithëmëshirshmit."
    },
    {
      "resource_id": 88,
      "text": "Ne pastaj e dimë më së miri se kush prej tyre e ka merituar të digjet në të."
    },
    {
      "resource_id": 88,
      "text": "Dhe nuk ka asnjë prej jush që të mos arrijë tek ai (Xhehenemi). Kjo është vendosur prerazi nga Zoti yt."
    },
    {
      "resource_id": 88,
      "text": "Pastaj do t’i shpëtojmë ata që kanë qenë besimtarë dhe do t’i lëmë keqbërësit të gjunjëzuar në të."
    },
    {
      "resource_id": 88,
      "text": "Kur u lexohen vargjet Tona të qarta, jobesimtarët u thonë atyre që kanë besuar: “Cili grup ka pozitë më të mirë dhe rreth më të mirë?”"
    },
    {
      "resource_id": 88,
      "text": "Por sa e sa brezni, që kanë qenë më të begatshëm dhe më të pashëm, Ne i kemi shkatërruar para tyre!"
    },
    {
      "resource_id": 88,
      "text": "Thuaj (o Muhamed): “Atyre që janë të humbur, i Gjithëmëshirshmi u dhëntë jetë”, në mënyrë që, kur të shohin atë që u është premtuar: ose dënimin (në këtë jetë) ose Orën (e Kiametit), atëherë ta marrin vesh se kush ka pozitë më të keqe dhe rreth më të dobët."
    },
    {
      "resource_id": 88,
      "text": "Allahu ua shton udhëzimin atyre që janë në rrugë të drejtë. Veprat e mira që mbesin, janë të shpërblyera më mirë te Zoti yt dhe kanë përfundim më të mirë."
    },
    {
      "resource_id": 88,
      "text": "Vallë, a e ke parë atë që nuk beson në shenjat Tona dhe thotë: “Mua do të më jepet (Ditën e Kiametit) edhe pasuria, edhe fëmijët”?!"
    },
    {
      "resource_id": 88,
      "text": "A mos ndoshta ai e di të padukshmen apo ka marrë ndonjë premtim nga i Gjithëmëshirshmi?"
    },
    {
      "resource_id": 88,
      "text": "Kurrsesi! Ne do ta shënojmë atë që flet dhe do t’ia zgjasim vuajtjen."
    },
    {
      "resource_id": 88,
      "text": "Ne do t’ia marrim atij gjithçka për të cilat flet e ai te Ne do të vijë i vetëm."
    },
    {
      "resource_id": 88,
      "text": "Ata kanë marrë zota, në vend të Allahut, për t’i pasur ndihmës."
    },
    {
      "resource_id": 88,
      "text": "Por jo! Ata<sup foot_note=195680>1</sup> do ta mohojnë adhurimin e tyre<sup foot_note=195679>2</sup> dhe do të bëhen armiqtë e tyre."
    },
    {
      "resource_id": 88,
      "text": "A nuk e sheh se Ne i kemi dërguar djajtë te mohuesit, për t’i yshtur ata me forcë?"
    },
    {
      "resource_id": 88,
      "text": "Andaj, mos kërko shkatërrimin e tyre të shpejtë, se, me të vërtetë, Ne ua numërojmë ditët e caktuara."
    },
    {
      "resource_id": 88,
      "text": "Ditën, kur do t’i tubojmë besimtarët te i Gjithëmëshirshmi, si të ftuar"
    },
    {
      "resource_id": 88,
      "text": "e do t’i shtyjmë të ligjtë në Xhehenem, si tufë e etur,"
    },
    {
      "resource_id": 88,
      "text": "askush nuk do të mund të ndërhyjë, përveç atij që ka marrë lejen dhe premtimin e të Gjithëmëshirshmit."
    },
    {
      "resource_id": 88,
      "text": "Ata thonë: “I Gjithëmëshirshmi ka një bir”."
    },
    { "resource_id": 88, "text": "Keni thënë diçka vërtet të tmerrshme!" },
    {
      "resource_id": 88,
      "text": "Qiejt gati sa nuk copëtohen prej kësaj; Toka gati sa s’çahet e malet sa s’rrëzohen të thërrmuar,"
    },
    {
      "resource_id": 88,
      "text": "ngaqë ata i veshin një bir të Gjithëmëshirshmit."
    },
    {
      "resource_id": 88,
      "text": "Kurrë nuk i shkon (madhërisë së) të Gjithëmëshirshmit të ketë një bir."
    },
    {
      "resource_id": 88,
      "text": "S’ka krijesë që gjendet në qiej dhe në Tokë e që të mos vijë si rob para të Gjithëmëshirshmit."
    },
    {
      "resource_id": 88,
      "text": "Sigurisht që Ai e njeh mirë gjithsecilin prej tyre dhe i ka numëruar të gjithë saktësisht."
    },
    {
      "resource_id": 88,
      "text": "Çdonjëri prej tyre, në Ditën e Kiametit, do të dalë fill i vetëm para Tij."
    },
    {
      "resource_id": 88,
      "text": "Në të vërtetë, atyre që besojnë dhe bëjnë vepra të mira, i Gjithëmëshirshmi do t’u dhurojë dashuri."
    },
    {
      "resource_id": 88,
      "text": "Ne e kemi bërë atë (Kuranin) të lehtë, në gjuhën tënde, vetëm që, nëpërmjet tij, ti t’u japësh lajmin e mirë besimtarëve të devotshëm dhe të paralajmërosh njerëzit kokëfortë (në mosbesimin e tyre)."
    },
    {
      "resource_id": 88,
      "text": "Sa e sa brezni kemi shkatërruar Ne para tyre! Vallë, a po sheh ndonjërin prej tyre dhe a po dëgjon pëshpëritjen më të vogël të tyre?!"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "19" }
  }
}
