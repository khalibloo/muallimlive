{
  "translations": [
    { "resource_id": 113, "text": "Кәф, Ха, Йа, 'Айн, Сад." },
    {
      "resource_id": 113,
      "text": "/ Ей, Мұхаммед! /  Бұл - Раббыңның Өз құлы Зәкәрияға  / жасаған /  игілігін еске салуы."
    },
    {
      "resource_id": 113,
      "text": "Міне, кезінде ол Раббысына  / өзгелерден / жасырын түрде жалбарынды."
    },
    {
      "resource_id": 113,
      "text": "Ол: «Раббым! Менің сүйегім қаусады, басымды ақ шалды. Раббым! Саған дұға еткенімде бақытсыз болған жоқ едім."
    },
    {
      "resource_id": 113,
      "text": "Мен артымда қалатын ағайындарымнан қорқамын  / қауіптемін / . Әйелім бедеу. Маған өз қасыңнан бір мұрагер бере гөр!"
    },
    {
      "resource_id": 113,
      "text": "Маған да мұрагер әрі Яғқұптың әулетіне де мұрагер болатын. Раббым! Оны Өзің разы болатын  / ізгілерден /  ет», - деді."
    },
    {
      "resource_id": 113,
      "text": "«Ей, Зәкәрия! Біз сені ұлмен сүйіншілейміз, есімі Йахйа. Бұған дейін ешкімді ол секілді атамадық»."
    },
    {
      "resource_id": 113,
      "text": "/ Зәкәрия / : «Раббым!? Әйелім бедеу, ал, өзім қатты қартайған болсам, менде қалай бала болмақ?» - деді."
    },
    {
      "resource_id": 113,
      "text": "/ Періште / : «Міне осылай. Раббың айтты: «Ол маған оңай. Сені, бұрын сен ешнәрсе болмағаныңда да жараттым», - деді."
    },
    {
      "resource_id": 113,
      "text": "/ Зәкәрия / : «Раббым, маған бір белгі бер»,- деді. Ол: «Сенің белгің - сау бола тұра адамдарға қатарынан үш түн сөйлемеуің»,- деді."
    },
    {
      "resource_id": 113,
      "text": "Сөйтіп ол, құлшылық ететін орнынан қауымының алдына шығып, оларға: «Таңертең және кешке Аллаһты  / барлық кемшіліктен /  пәк деп дәріптеңдер»,- деп  / ишарамен /  білдірді."
    },
    {
      "resource_id": 113,
      "text": "/ Оған / : «Ей, Йахйа! Кітапты мықтап ұста!» - дедік. Әрі Біз оған бала кезінен даналық бердік."
    },
    {
      "resource_id": 113,
      "text": "Әрі оған Өз тарапымыздан мейірбандық пен тазалық бердік.Ол тақуа  / Раббысына бойсұнып, жазасынан қорқып, сақтанушы! еді."
    },
    {
      "resource_id": 113,
      "text": "Әрі ол ата-анасына игілік істеуші болып, өктемшіл, бойсұнбаушы емес еді."
    },
    {
      "resource_id": 113,
      "text": "Әрі оған туылған күні, қайтыс болатын күні және қайта тірілетін күні амандық болады."
    },
    {
      "resource_id": 113,
      "text": "Әрі Кітаптағы Мәриямды есіңе ал. Ол үйіндегілерден шығыс жақтағы бір орынға оңашаланып,"
    },
    {
      "resource_id": 113,
      "text": "олардан тосық артына тасаланып алды. Біз оған Рухымызды  / Жәбірейілді /  жібердік. Ол оған толыққанды адам бейнесінде көрінді."
    },
    {
      "resource_id": 113,
      "text": "/ Мэриям / :«Мен әр-Рахманға / аса Мейірімдіге /  сиынып, сенен қорғауын сұраймын. Егер Аллаһқа бойсұнып, жазасынан қорқып, сақтанушы  / тақуа /  болсаң  / тиіспе / », -деді."
    },
    {
      "resource_id": 113,
      "text": "/ Періште / : «Анығында мен саған бір таза бала сыйлау үшін Раббыңның жіберген Елшісімін», -  деді."
    },
    {
      "resource_id": 113,
      "text": "/ Мәриям / : «Маған ешбір адам жақындамаған болса және мен жеңіл жүрісті болмасам, менде қалай бала болмақ?» -  деді."
    },
    {
      "resource_id": 113,
      "text": "/ Періште / : «Міне осылай. Раббың: «Бұл Маған оңай. Оны адамдар үшін Бізден бір белгі  / мұғжиза /  және мейірім етеміз. Бүл - шешіліп қойылған іс», - деп айтты»,-  деді."
    },
    {
      "resource_id": 113,
      "text": "Сөйтіп, ол оған жүкті болып, онымен  / кұрсағындағымен /  алыс бір орынға барып оңашаланды."
    },
    {
      "resource_id": 113,
      "text": "Сонда, толғақ оны бір құрма ағашының діңіне алып келді. Ол: «Қап, бұдан бұрын өліп кетсем әрі мүлдем ұмытылған болсам еді», - деді."
    },
    {
      "resource_id": 113,
      "text": "/ Періште /  оған төменгі жақтан үн қатып: «Қайғырма! Раббың аяқ астыңнан бастау ағызды."
    },
    {
      "resource_id": 113,
      "text": "Құрманың діңін өзіңе қарай сілкі. Саған жаңа піскен кұрма түседі."
    },
    {
      "resource_id": 113,
      "text": "/ Құрмадан /  же, су іш әрі тыныштыққа болен! Егер адамдардан біреуді көрсең: «Мен әр-Рахман  / аса Мейірімді /  үшін ауыз бекітуге нәзір атадым. Енді бүгін ешбір адаммен сөйлеспеймін», - деп айт»,-  деді."
    },
    {
      "resource_id": 113,
      "text": "Ол оны көтеріп еліне келді. Олар: «Ей, Мэриям! Сен шошынарлық нәрсе келтірдің."
    },
    {
      "resource_id": 113,
      "text": "Ей, Һарұнның қарындасы! Әкең жаман кісі емес еді, әрі анаң да теріс жолда емес еді»,-деді."
    },
    {
      "resource_id": 113,
      "text": "Сонда ол оған  / балаға /  меңзеді. Олар: «Біз құндақтағы нәрестемен қайтып сөйлесеміз?» - деді."
    },
    {
      "resource_id": 113,
      "text": "/ Иса / : «Мен  - Аллаһтың құлымын. Ол маған Кітапты берді әрі мені Пайғамбар етті."
    },
    {
      "resource_id": 113,
      "text": "Әрі қайда болсам да мені берекелі етті. Өмір сүріп тұрған кезімде намазды және зекетті  / өтеуді /  бұйырды."
    },
    {
      "resource_id": 113,
      "text": "Әрі анама игілік етуші  / перзент /  етті және мені өктемшіл, бақытсыз етпеді."
    },
    {
      "resource_id": 113,
      "text": "Әрі маған, мен туылған күні, қайтыс болатын күні және қайта тірілетін күні амандық  / болады / », - деді."
    },
    {
      "resource_id": 113,
      "text": "Міне бұл  - олар күмәнданып, тартысатын Мәриямның ұлы Иса жайлы хақ сөз."
    },
    {
      "resource_id": 113,
      "text": "Аллаһтың бала иемденуі мүмкін емес. Ол - / барлық кемшіліктен / пәк. Ол бір істің болуын үкім етсе, оған тек қана «бол» дейді. Сонда ол, болады."
    },
    {
      "resource_id": 113,
      "text": "/ Иса /  «Ақиқатында, Аллаһ - менің Раббым әрі сендердің Раббың. Оған құлшылық етіңдер. Міне осы тура жол», -  деді."
    },
    {
      "resource_id": 113,
      "text": "Ал айда топтар өзара қайшылыққа түсті. Сондай күпірлік етушілерге  / хақ дінді бұрмалаушы ағымдарға / Ұлы күннің  / Қияметтің /  көрінісінен үлкен қасірет бар\\"
    },
    {
      "resource_id": 113,
      "text": "Бізге келген күні, олардың есту, көрулері өте анық болады. Алайда бүгін әділетсіздер ашық адасуда."
    },
    {
      "resource_id": 113,
      "text": "/ Ей, Мұхаммед! /  Оларға барлық іс шешілетін - қасіретті Күнді ескерт. Ал, олар қаперсіздік танытуда  / бейғамдықта /  әрі сенбеуде."
    },
    {
      "resource_id": 113,
      "text": "Ақиқатында жер және оның үстіндегілері Бізде қалады. Әрі олар Бізге қайтарылады."
    },
    {
      "resource_id": 113,
      "text": "/ Ей, Мұхаммед! /  Әрі Кітаптағы Ибраһимді есіңе ал. Анығында, ол өте шыншыл және Пайғамбар еді."
    },
    {
      "resource_id": 113,
      "text": "Міне, кезінде ол әкесіне: «Әй, әкешім! Неге сен естімейтін, көрмейтін және өзіңе ешпайда бермейтін нәрсеге табынасың?"
    },
    {
      "resource_id": 113,
      "text": "Әй, әкетайым! Шын мәнінде маған, саған келмеген бір білім келді. Сондықтан маған ілес, сені тура жолға бастаймын."
    },
    {
      "resource_id": 113,
      "text": "Әй, әкешім! Шайтанға табынба! Анығында, шайтан, әр-Рахманға  / аса Қайырымдыға / бойсұнбаушы болды."
    },
    {
      "resource_id": 113,
      "text": "Әй, әкешім! Мен саған әр-Рахманнан азап тиіп, шайтанға жақын болып қалуыңнан қорқамын», -  деді."
    },
    {
      "resource_id": 113,
      "text": "/ Әкесі / : «Ей, Ибраһим! Сен менің құдайларымнан бас тартасың ба? Егер, тыйылмасаң, менің сөгісіме ұшырайсың. Менен біраз уақыт аулақ жүр», - деді."
    },
    {
      "resource_id": 113,
      "text": "/ Ибраһим / : «Саған амандық болсын. Мен сен үшін Раббымнан кешірім тілеймін. Шын мәнінде, Ол маған Мейірбан.."
    },
    {
      "resource_id": 113,
      "text": "Әрі мен сендерден және сендердің Аллаһтан өзге тілейтіндеріңнен араны ашамын әрі Раббымнан тілеймін. Раббыма сиынып, тілек етуімде бақытсыз болмауды үміт етемін»,-  деді."
    },
    {
      "resource_id": 113,
      "text": "Сөйтіп ол олардан және олардың Аллаһтан өзге табынатындарынан алыстап, бөлек кеткенде, Біз оған Исхақ пен Яғқұпты тарту еттік әрі олардың барлығын пайғамбар қылдық."
    },
    {
      "resource_id": 113,
      "text": "Әрі оларға Өз мейірімізден тарту етіп, олар жайлы ақиқат сөзін жоғары еттік."
    },
    {
      "resource_id": 113,
      "text": "/ Ей, Мұхаммед! /  Әрі Кітаптағы Мұсаны есіңе ал. Ол таңдалған және Елші  / расул /  әрі Пайғамбар  / нәби /  еді."
    },
    {
      "resource_id": 113,
      "text": "Біз оған таудың оң жағынан үн қаттық және сөйлесу үшін оны жақындаттық."
    },
    {
      "resource_id": 113,
      "text": "Әрі Өз мейірімізбен оған бауыры Һарұнды пайғамбар етіп сыйладық."
    },
    {
      "resource_id": 113,
      "text": "/ Ей, Мұхаммед! /  Әрі Кітаптағы Исмаъилды есіңе ал. Ол уәдеге адал әрі Елші және Пайғамбар еді."
    },
    {
      "resource_id": 113,
      "text": "Ол үй-ішін намазға  / оны орындауға /  және зекетке  / парыз, нәпіл садақа беруге / бұйыратын. Әрі Раббысы одан разы болған еді."
    },
    {
      "resource_id": 113,
      "text": "/ Ей, Мұхаммед! /  Әрі Кітаптағы Идристі есіңе ал. Ол шыншыл әрі Пайғамбар еді."
    },
    { "resource_id": 113, "text": "Біз оны жоғары орынға көтердік." },
    {
      "resource_id": 113,
      "text": "Міне осылар - Аллаһ игілік берген Адамның ұрпағындағы пайғамбарлардан әрі Біз Нұхпен бірге алып жүргендеріміздің және Ибраһим мен Исраилдың ұрпағындағы әрі Біз тура жолмен жүргізіп және таңдап алғандардан. Оларға әр-Рахманның  / аса Қайырымдының /  аяттары оқылған кезде олар жылаған күйлерінде сәждеге жығылады."
    },
    {
      "resource_id": 113,
      "text": "Олардан кейін намазды зая қылған әрі тән құмарлықтарына  / шәһуәттарына /  ергендер келді. Жақында олар Ғайға  / тозақтағы терең шұңқырға /  тасталады."
    },
    {
      "resource_id": 113,
      "text": "Тек істеген күнәсіне шынайы өкініп, Раббысына бойсұнуға қайтып  / тәубе етіп / , иманға келген әрі ізгі амал істегендер басқа. Олар Жәннатқа кіреді әрі Оларға еш әділетсіздік жасалмайды."
    },
    {
      "resource_id": 113,
      "text": "Олар ’Адн  / жәннатының /  бақтарына  / кіреді / , сондай, әр-Рахман құлдарына ғайып түрде  / көрсетпестен / уәде еткен. Ақиқатында оның уәдесі орындалады."
    },
    {
      "resource_id": 113,
      "text": "Олар ол жерде бос сөз естімейді. Еститіндері тек «Сәлам»  / Амандық болсын /  - деген сөздер. Әрі олардың ондағы ризықтары таңертең де, кешке де  / қалаған кездерінде /"
    },
    {
      "resource_id": 113,
      "text": "Құлдарымыздан тақуа болғандарға  / Раббысына бойсұнып, жазасынан қорқып, сақтанғандарға /  мұра ететін Жәннат - осы."
    },
    {
      "resource_id": 113,
      "text": "/ Ей, Жәбірейіл Мұхаммедке айт! / : «Біз  / періштелер /  Раббыңның әмірімен ғана түсеміз. Біздің алдымыздағы және артымыздағы әрі осының арасындағылар Оның иелігінде. Раббың - ұмытушы емес."
    },
    {
      "resource_id": 113,
      "text": "Ол - аспандардың және жердің әрі олардың арасындағыларының Раббысы. Оған құлшылық ет және Оған құлшылық етуде сабырлы бол. Оған ұқсас біреуді білесің бе?», - деп"
    },
    {
      "resource_id": 113,
      "text": "Әрі адам баласы: «Мен өлгеннен кейін,  / қайтадан /  тірі күйімде шығарыламын ба?» - дейді."
    },
    {
      "resource_id": 113,
      "text": "Адам баласы әуелде Біздің оны жаратқанымызды есіне алмай ма? Ал, ол ешнәрсе болмаған еді."
    },
    {
      "resource_id": 113,
      "text": "Раббыңмен ант етемін! Біз оларды және шайтандарды әлбетте жинаймыз. Содан кейін оларды Жаһаннамның айналасына тізерлетіп қоямыз."
    },
    {
      "resource_id": 113,
      "text": "Кейін әрбір топтан, олардың ішіндегі әр-Рахманға  / аса Қайырымдыға /  бойсұнбауда ең қатты болғандарын шығарып аламыз."
    },
    {
      "resource_id": 113,
      "text": "Одан кейін, әлбетте онда жандырылуға ең лайықтылардың кім екенін Біз жақсы білеміз."
    },
    {
      "resource_id": 113,
      "text": "Сендерден әрбіреу оған келеді. Бұл - Раббыңның міндетіндегі, шешілген бір үкім."
    },
    {
      "resource_id": 113,
      "text": "Кейін, тақуа болғандарды  / Раббысына бойсұнып, жазасынан қорқып, сақтанғандарды /  құтқарамыз. Ал, әділетсіздерді оның ішінде тізерлеген күйінде қалдырамыз."
    },
    {
      "resource_id": 113,
      "text": "Оларға анық түрдегі аяттарымыз оқылған кезде, күпірлік еткендер  / имансыздар / иманға келгендерге: «Екі топтың  / имандылар мен имансыздардың /  қайсысы жағдайы және жиыны  / құрамы / тұрғысында артық?» - дейді."
    },
    {
      "resource_id": 113,
      "text": "Ал, олардан бұрын қанша халықтарды жойған едік. Олар байлықтарында және түр-тұрпатында жақсырақ еді."
    },
    {
      "resource_id": 113,
      "text": "/ Ей, Мұхаммед! /  Айт: «Кім адасуда болса, әр-Рахман оларға оны  / адасуларын /  өздеріне уәде етілген -  не азап, не Сағатты  / қияметті /  көргендеріне дейін ұзартып қойсын. Сол кезде олар, кімнің орын тұрғысынан жаман әрі әскері әлсіз екенін біледі»,- деп."
    },
    {
      "resource_id": 113,
      "text": "Әрі Аллаһ тура жолда болғандардың туралығын арттырады. Ал, қалатын  / жойылмайтын /  ізгі амалдар -  Раббыңның құзырында қайтарым сый әрі нәтиже ретінде одан қайырлы."
    },
    {
      "resource_id": 113,
      "text": "Аяттарымызға күпірлік етіп  / сенбей / : «Маған мал және балалар беріледі»,-  дегенді көрдің бе?"
    },
    {
      "resource_id": 113,
      "text": "Ол ғайыпты білді ме, әлдеәр-Рахманнан  / аса Қайырымдыдан /  серт алды ма?"
    },
    {
      "resource_id": 113,
      "text": "Жоқ! Олай емес! Біз оның айтқанын жазып қоямыз әрі оған азапты арттырамыз."
    },
    {
      "resource_id": 113,
      "text": "Әрі оның айтқан нәрселері Бізге қалады да, ол Бізге бір өзі келеді."
    },
    {
      "resource_id": 113,
      "text": "Олар өздеріне абырой  / күш-құдірет /  болуы үшін Аллаһтан өзгелерді құдай етіп алды."
    },
    {
      "resource_id": 113,
      "text": "Жоқ! Олай емес! Олар  / табынғандары /  бұлардың құлшылықтарын теріске шығарады және бұларға қарсы болады."
    },
    {
      "resource_id": 113,
      "text": "/ Ей, Мұхаммед! /  Біз кәпірлердің үстінен шайтандарды, оларға түрткі салып, итермелеуші етіп жібергенімізді көрмедің бе?"
    },
    {
      "resource_id": 113,
      "text": "Сондықтан оларға  / жазаның келуіне /  асықпа. Біз олар үшін  / нақты /  есеп жүргізушіміз."
    },
    {
      "resource_id": 113,
      "text": "Сол  / қайта тірілу /  Күні, тақуаларды  / Раббысына бойсұнып, жазасынан қорқып, сақтанғандарды / әр-Рахманға таңдаулы өкілдер тобы етіп жинап,"
    },
    {
      "resource_id": 113,
      "text": "ал қылмыскерлерді қатты шөлдеген халдерінде Жаһаннамға айдаймыз."
    },
    {
      "resource_id": 113,
      "text": "Әр-Рахманнан уәде алғандардан басқалары арашалық ету  / шапағат ету / құқығына ие болмайды."
    },
    {
      "resource_id": 113,
      "text": "Әрі олар: «әр-Рахман  / аса Қайырымды /  Өзіне бала алды», - деді."
    },
    { "resource_id": 113, "text": "Расында сендер өрескел нәрсе істедіңдер." },
    {
      "resource_id": 113,
      "text": "Бұдан аспандар жарылып әрі жер айрылып және таулар күйреп, құлап түсе жаздайды,"
    },
    {
      "resource_id": 113,
      "text": "олардың әр-Рахманға бала таңғандықтары үшін."
    },
    {
      "resource_id": 113,
      "text": "Өзіне бала иемдену әр-Рахманға лайықты емес  / үйлеспейді /."
    },
    {
      "resource_id": 113,
      "text": "Аспандар мен жердегілердің барлығы әр-Рахманға бар болғаны құл ғана болып келеді."
    },
    {
      "resource_id": 113,
      "text": "Ол  / Аллаһ /  оларды санап, есептеп қойған."
    },
    {
      "resource_id": 113,
      "text": "Олардың барлығы Қайта тірілу күні Оған жалғыз келеді."
    },
    {
      "resource_id": 113,
      "text": "Иманға келген және ізгі амал істегендерге әр-Рахман  / аса Қайырымды /  сүйіспеншілік салады."
    },
    {
      "resource_id": 113,
      "text": "/ Ей, Мұхаммед! /  Шын мәнінде, Біз бұны  / Құранды /  өз тіліңде жеңіл еттік, сенің онымен тақуаларды  / Раббысына бойсұнып, жазасынан қорқып, сақтанушыларды /  қуандыруың және қасарысқан керісшіл адамдарды ескертуің үшін."
    },
    {
      "resource_id": 113,
      "text": "Әрі олардан бұрын қанша халықтарды жоқ еттік. Енді сен олардың бірін сезіп, біле аласың ба немесе олардың сыбдырын естисің бе?"
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "19" }
  }
}
