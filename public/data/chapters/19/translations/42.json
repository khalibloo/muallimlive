{
  "translations": [
    { "resource_id": 42, "text": "Kaf. Ha. Ja. Ajn. Sad." },
    {
      "resource_id": 42,
      "text": "Wspomnienie o miłosierdziu twego Pana względem Jego sługi Zachariasza."
    },
    {
      "resource_id": 42,
      "text": "Oto wezwał on swego Pana wezwaniem skrytym."
    },
    {
      "resource_id": 42,
      "text": "Powiedział on: \"Panie mój! Moje kości osłabły, a głowa rozjaśniła się siwizną. A ja nigdy nie byłem, Panie mój, w modlitwie do Ciebie nieszczęśliwy."
    },
    {
      "resource_id": 42,
      "text": "Oto obawiam się moich bliskich po mojej śmierci. A moja żona jest bezpłodna. Daj mi więc od Ciebie następcę!"
    },
    {
      "resource_id": 42,
      "text": "On będzie po mnie dziedziczył; on będzie dziedzicem rodu Jakuba. Panie mój! Znajdź w nim upodobanie!\""
    },
    {
      "resource_id": 42,
      "text": "\"O Zachariaszu! Oto My obwieszczamy ci radosną wieść - syna, którego imię będzie Jan! Nie daliśmy tego samego imienia nikomu przedtem.\""
    },
    {
      "resource_id": 42,
      "text": "On powiedział: \"Panie mój ! Jakże ja będę miał syna, skoro moja żona jest bezpłodna, a ja osiągnąłem już podeszły wiek starca.\""
    },
    {
      "resource_id": 42,
      "text": "Powiedział On: \"Tak będzie! Powiedział twój Pan: To jest dla Mnie łatwe. Ja przecież stworzyłem cię przedtem, kiedy byłeś niczym.\""
    },
    {
      "resource_id": 42,
      "text": "Powiedział: \"Panie mój! Uczyń mi jakiś znak!\" Rzekł: \"Oto mój znak dla ciebie: nie będziesz mówił do ludzi przez trzy noce, będąc zdrowym.\""
    },
    {
      "resource_id": 42,
      "text": "Wyszedł on wtedy z sanktuarium do swojego ludu i zasugerował im: \"Głoście chwałę rano i wieczorem!\""
    },
    {
      "resource_id": 42,
      "text": "\"O Janie! Trzymaj Księgę mocno! \" Daliśmy mu mądrość, kiedy był małym chłopcem;"
    },
    {
      "resource_id": 42,
      "text": "I współczucie pochodzące od Nas, i czystość."
    },
    {
      "resource_id": 42,
      "text": "Był on bogobojny; był dobry dla swoich rodziców; nie był tyranem, buntownikiem."
    },
    {
      "resource_id": 42,
      "text": "Pokój mu: w dniu, kiedy się urodził, w dniu, kiedy będzie umierał, w dniu, kiedy zostanie wskrzeszony do życia!"
    },
    {
      "resource_id": 42,
      "text": "I wspomnij w Księdze Marię! Oto ona oddaliła się od swojej rodziny do pewnego miejsca na wschodzie."
    },
    {
      "resource_id": 42,
      "text": "I oddzieliła się od nich zasłoną. Wtedy posłaliśmy do niej Naszego Ducha i on ukazał się jej jako doskonały człowiek."
    },
    {
      "resource_id": 42,
      "text": "Powiedziała: \"Szukam schronienia u Miłosiernego przed tobą, jeśli jesteś bogobojny.\""
    },
    {
      "resource_id": 42,
      "text": "On powiedział: \"Ja jestem tylko posłańcem twego Pana, aby dać tobie chłopca czystego.\""
    },
    {
      "resource_id": 42,
      "text": "Ona powiedziała: \"Jakże mogę mieć syna, kiedy nie dotknął mnie żaden śmiertelnik ani też nie byłam występną?\""
    },
    {
      "resource_id": 42,
      "text": "On powiedział: \"Tak będzie! Powiedział twój Pan: To jest dla Mnie łatwe. Uczynimy z niego znak dla ludzi i miłosierdzie pochodzące od Nas. To jest sprawa zdecydowana!\""
    },
    {
      "resource_id": 42,
      "text": "I poczęła go, i oddaliła się z nim w dalekie miejsce."
    },
    {
      "resource_id": 42,
      "text": "I doprowadziły ją bóle porodowe do pnia drzewa palmowego. Powiedziała: \"Obym była umarła przedtem; obym była całkowicie zapomniana!\""
    },
    {
      "resource_id": 42,
      "text": "Wtedy będące u jej stóp dziecko zawołało do niej: \"Nie smuć się! Twój Pan umieścił u twych stóp strumyk."
    },
    {
      "resource_id": 42,
      "text": "Potrząśnij ku sobie pień palmy, ona ci zrzuci świeże, dojrzałe daktyle."
    },
    {
      "resource_id": 42,
      "text": "Jedz, pij i daj oczom ochłodę! A jeśli zobaczysz jakiegoś człowieka, to powiedz: ślubowałam Miłosiernemu post, nie będę więc dziś mówić z nikim.\""
    },
    {
      "resource_id": 42,
      "text": "I przyszła z nim do swego ludu niosąc go. Oni powiedzieli: \"O Mario! Uczyniłaś rzecz niesłychaną!"
    },
    {
      "resource_id": 42,
      "text": "O siostro Aarona! Twój ojciec nie był złym człowiekiem i matka twoja nie była występna.\""
    },
    {
      "resource_id": 42,
      "text": "Wtedy ona wskazała na nie. Oni powiedzieli: \"Jakże będziemy przemawiać do kogoś, kto jest w kołysce, do małego chłopca?\""
    },
    {
      "resource_id": 42,
      "text": "On powiedział: \"Zaprawdę, ja jestem sługą Boga! On dał mi Księgę i uczynił mnie prorokiem."
    },
    {
      "resource_id": 42,
      "text": "On mnie błogosławi, gdziekolwiek się znajduję. On nakazał mi modlitwę i jałmużnę - jak długo będę żył -"
    },
    {
      "resource_id": 42,
      "text": "I dobroć dla mojej matki. On nie uczynił mnie ani tyranem, ani nieszczęśliwym."
    },
    {
      "resource_id": 42,
      "text": "I pokój nade mną w dniu, kiedy się urodziłem, w dniu, kiedy będę umierał, w dniu, kiedy będę wskrzeszony do życia.\""
    },
    {
      "resource_id": 42,
      "text": "To jest Jezus, syn Marii, słowo Prawdy, w którą powątpiewają."
    },
    {
      "resource_id": 42,
      "text": "Nie jest odpowiednie dla Boga, aby przybrał Sobie syna. Niech Mu będzie chwała! Kiedy On postanowi jakąś rzecz, to tylko mówi: \"Bądź!\", i ona jest."
    },
    {
      "resource_id": 42,
      "text": "Zaprawdę, Bóg jest moim Panem i waszym Panem! Czcijcie Go! To jest droga prosta!"
    },
    {
      "resource_id": 42,
      "text": "I powstały wśród nich sekty. Lecz biada tym, którzy nie uwierzyli, na widok Dnia Wielkiego!"
    },
    {
      "resource_id": 42,
      "text": "Jakże szybko oni usłyszą i zobaczą w Dniu, kiedy przyjdą do Nas! Lecz niesprawiedliwi są dzisiaj w błędzie oczywistym."
    },
    {
      "resource_id": 42,
      "text": "I ostrzegaj ich przed Dniem westchnienia kiedy sprawa zostanie rozstrzygnięta; oni jednak są niedbali i nie wierzą."
    },
    {
      "resource_id": 42,
      "text": "Zaprawdę, My dziedziczymy ziemię i tych, którzy są na niej; oni zostaną do Nas sprowadzeni."
    },
    {
      "resource_id": 42,
      "text": "I wspomnij w Księdze Abrahama! To był człowiek sprawiedliwy, prorok!"
    },
    {
      "resource_id": 42,
      "text": "Oto powiedział on do swojego ojca: \"O mój ojcze! Dlaczego czcisz to, co nie słyszy, to, co nie widzi, to, co ci nic nie pomoże?"
    },
    {
      "resource_id": 42,
      "text": "O mój ojcze! Ja otrzymałem wiedzę, która nie przyszła do ciebie; postępuj więc za mną, poprowadzę ciebie drogą równą!"
    },
    {
      "resource_id": 42,
      "text": "O mój ojcze! Nie czcij szatana! Zaprawdę, szatan jest buntownikiem względem Miłosiernego!"
    },
    {
      "resource_id": 42,
      "text": "O mój ojcze! Boję się, aby cię nie dotknęła kara od Miłosiernego i abyś nie był poplecznikiem szatana.\""
    },
    {
      "resource_id": 42,
      "text": "On powiedział: O Abrahamie! Czy ty wyrzekasz się moich bogów? Jeśli nie zaprzestaniesz, to ja ciebie ukamienuję! Oddal się ode mnie na jakiś czas!\""
    },
    {
      "resource_id": 42,
      "text": "Powiedział: \"Pokój tobie! Będę prosił mego Pana o przebaczenie dla ciebie. On przecież jest dla mnie miłościwy."
    },
    {
      "resource_id": 42,
      "text": "Ja się odłączam od was i od tego, co wy wzywacie poza Bogiem. Ja wzywam swego Pana. Być może, nie będę nieszczęśliwy w modlitwie do mego Pana.\""
    },
    {
      "resource_id": 42,
      "text": "A kiedy Abraham odłączył się od nich i od tego, co oni czcili poza Bogiem, obdarzyliśmy go Izaakiem i Jakubem; i wszystkich uczyniliśmy prorokami."
    },
    {
      "resource_id": 42,
      "text": "I obdarzyliśmy ich Naszym miłosierdziem; uczyniliśmy dla nich język prawdy wyniosłym."
    },
    {
      "resource_id": 42,
      "text": "I wspomnij w Księdze Mojżesza, który był szczerze oddany i był prorokiem!"
    },
    {
      "resource_id": 42,
      "text": "Wezwaliśmy go z prawej strony góry i sprowadziliśmy go blisko dla poufnej rozmowy."
    },
    {
      "resource_id": 42,
      "text": "I podarowaliśmy mu, z Naszego miłosierdzia, brata jego Aarona, proroka."
    },
    {
      "resource_id": 42,
      "text": "I wspomnij w Księdze Isma`ila, który był szczery w obietnicy; był on posłańcem, prorokiem."
    },
    {
      "resource_id": 42,
      "text": "On nakazał swojej rodzinie modlitwę i jałmużnę; i Pan znalazł w nim upodobanie."
    },
    {
      "resource_id": 42,
      "text": "I wspomnij w Księdze Idrisa, który był sprawiedliwy, był prorokiem."
    },
    { "resource_id": 42, "text": "I wynieśliśmy go na miejsce wyniosłe." },
    {
      "resource_id": 42,
      "text": "Oto ci, których Bóg obsypał dobrodziejstwami: spośród proroków z potomstwa Adama; spośród tych, których zabraliśmy z Noem; spośród potomstwa Abrahama i Izraela; spośród tych, których prowadziliśmy drogą prostą i których wybraliśmy. Kiedy były im recytowane znaki Miłosiernego, oni padali na twarz, wybijając pokłony i płacząc."
    },
    {
      "resource_id": 42,
      "text": "Po nich przyszli następcy, którzy zaniechali modlitwy i poszli za swoimi namiętnościami; niebawem spotka ich zguba."
    },
    {
      "resource_id": 42,
      "text": "Z wyjątkiem tych, którzy się nawrócili, którzy uwierzyli i czynią dobro. Ci wejdą do Ogrodu i nie doznają w niczym niesprawiedliwości."
    },
    {
      "resource_id": 42,
      "text": "Do Ogrodów Edenu, które obiecał Miłosierny swoim sługom wierzącym w to, co skryte. Zaprawdę, Jego obietnica się spełnia!"
    },
    {
      "resource_id": 42,
      "text": "Nie będą oni tam słyszeć pustej gadaniny, lecz tylko: \"Pokój!\" Będą tam mieli zaopatrzenie rano i wieczorem."
    },
    {
      "resource_id": 42,
      "text": "Oto jest Ogród, który My dajemy w dziedzictwo tym spośród Naszych sług, którzy są bogobojni."
    },
    {
      "resource_id": 42,
      "text": "My zstępujemy tylko na rozkaz Tego Pana. Do Niego należy to, co jest przed nami, to, co jest za nami, i to, co jest między tym wszystkim. Twój Pan nie zapomina!"
    },
    {
      "resource_id": 42,
      "text": "On jest Panem niebios i ziemi, i tego, co jest między nimi. Przeto oddawaj Mu cześć i bądź wytrwałym Jego czcicielem! Czy ty znasz kogoś, kto może być nazwany Jego imieniem?"
    },
    {
      "resource_id": 42,
      "text": "Człowiek mówi: \"Czy kiedy umrę, to z pewnością zostanę wyprowadzony żywy?\""
    },
    {
      "resource_id": 42,
      "text": "Czy człowiek sobie nie przypomina, iż My stworzyliśmy go poprzednio, kiedy był niczym?"
    },
    {
      "resource_id": 42,
      "text": "Na twego Pana! My zbierzemy z pewnością ich i szatanów i rzucimy ich wokół Gehenny na kolana!"
    },
    {
      "resource_id": 42,
      "text": "Następnie wydzielimy z każdej sekty tych spośród nich, którzy byli najbardziej zbuntowani przeciwko Miłosiernemu."
    },
    {
      "resource_id": 42,
      "text": "My przecież najlepiej znamy tych, którzy najbardziej zasługują na to, by się tam palić."
    },
    {
      "resource_id": 42,
      "text": "Nie ma wśród was takiego, kto by tam nie miał przybyć. To jest rozstrzygające postanowienie twojego Pana!"
    },
    {
      "resource_id": 42,
      "text": "Następnie My uratujemy tych, którzy byli bogobojni, a niesprawiedliwych pozostawimy tam na kolanach."
    },
    {
      "resource_id": 42,
      "text": "Kiedy są im recytowane Nasze znaki, jako jasne dowody, mówią ci, którzy nie uwierzyli, do tych, którzy uwierzyli: \"Która z tych dwóch grup jest lepsza pod względem swego położenia i przebywa w lepszym towarzystwie?\""
    },
    {
      "resource_id": 42,
      "text": "Ileż to pokoleń wytraciliśmy przed nimi, które były wspanialsze bogactwem i wyglądem!"
    },
    {
      "resource_id": 42,
      "text": "Powiedz: \"Każdemu, kto znajduje się w błędzie, niech Miłosierny przedłuży czas; aż zobaczą oni to, co im zostało obiecane: albo karę, albo Godzinę.\" Wtedy oni się dowiedzą, kto ma gorsze miejsce i kto jest słabszy jako wojsko."
    },
    {
      "resource_id": 42,
      "text": "Bóg pomnaża drogę prostą tym, którzy nią idą. A dobre dzieła, które są trwałe, otrzymają u twego Pana jeszcze lepszą nagrodę i lepszą odpłatę."
    },
    {
      "resource_id": 42,
      "text": "Czy ty widziałeś tego, który nie wierzy w Nasze znaki? On mówi: \"Z pewnością dane mi będą majątek i dzieci!\""
    },
    {
      "resource_id": 42,
      "text": "Czy on zbadał to, co skryte, albo czy zawarł on przymierze z Miłosiernym?"
    },
    {
      "resource_id": 42,
      "text": "Wcale nie! My zapiszemy to, co on mówi, i znacznie przedłużymy mu karę."
    },
    {
      "resource_id": 42,
      "text": "My odziedziczymy po nim to, co on mówi, i on przyjdzie do Nas sam jeden."
    },
    {
      "resource_id": 42,
      "text": "Oni wzięli sobie bogów poza Bogiem, aby byli dla nich potęgą."
    },
    {
      "resource_id": 42,
      "text": "Wcale nie tak! Oni odrzucą ich cześć i okażą się ich przeciwnikami."
    },
    {
      "resource_id": 42,
      "text": "Czy ty nie widziałeś, iż posłaliśmy szatanów przeciw niewiernym, aby ich stale pobudzali do złego?"
    },
    {
      "resource_id": 42,
      "text": "Dlatego nie śpiesz się przeciwko nim! My dajemy im tylko pewną liczbę."
    },
    {
      "resource_id": 42,
      "text": "W Dniu, kiedy zbierzemy bogobojnych ku Miłosiernemu, jako wybrane poselstwo,"
    },
    {
      "resource_id": 42,
      "text": "Popędzimy grzeszników ku Gehennie, jako stado do wodopoju."
    },
    {
      "resource_id": 42,
      "text": "Oni nie będą mieli żadnego wstawiennictwa oprócz tych, którzy zawarli przymierze z Miłosiernym."
    },
    {
      "resource_id": 42,
      "text": "Oni powiedzieli: \"Miłosierny wziął Sobie syna!\""
    },
    { "resource_id": 42, "text": "Popełniliście rzecz potworną!" },
    {
      "resource_id": 42,
      "text": "Niebiosa omal nie rozrywają się, a ziemia omal nie popęka szczelinami, a góry omal nie rozpadną się w proch"
    },
    {
      "resource_id": 42,
      "text": "- od tego, iż oni przypisali Miłosiernemu syna."
    },
    {
      "resource_id": 42,
      "text": "A nie godzi się Miłosiernemu, aby wziął sobie syna!"
    },
    {
      "resource_id": 42,
      "text": "Każdy, kto jest w niebiosach i na ziemi, przychodzi do Miłosiernego jako sługa."
    },
    { "resource_id": 42, "text": "On ich przeliczył i policzył ich dobrze." },
    {
      "resource_id": 42,
      "text": "I oni wszyscy przyjdą do Niego, w Dniu Zmartwychwstania, pojedynczo."
    },
    {
      "resource_id": 42,
      "text": "Zaprawdę, tym, którzy uwierzyli i którzy pełnili dobre dzieła - Miłosierny przygotuje miłość."
    },
    {
      "resource_id": 42,
      "text": "I My uczyniliśmy go łatwym, w twoim języku, abyś głosił radosną wieść bogobojnym i ostrzegał przezeń ludzi opornych."
    },
    {
      "resource_id": 42,
      "text": "Ileż pokoleń wytraciliśmy przed nimi! Czy ty przeczuwasz choć jednego z nich? Czy ty słyszysz choć najmniejszy ich szept?"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "19" }
  }
}
