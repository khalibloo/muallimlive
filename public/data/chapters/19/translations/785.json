{
  "translations": [
    {
      "resource_id": 785,
      "text": "(كهيعص) مفهوم این حروف را الله میداند و بس."
    },
    {
      "resource_id": 785,
      "text": "(این) یادی است از رحمت پروردگارت بر بنده‌اش زکریا."
    },
    {
      "resource_id": 785,
      "text": "وقتی که پروردگارش را (در دعایش) آهسته (و آرام) ندا کرد."
    },
    {
      "resource_id": 785,
      "text": "گفت: ای پروردگارم! استخوانم سست شده است. و موی سرم از پیری شعله‌ور شده و ای پروردگارم! هرگز در دعایت (وقتی چیزی از تو خواسته‌ام) ناامید نبوده‌ام."
    },
    {
      "resource_id": 785,
      "text": "و من پس از خود از اقاربم بیمناکم. و همسرم بی‌فرزند است، پس از نزد خویش وارثی (در نبوت) به من ببخش."
    },
    {
      "resource_id": 785,
      "text": "تا وارث من باشد و هم وارث اولاد يعقوب. و او را ای پروردگارم پسندیده بگردان."
    },
    {
      "resource_id": 785,
      "text": "(الله دعای زکریا را قبول کرد و فرمود) ای زکریا ما تو را به پسری مژده می‌دهیم که نام او یحیی است و پیش از این هیچ هم نام او را پیدا نکردیم."
    },
    {
      "resource_id": 785,
      "text": "زکریا گفت: ای پروردگارم! چطور مرا پسری خواهد بود، حال آنکه همسرم نازا است و خودم نیز به سبب پیری به نهایت ضعف رسیده‌ام."
    },
    {
      "resource_id": 785,
      "text": "الله فرمود: همچنین است (فرمان من)، پروردگار تو گفته که این (کار) بر من آسان است چون پیش از این تو را در حالی آفریدم که هیچ چیزی نبودی."
    },
    {
      "resource_id": 785,
      "text": "زکریا گفت: ای پروردگارم! علامتی برایم قرار ده، فرمود: نشانه‌ات آن است که سه شبانه روز نمی‌توانی با مردم سخن بگویی با وجود اینکه سالم و تندرستی."
    },
    {
      "resource_id": 785,
      "text": "پس از محراب (جای عبادت) بر قوم خویش بیرون آمد، پس به آنان اشاره کرد که صبح و شام تسبیح گویید."
    },
    {
      "resource_id": 785,
      "text": "ای یحیی! کتاب را با قوّت بگیر، و به او در کودکی حکمت دادیم."
    },
    {
      "resource_id": 785,
      "text": "و از نزد خود به او مهر و شفقت دادیم. و برکت و پاکی نصیبش کردیم و او پرهیزگار بود."
    },
    {
      "resource_id": 785,
      "text": "و با پدر و مادرش نیک رفتار بود، و متکبر و نافرمان نبود."
    },
    {
      "resource_id": 785,
      "text": "و سلام بر او، روزی که تولد شد و روزی که می‌میرد و روزی که دوباره زنده می‌شود."
    },
    {
      "resource_id": 785,
      "text": "و یادآور شو در کتاب (قرآن) مریم را، وقتی که در ناحیۀ شرقی (بیت المقدس) از خانواده‌اش به خلوت رفت."
    },
    {
      "resource_id": 785,
      "text": "پس در مقابل آنان پرده‌ای گرفت، پس روح خود (جبرئیل) را به‌سوی او فرستادیم که در شکل بشر درست اندام بر او نمایان شد."
    },
    {
      "resource_id": 785,
      "text": "مریم گفت: البته من از تو به پروردگار مهربان پناه می‌برم، اگر پرهیزگار باشی (به من نزدیک مشو)."
    },
    {
      "resource_id": 785,
      "text": "جبرئیل گفت: جز این نیست که من فرستاده پروردگار تو ام تا به تو پسری پاکیزه (از هر گناه) ببخشم."
    },
    {
      "resource_id": 785,
      "text": "مریم گفت: چگونه پسری خواهم داشت حال آنکه بشری به من دست نزده و بدکار (هم) نبوده‌ام؟!"
    },
    {
      "resource_id": 785,
      "text": "جبرئیل گفت: فرمان حق چنین است. پروردگارت فرموده است که این (کار) برای من آسان است. و تا او را معجزه‌ای برای مردم گردانیم و رحمتی از سوی خود سازیم و (این تصمیم) کاری مقدر شده و انجام یافتنی است."
    },
    {
      "resource_id": 785,
      "text": "پس مریم (از دمیدن فرشته) به او (عیسی) باردار شد و به سبب آن حمل، به مکانی دور (از مردم) کناره گرفت."
    },
    {
      "resource_id": 785,
      "text": "پس درد ولادت او را به‌سوی تنۀ درخت خرما آورد. گفت: ای کاش پیش از این مرده بودم و یکباره از یادها فراموش شده بودم."
    },
    {
      "resource_id": 785,
      "text": "پس (فرشته) از جانب پائین او ندا داد که اندوهگین مشو، چون پروردگارت پایین تو چشمه‌ای را جاری ساخته است."
    },
    {
      "resource_id": 785,
      "text": "و تنۀ درخت خرما را بسوی خود بجنبان که بر تو خرمای تازه چیده شده می‌ریزاند."
    },
    {
      "resource_id": 785,
      "text": "پس بخور و بنوش و چشم را روشن و آسوده دار. پس اگر کسی از آدمیان را دیدی، بگو: من برای پروردگار مهربان روزه نذر کرده‌ام بنابراین امروز با هیچ انسانی سخن نخواهم گفت."
    },
    {
      "resource_id": 785,
      "text": "پس او را برداشت و پیش قوم خود برد، گفتند: ای مریم! به راستی عجب کار قبیحی آورده‌ای!"
    },
    {
      "resource_id": 785,
      "text": "ای خواهر هارون! پدرت مرد بد نبود و مادرت (نیز) زن بدکار نبود."
    },
    {
      "resource_id": 785,
      "text": "پس مریم به‌سوی طفل (عیسی) اشاره کرد (که از او بپرسید) گفتند: ما چگونه با طفلی که در گهواره است سخن بگوییم؟!"
    },
    {
      "resource_id": 785,
      "text": "(عیسی) گفت: من بنده الله هستم، به من کتاب داده و مرا به پیغمبری انتخاب نموده است."
    },
    {
      "resource_id": 785,
      "text": "و هر جا که باشم، مرا مبارک گردانیده است. و تا وقتی که زنده باشم، مرا به نماز و زكات سفارش کرده است."
    },
    {
      "resource_id": 785,
      "text": "و (همچنان) به نیک رفتاری با مادرم (مرا سفارش نموده) و مرا متکبر و سرکش و بدبخت نگردانیده است."
    },
    {
      "resource_id": 785,
      "text": "و سلام بر من، روزی که تولد شده‌ام و روزی که می‌میرم و روزی که دوباره زنده می‌شوم."
    },
    {
      "resource_id": 785,
      "text": "این است (اوصاف) عیسی پسر مریم، سخن راست و درست که ایشان (اهل کتاب) در آن شک می‌کنند."
    },
    {
      "resource_id": 785,
      "text": "الله را سزاوار نیست که فرزندی گیرد، او پاک و منزه است (از تهمت‌های ناروا)، چون کاری را اراده کند، تنها کافی است که به او بگوید: شو! پس بی‌درنگ موجود می‌شود!"
    },
    {
      "resource_id": 785,
      "text": "و بی‌گمان الله پروردگار من و پروردگار شماست. پس او را بپرستید، این است راه راست."
    },
    {
      "resource_id": 785,
      "text": "اما (راه راست را گذاشته) گروه‌ها در میان خود اختلاف کردند. پس وای بر کافران از حاضر شدن در روزی بزرگ."
    },
    {
      "resource_id": 785,
      "text": "چقدر شنوا و چقدر بینا می‌باشند روزی که به‌سوی ما می‌آیند، اما این ظالمان امروز در گمراهی آشکاری قرار دارند."
    },
    {
      "resource_id": 785,
      "text": "و آنان را که (اکنون) در غفلت به سر می‌برند، از روز حسرت و پشیمانی بترسان، وقتی که کار به انجام رسانیده می‌شود و آنان ایمان نمی‌آورند."
    },
    {
      "resource_id": 785,
      "text": "البته ماییم که زمین و همۀ کسانی را که بر روی آن هستند به میراث می‌بریم و به‌سوی ما برگردانیده می‌شوند."
    },
    {
      "resource_id": 785,
      "text": "و یادآور شو در این کتاب ابراهیم را، بی‌گمان او بسیار راستگو و پیغمبر بود."
    },
    {
      "resource_id": 785,
      "text": "وقتی که به پدر خود گفت: ای پدر جان! چرا چیزی را پرستش می‌کنی که نه می‌شنود و نه می‌بیند و نه چیزی را از تو دفع می‌کند؟"
    },
    {
      "resource_id": 785,
      "text": "ای پدر جان! البته از علم چیزی به من آمده که به تو نیامده است، لذا، از من پیروی کن تا تو را به راه راست هدایت نمایم."
    },
    {
      "resource_id": 785,
      "text": "ای پدر جان! شیطان را پرستش مکن، به راستی که شیطان عصیانگر پروردگار مهربان است."
    },
    {
      "resource_id": 785,
      "text": "ای پدرم! من از این می‌ترسم که عذابی از جانب پروردگار مهربان به تو برسد و آنگاه دوست و همنشین شیطان باشی."
    },
    {
      "resource_id": 785,
      "text": "(پدر ابراهیم) گفت: ای ابراهیم! آیا تو از معبودان من روگردانی؟ اگر (از مخالفت و اعراض خود) بازنیایی حتما تو را سنگ‌سار خواهم کرد، و برو مدت دراز از من دور شو."
    },
    {
      "resource_id": 785,
      "text": "(ابراهیم) گفت: سلام بر تو (با تو وداع می‌کنم)، به زودی از پروردگارم برایت آمرزش می‌خواهم، چون که او بر من مهربان است."
    },
    {
      "resource_id": 785,
      "text": "و (حالا) از شما و از آنچه به جز الله می‌پرستید، کناره‌گیری می‌کنم. و پروردگارم را (به دعا) می‌خوانم، امید است که در خواندن پروردگارم ناامید و ناکام نباشم."
    },
    {
      "resource_id": 785,
      "text": "پس وقتی از آنان و از آنچه به جای الله عبادت می‌کردند دوری کرد، اسحاق و یعقوب را به او بخشیدیم و هر یک را پیغمبر گردانیدیم."
    },
    {
      "resource_id": 785,
      "text": "و از رحمت خویش به آنان بخشیدیم و ایشان را نیک نام و بلند آوازه (و بلند مرتبه) گردانیدیم."
    },
    {
      "resource_id": 785,
      "text": "و یادآور شو در این کتاب موسی را، یقینا که او خالص کرده‌شده و فرستاده‌ای پیغمبر (بلندمرتبه) بود."
    },
    {
      "resource_id": 785,
      "text": "و او را از جانب راست کوه طور ندا کردیم و او را رازگویان نزدیک خود ساختیم (با او سخن گفتیم)."
    },
    {
      "resource_id": 785,
      "text": "و ما از رحمت خود، برادرش هارون را که پیغمبر بود، (مددگار) به او بخشیدیم."
    },
    {
      "resource_id": 785,
      "text": "و یادآور شو در این کتاب اسماعیل را، همانا او در وعده‌هایش صادق، و رسول و پیغمبر (الله) بود."
    },
    {
      "resource_id": 785,
      "text": "و او خانواده‌اش را به نماز و زکات امر می‌کرد و در نزد پروردگارش پسندیده بود."
    },
    {
      "resource_id": 785,
      "text": "و یادآور شو در این کتاب ادريس را، البته او بسیار راست کردار و پیغمبر بزرگ بود."
    },
    { "resource_id": 785, "text": "و ما او را به مقام بلند ارتقا دادیم." },
    {
      "resource_id": 785,
      "text": "آنان کسانی از پیغمبران بودند که الله برایشان نعمت داد (از جمله)، از نسل آدم و از نسل کسانی که با نوح بر کشتی سوار کردیم و از فرزندان ابراهیم و يعقوب و از کسانی که آنان را هدایت نمودیم و برگزیدیم، چون آیات پروردگار مهربان بر آنان خوانده می‌شد، سجده‌کنان و گریان (به زمین) می‌افتادند."
    },
    {
      "resource_id": 785,
      "text": "پس از آنان فرزندان ناخلف جانشین شدند که نماز را ضائع کردند و از شهوات پیروی کردند، پس به زودی با زیان و ناکامی (در وادی غی) روبرو خواهند شد."
    },
    {
      "resource_id": 785,
      "text": "مگر کسی که توبه کند و ایمان بیاورد و کارهای شایسته انجام دهد، پس ایشان وارد بهشت می‌شوند و هیچ ظلمی به آنان نمی‌شود."
    },
    {
      "resource_id": 785,
      "text": "باغ‌های جاودان که پروردگار مهربان بندگانش را در غیب وعده داده است. و وعدۀ الله حقاً آمدنی است."
    },
    {
      "resource_id": 785,
      "text": "در آن جا هیچ سخن بیهوده نمی‌شنوند، بلکه سلام (می‌شنوند)، روزی‌شان صبح و شام برایشان آماده است."
    },
    {
      "resource_id": 785,
      "text": "این همان جنتی است که به هر کس از بندگان ما که پرهیزگار باشد به میراث می‌دهیم."
    },
    {
      "resource_id": 785,
      "text": "و (ای جبرئیل به رسول ما بگو: ما فرشتگان) جز به فرمان پروردگارت فرود نمی‌آییم، آنچه پیش روی ماست و آنچه پشت سر ماست و آنچه میان این دو است، همه به او اختصاص دارد. و پروردگارت هرگز فراموش کار نیست."
    },
    {
      "resource_id": 785,
      "text": "پروردگار آسمان‌ها و زمین و آنچه در میان این دو است، پس او را پرستش کن و بر عبادت او صابر باش، آیا همتایی برای او می‌شناسی؟"
    },
    {
      "resource_id": 785,
      "text": "و انسان می‌گوید: آیا وقتی بمیرم، راستی (دوباره از قبر) بیرون آورده خواهم شد؟"
    },
    {
      "resource_id": 785,
      "text": "آیا انسان به یاد نمی‌آورد که ما قبلا او را آفریدیم، در حالیکه چیزی نبود؟!"
    },
    {
      "resource_id": 785,
      "text": "پس قسم به پروردگارت! که البته آنان را با شیاطین جمع می‌کنیم، باز همه را در حالی که به زانو افتاده‌اند، گرد دوزخ حاضر خواهیم کرد."
    },
    {
      "resource_id": 785,
      "text": "باز از میان هر گروه افرادی را بیرون می‌کنیم که در مقابل پروردگار مهربان از همه سرکش‌تر بوده‌اند."
    },
    {
      "resource_id": 785,
      "text": "باز ما به آنان که برای درآمدن در دوزخ سزاوارترند داناتریم."
    },
    {
      "resource_id": 785,
      "text": "و از شما هیچ کس نیست مگر اینکه وارد آن (دوزخ) می‌شود. این امر بر پروردگارت حتمی و فیصله قطعی است."
    },
    {
      "resource_id": 785,
      "text": "باز پرهیزگاران را (از آتش) نجات می‌دهیم و ظالمان را به زانو افتاده در آن رها می‌کنیم."
    },
    {
      "resource_id": 785,
      "text": "و چون آیات واضح ما بر آنان تلاوت شود، کافران به مؤمنان می‌گویند: کدام یک از دو گروه جایگاهش بهتر و مجلسش زیباتر است؟!"
    },
    {
      "resource_id": 785,
      "text": "و چه بسیار نسل‌ها را که پیش از آنان بودند، هلاک کردیم که نسبت به آنها مال بهتر و متاع زیباتر داشتند."
    },
    {
      "resource_id": 785,
      "text": "بگو: هر کس که در گمراهی فرو رفته باشد، پروردگار مهربان به ایشان مهلت می‌دهد تا وقتی که آنچه را به آنان وعده داده شده است؛ یا عذاب، یا قیامت را ببینند، پس خواهند دانست که چه کسی جایگاهش بدتر و لشکرش ضعیف‌تر و ناتوانتر است."
    },
    {
      "resource_id": 785,
      "text": "و الله بر هدایت کسانی که هدایت یافته‌اند، می‌افزاید. و نیکی‌های پایدار در نزد پروردگارت از لحاظ ثواب و عاقبت بهتر است."
    },
    {
      "resource_id": 785,
      "text": "آیا دیدی آن کسی را که به آیات ما كفر ورزید و گفت: حتما به من مال و فرزند بسیار داده خواهد شد."
    },
    {
      "resource_id": 785,
      "text": "آیا از غیب آگاه شده است؟ یا از پروردگار مهربان عهدی گرفته است؟"
    },
    {
      "resource_id": 785,
      "text": "نه، چنین نیست که او می‌گوید، به زودی آنچه را او می‌گوید، خواهیم نوشت و عذاب را برای او خواهیم افزود."
    },
    {
      "resource_id": 785,
      "text": "و آنچه را می‌گوید، از وی به ارث می‌بریم و پیش ما تنها می‌آید."
    },
    {
      "resource_id": 785,
      "text": "و به جای الله معبودانی گرفتند تا برایشان سبب عزت باشند."
    },
    {
      "resource_id": 785,
      "text": "نه، چنین نیست، به زودی عبادت‌شان را انکار خواهند کرد و ضد و دشمن آنان می‌گردند."
    },
    {
      "resource_id": 785,
      "text": "آیا ندانسته‌ای که ما شيطان‌ها را بر کافران فرستادیم تا سخت آنها را (بر انجام گناه) تحریک کنند؟"
    },
    {
      "resource_id": 785,
      "text": "پس بر (عذاب) آنها شتاب مکن جز این نیست که ما برای آنها مدت (عذاب را) می‌شماریم."
    },
    {
      "resource_id": 785,
      "text": "روزی که پرهیزگاران را چون مهمانان گرامی به‌سوی رحمن حشر می‌کنیم."
    },
    {
      "resource_id": 785,
      "text": "و مجرمان را در حال تشنگی به‌سوی دوزخ سوق دهیم."
    },
    {
      "resource_id": 785,
      "text": "نمی‌توانند شفاعت بکنند، مگر کسی که از جانب پروردگار مهربان عهدی گرفته باشد."
    },
    {
      "resource_id": 785,
      "text": "و گفتند: (مشرکین) پروردگار مهربان فرزند گرفته است (لذا ما او را عبادت می‌کنیم)."
    },
    {
      "resource_id": 785,
      "text": "به راستی که (شما مشرکان) سخن بسیار زشتی را (بر زبان) آوردید."
    },
    {
      "resource_id": 785,
      "text": "نزدیک است که آسمان‌ها از این سخن پاره پاره شوند و زمین بشگافد و کوه‌ها به شدت فرو ریخته شوند."
    },
    {
      "resource_id": 785,
      "text": "از اینکه به پروردگار مهربان فرزند قایل شدند."
    },
    {
      "resource_id": 785,
      "text": "و برای پروردگار مهربان سزاوار نیست که فرزند گیرد."
    },
    {
      "resource_id": 785,
      "text": "(چون) هر که در آسمان‌ها و زمین است، مگر اینکه بنده وار به‌سوی پروردگار مهربان می‌آید."
    },
    {
      "resource_id": 785,
      "text": "يقينا همۀ آنها را به حصر و حساب آورده و تعدادشان را به شمارش خاص شمار کرده است."
    },
    {
      "resource_id": 785,
      "text": "و روز قیامت همۀ آنان تک و تنها به دربار او خواهد آمد."
    },
    {
      "resource_id": 785,
      "text": "البته آنانی که ایمان آوردند و کارهای نیک کردند، به زودی پروردگار مهربان در دل‌های آنان محبت و دوستی قرار می‌دهد."
    },
    {
      "resource_id": 785,
      "text": "پس جز این نیست که ما (قرآن) را بر زبان تو آسان کردیم تا به وسیلۀ آن پرهیزگاران را مژده دهی و مردم ستیزه جو را با آن بترسانی."
    },
    {
      "resource_id": 785,
      "text": "و چه بسیار هلاک کردیم پیش از آنها نسل‌ها و امت‌هایی را، آیا کسی از آنان را می‌یابی، یا (کمترین) صدایی از آنان می‌شنوی؟"
    }
  ],
  "meta": {
    "translation_name": "Mawlawi Muhammad Anwar Badkhashani",
    "author_name": "Mawlawi Muhammad Anwar Badkhashani",
    "filters": { "resource_id": 785, "chapter_number": "19" }
  }
}
