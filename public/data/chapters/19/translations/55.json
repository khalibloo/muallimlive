{
  "translations": [
    { "resource_id": 55, "text": "Kaaf, ha, yo, ayn, sod." },
    {
      "resource_id": 55,
      "text": "Bu, Robbingning bandasi Zakariyoga rahmati zikridir.<sup foot_note=\"170188\">1</sup>"
    },
    {
      "resource_id": 55,
      "text": "U, Robbiga maxfiy nido qilgan chog`ini esla."
    },
    {
      "resource_id": 55,
      "text": "U: «Ey Robbim, mening suyaklarim mo`rtlashdi, boshga oq tutashdi, ey Robbim, senga duo qilish-la badbaxt bo`lmaganman."
    },
    {
      "resource_id": 55,
      "text": "Va, albatta, men ortimdagi qarindoshlardan qo`rqdim. Ayolim tug`mas edi. Bas, menga O`z dargohingdan bir valiy — ortdan qolguvchi ato et."
    },
    {
      "resource_id": 55,
      "text": "U menga va Ya'qub oilasiga merosxo`r bo`lsin. Ey Robbim, uni O`zing rozi bo`ladigan qil», dedi."
    },
    {
      "resource_id": 55,
      "text": "«Ey Zakariyo, Biz senga ismi Yahyo bo`lgan bir o`g`ilning xushxabarini beramiz. Bundan oldin unga otdosh qilgan emasmiz».<sup foot_note=\"170189\">1</sup>"
    },
    {
      "resource_id": 55,
      "text": "U: «Ey Robbim, ayolim tug`mas bo`lsa, o`zim qarib-chirib qolgan bo`lsam, qanday qilib mening o`g`lim bo`lsin?!» – dedi."
    },
    {
      "resource_id": 55,
      "text": "U: «Ana shunday! Robbing aytdiki, bu Men uchun oson. Batahqiq, bundan oldin seni yaratdim. Holbuki, sen hech narsa emas eding», dedi."
    },
    {
      "resource_id": 55,
      "text": "U: «Robbim, menga bir belgi ato qil», dedi. U zot: «Sening belging salomat holingda odamlarga uch kecha gapirmasligingdir», dedi."
    },
    {
      "resource_id": 55,
      "text": "Bas, o`z qavmi huzuriga mehrobdan chiqdi va ularga, ertayu kech tasbih aytinglar, deb ishora qildi.<sup foot_note=\"170190\">1</sup>"
    },
    {
      "resource_id": 55,
      "text": "«Ey Yahyo, kitobni quvvat-la ol!» (dedik). Va unga go`dakligidayoq hukmni berdik.<sup foot_note=\"170191\">1</sup>"
    },
    {
      "resource_id": 55,
      "text": "Va O`z tomonimizdan mehribonlik va poklik (berdik). Hamda u taqvodor edi."
    },
    {
      "resource_id": 55,
      "text": "U ota-onasiga mehribon bo`lib, jabr-sitam qilguvchi va isyonchi emasdi."
    },
    {
      "resource_id": 55,
      "text": "Unga tug`ilgan kunida ham, o`ladigan kunida ham, qayta tiriladigan kunida ham salomlar bo`lsin."
    },
    {
      "resource_id": 55,
      "text": "Kitobda Maryamni esla. U o`z ahlidan sharqiy makonga ajrab chiqqanda..."
    },
    {
      "resource_id": 55,
      "text": "Va ular bilan o`zi orasida to`siq olganda, Biz unga O`z ruhimizni yubordik. Bas, u unga bus-butun odam bo`lib ko`rindi.<sup foot_note=\"169676\">1</sup>"
    },
    {
      "resource_id": 55,
      "text": "U: «Men Rohmandan sendan panoh berishini so`rayman. Agar taqvodor bo`lsang...» dedi."
    },
    {
      "resource_id": 55,
      "text": "U: «Men Robbingning elchisiman, xolos, senga bir pok o`g`ilni hadya etish uchun keldim», dedi."
    },
    {
      "resource_id": 55,
      "text": "U: « Menda qayoqdan o`g`il bo`lsin, menga bashar tegmagan bo`lsa, men buzuq ham bo`lmasam?!» – dedi."
    },
    {
      "resource_id": 55,
      "text": "U: «Ana shunday, Robbing aytdiki, bu Men uchun osondir va uni odamlarga belgi qilish uchun hamda Bizdan rahmat bo`lishi uchun, bu hukmi chiqib bo`lgan ishdir», dedi."
    },
    {
      "resource_id": 55,
      "text": "Bas, unga homilador bo`ldi. So`ngra, u bilan uzoq makonga chetlandi.<sup foot_note=\"170192\">1</sup>"
    },
    {
      "resource_id": 55,
      "text": "Bas, to`lg`oq uni xurmo tanasiga olib bordi. U: «Koshki, bundan oldin o`lsam edi va butunlay unutilib ketsam edi», dedi."
    },
    {
      "resource_id": 55,
      "text": "Uning ostidan: «Mahzun bo`lma, batahqiq, Robbing ostingdan oqar suv qildi."
    },
    {
      "resource_id": 55,
      "text": "Xurmo tanasini silkit, senga yangi meva tushiradi», deb nido qildi.<sup foot_note=\"170193\">1</sup>"
    },
    {
      "resource_id": 55,
      "text": "Ye, ich va ko`zing quvonsin. Bas, biror odamni ko`rar bo`lsang: «Men Rohmanga ro`za nazr qildim. Bugun inson zotiga zinhor gapirmasman», degin."
    },
    {
      "resource_id": 55,
      "text": "Bas, uni ko`tarib qavmiga olib keldi. Ular: «Ey Maryam, sen ajoyib narsa keltirding-ku!"
    },
    {
      "resource_id": 55,
      "text": "Ey, Horun singlisi, otang yomon odammas va onang ham buzuq bo`lmagan edi-ku!» – dedilar.<sup foot_note=\"170194\">1</sup>"
    },
    {
      "resource_id": 55,
      "text": "Bas, unga ishorat qildi. Ular: «Beshikdagi yosh bola ila qanday gaplashamiz?!» – dedilar.<sup foot_note=\"170195\">1</sup>"
    },
    {
      "resource_id": 55,
      "text": "U: «Albatta, men Allohning bandasiman. U menga kitob berdi va meni Payg`ambar qildi."
    },
    {
      "resource_id": 55,
      "text": "Meni qayerda bo`lsam ham, muborak qildi. Modomiki, hayot ekanman, namoz va zakotni ado etmoqni tavsiya qildi."
    },
    {
      "resource_id": 55,
      "text": "Meni volidamga mehribon qildi va jabr-sitam qilguvchi, badbaxt qilmadi."
    },
    {
      "resource_id": 55,
      "text": "Menga tug`ilgan kunimda ham, o`ladigan kunimda ham va qayta tiriladigan kunimda ham salom bordir», dedi."
    },
    {
      "resource_id": 55,
      "text": "Mana shu, shubha qilishayotgan Iyso ibn Maryam to`g`risidagi haq so`zdir.<sup foot_note=\"170936\">1</sup>"
    },
    {
      "resource_id": 55,
      "text": "Bola tutmoq Allohga hech to`g`ri kelmas. U bundan pokdir. U bir ishni istasa, unga «Bo`l!» deydi. Bas, bo`ladi."
    },
    {
      "resource_id": 55,
      "text": "«Va, albatta, Alloh mening Robbimdir va sizning Robbingizdir. Bas, Unga ibodat qiling. Mana shu to`g`ri yo`ldir.»"
    },
    {
      "resource_id": 55,
      "text": "So`ngra, firqalar o`zaro ixtilofga tushdilar. Kufr keltirganlarga buyuk kundagi ko`rinishdan voy bo`lsin.<sup foot_note=\"170196\">1</sup>"
    },
    {
      "resource_id": 55,
      "text": "Bizga keladigan kuni qanday ham yaxshi eshitarlar, qanday ham yaxshi ko`rarlar. Lekin zolimlar bugungi kunda ochiq zalolatdadirlar."
    },
    {
      "resource_id": 55,
      "text": "Ularni hasrat kunidan, ish bitmish paytidan ogoh qil. Ular g`aflatdadirlar, ular iymon keltirmaslar."
    },
    {
      "resource_id": 55,
      "text": "Albatta, Biz yerga va uning ustidagi kimsalarga merosxo`r bo`lamiz va Bizgagina qayturlar."
    },
    {
      "resource_id": 55,
      "text": "Kitobda Ibrohimni esla. Albatta, u siddiq va Nabiy bo`lgan edi."
    },
    {
      "resource_id": 55,
      "text": "Qachonki u otasiga: «Ey otajon, nima uchun eshitmaydigan, ko`rmaydigan va senga biron foyda bermaydigan narsaga ibodat qilasan?"
    },
    {
      "resource_id": 55,
      "text": "Ey otajon, albatta, senga kelmagan ilm menga keldi. Bas, menga ergash, seni to`g`ri yo`lga boshlayman."
    },
    {
      "resource_id": 55,
      "text": "Ey otajon, shaytonga ibodat qilma. Albatta, shayton Rohmanga osiy bo`lgandir."
    },
    {
      "resource_id": 55,
      "text": "Ey otajon, albatta, men seni Rohman tomonidan azob tutishidan va shaytonga do`st bo`lib qolishingdan qo`rqaman», degan edi."
    },
    {
      "resource_id": 55,
      "text": "U: «Ey Ibrohim, sen mening xudolarimdan yuz o`giruvchimisan?! Qasamki, agar to`xtamasang, seni, albatta, toshbo`ron qilaman! Mendan uzoq ket!» – dedi."
    },
    {
      "resource_id": 55,
      "text": "U: «Omon bo`l. Endi Robbimdan seni mag`firat qilishini so`rayman. Albatta, U menga juda ham lutfli, marhamatlidir."
    },
    {
      "resource_id": 55,
      "text": "Men sizlardan ham, Allohdan o`zga iltijo qilayotgan narsangizdan ham chetlanaman va Robbimga iltijo qilaman. Shoyadki, Robbimga iltijo qilish ila badbaxt bo`lmasam», dedi."
    },
    {
      "resource_id": 55,
      "text": "Bas, ulardan va ular Allohdan o`zga ibodat qilayotgan narsadan chetlanganida, Biz unga Is'hoq va Ya'qubni hadya etdik va barchalarini Payg`ambar qildik.<sup foot_note=\"170197\">1</sup>"
    },
    {
      "resource_id": 55,
      "text": "Va ularga O`z rahmatimizdan hadya etdik hamda ularga rostgo`y va oliy til berdik."
    },
    {
      "resource_id": 55,
      "text": "Kitobda Musoni esla. Albatta, u tanlab olingan Nabiy va Rasul edi.<sup foot_note=\"170198\">1</sup>"
    },
    {
      "resource_id": 55,
      "text": "Biz unga Turning o`ng tomonidan nido qildik va munojot uchun O`zimizni yaqinlashtirdik."
    },
    {
      "resource_id": 55,
      "text": "Va unga O`z rahmatimizdan og`asi Horunni Payg`ambar qilib hadya etdik.<sup foot_note=\"170199\">1</sup>"
    },
    {
      "resource_id": 55,
      "text": "Va kitobda Ismoilni esla. Albatta, u va'dasiga sodiq hamda Rasul va Nabiy bo`lgan edi."
    },
    {
      "resource_id": 55,
      "text": "U ahlini namozga va zakotga buyurar edi va Robbi huzurida rozi bo`lingan edi."
    },
    {
      "resource_id": 55,
      "text": "Va kitobda Idrisni esla. Albatta, u siddiq va Nabiy bo`lgan edi."
    },
    {
      "resource_id": 55,
      "text": "Va uni oliy maqomga ko`tardik.<sup foot_note=\"170200\">1</sup>"
    },
    {
      "resource_id": 55,
      "text": "Ana o`shalar, Alloh ne'mat bergan zotlar Payg`ambarlardan, Odam zurriyotidan, Nuh bilan birga (kemada) ko`targanlarimizdan, Ibrohim va Isroilning zurriyotidan, o`zimiz hidoyat qilgan va tanlab olganlardandir. Ularga Rohmanning oyati tilovat qilinsa, yig`lab sajdaga yiqilardilar."
    },
    {
      "resource_id": 55,
      "text": "Bas, ularning ortidan bir o`rinbosarlar qoldiki, ular namozni zoye qilib, shahvatlarga ergashdilar. Bas, tezda ular yomonlikka yo`liqdilar.<sup foot_note=\"170937\">1</sup>"
    },
    {
      "resource_id": 55,
      "text": "Magar kim tavba qilsa va iymon keltirib, amali solih qilsa, bas, ana o`shalar jannatga kirurlar va hech zulm qilinmaslar.<sup foot_note=\"170201\">1</sup>"
    },
    {
      "resource_id": 55,
      "text": "Rohman O`z bandalariga g`aybdan va'da qilgan adn jannatlaridir. Albatta, Uning va'dasi kelgusidir."
    },
    {
      "resource_id": 55,
      "text": "Ular unda behuda so`z eshitmaslar, illo, salom eshiturlar. Ularga u yerda ertayu kech rizqlari kelib turur."
    },
    {
      "resource_id": 55,
      "text": "U, bandalarimizdan taqvodor bo`lganlariga meros qilib beradigan jannatimizdir."
    },
    {
      "resource_id": 55,
      "text": "Biz faqat Robbingning amri bilangina tushamiz. Bizning oldimizdagi narsalar va ortimizdagi narsalar hamda ularning orasidagi narsalar ham Unikidir. Robbing unutguvchi bo`lmagan.<sup foot_note=\"170202\">1</sup>"
    },
    {
      "resource_id": 55,
      "text": "U osmonlaru yerning va ular orasidagi narsalarning Robbidir. Bas, Unga ibodat qil va Uning ibodatida sabrli bo`l. Unga tengdoshni bilurmisan?<sup foot_note=\"170203\">1</sup>"
    },
    {
      "resource_id": 55,
      "text": "Inson: «Agar o`lsam, yana qayta tirik holda chiqarilamanmi?!» – deydi."
    },
    {
      "resource_id": 55,
      "text": "O`sha inson Biz uni bundan oldin hech narsa bo`lmay turganida yaratganimizni eslamaydimi?!"
    },
    {
      "resource_id": 55,
      "text": "Robbingga qasamki, Biz ularni va shaytonlarni, albatta, mahsharga to`playmiz, so`ngra, ularni jahannam atrofiga tiz cho`kkan hollarida hozir qilamiz."
    },
    {
      "resource_id": 55,
      "text": "So`ngra, har bir guruhdan Rohmanga ashaddiy osiy bo`lganini sug`urib olamiz.<sup foot_note=\"170204\">1</sup>"
    },
    {
      "resource_id": 55,
      "text": "Keyin, albatta, Biz u(jahannam)ga kirishga kimlar loyiqroq ekanini yaxshi bilguvchimiz."
    },
    {
      "resource_id": 55,
      "text": "Sizdan unga yaqinlashuvchi bo`lmagan hech kim yo`q. Bu, Robbing huzuridagi keskin hukmdir.<sup foot_note=\"170205\">1</sup>"
    },
    {
      "resource_id": 55,
      "text": "So`ngra, taqvo qilganlarga najot beramiz va zolimlarni unda tiz cho`kkan hollarida qoldiramiz."
    },
    {
      "resource_id": 55,
      "text": "Qachonki ularga Bizning ravshan oyatlarimiz tilovat qilinsa, kufr keltirganlar iymon keltirganlarga: «Ikki guruhning qaysi biri maqom va majlis jihatidan yaxshiroqdir?» – derlar."
    },
    {
      "resource_id": 55,
      "text": "Holbuki, Biz ulardan oldin mol va ko`rinish jihatidan yaxshiroq bo`lgan qanchadan-qancha asrlarni halok qilganmiz."
    },
    {
      "resource_id": 55,
      "text": "Sen: «Kim zalolatda bo`lsa, Rohman unga muhlat berib qo`ysin. Toki o`zlariga va'da qilingan narsani — azobni yoki qiyomatni ko`rganlarida, kimning martabasi yomonroq va askari kuchsizroq ekanini albatta bilurlar», degin."
    },
    {
      "resource_id": 55,
      "text": "Va Alloh hidoyatga yurganlarning hidoyatini ziyoda qiladi. Boqiy qoluvchi solih amallar Robbing nazdida savobi yaxshiroq va oqibati xayrlidir."
    },
    {
      "resource_id": 55,
      "text": "Oyatlarimizga kufr keltirgan va: «Albatta, (oxiratda) menga molu dunyo hamda bola-chaqa berilajak», deganni ko`rdingmi?!"
    },
    {
      "resource_id": 55,
      "text": "U g`oyibni bilarmikan yoki Rohmanning huzuridan ahdu paymon oldimikan?!<sup foot_note=\"170206\">1</sup>"
    },
    {
      "resource_id": 55,
      "text": "Yo`q! Nima deganini albatta yozib qo`yamiz va unga azobni uzundan-uzoq qilamiz."
    },
    {
      "resource_id": 55,
      "text": "U aytayotgan narsaga merosxo`r bo`lurmiz va u Bizga yolg`iz holida kelur.<sup foot_note=\"170207\">1</sup>"
    },
    {
      "resource_id": 55,
      "text": "Ular o`zlariga kuch-qudrat, izzat bo`lishi uchun Allohdan o`zgalarni «xudo» qilib oldilar."
    },
    {
      "resource_id": 55,
      "text": "Yo`q! U(«xudo»)lar ularning ibodatlarini inkor eturlar va ularga zid bo`lurlar.<sup foot_note=\"170208\">1</sup>"
    },
    {
      "resource_id": 55,
      "text": "Biz shaytonlarni kofirlarga ularni doimiy qo`zg`ab turishga yuborganimizni ko`rmadingmi?"
    },
    {
      "resource_id": 55,
      "text": "Ularning ziddiga shoshilma! Biz ularning sanog`ini sanamoqdamiz."
    },
    {
      "resource_id": 55,
      "text": "Taqvodorlarni Rohman huzuriga mehmon hay'ati etib to`plagan kunimizda."
    },
    {
      "resource_id": 55,
      "text": "Jinoyatchilarni jahannamga chanqoq hollarida haydaymiz."
    },
    {
      "resource_id": 55,
      "text": "Ular shafoatga molik bo`lmaslar. Magar kim Rohman huzurida ahdu paymon olgan bo`lsa (molik bo`lar).<sup foot_note=\"170209\">1</sup>"
    },
    { "resource_id": 55, "text": "Ular: «Rohman bola tutdi», dedilar." },
    { "resource_id": 55, "text": "Batahqiq, juda og`ir narsa keltirdingiz." },
    {
      "resource_id": 55,
      "text": "Undan osmonlar parchalanib, yer yorilib, tog`lar qulab yiqilay deydi."
    },
    { "resource_id": 55, "text": "Rohmanning bolasi bor, deganlariga." },
    {
      "resource_id": 55,
      "text": "Rohmanga bola tutish loyiq emasdir.<sup foot_note=\"170210\">1</sup>"
    },
    {
      "resource_id": 55,
      "text": "Osmonlaru yerdagi barcha kimsalar Rohmanga banda bo`lgan hollarida kelurlar."
    },
    {
      "resource_id": 55,
      "text": "Batahqiq, U zot ularni ihota qilgan va sanab qo`ygandir."
    },
    {
      "resource_id": 55,
      "text": "Ularning barchalari U zotning huzuriga qiyomat kuni yolg`iz hollarida kelguvchidirlar."
    },
    {
      "resource_id": 55,
      "text": "Albatta, iymon keltirgan va yaxshi amallarni qilganlarga Rohman muhabbat paydo qilur."
    },
    {
      "resource_id": 55,
      "text": "Bas, albatta, taqvodorlarga xushxabar berishing va u bilan sarkash qavmlarni ogohlantirishing uchun u(Qur'on)ni tilingga oson qildik."
    },
    {
      "resource_id": 55,
      "text": "Ulardan oldin qanchadan-qancha asr(ahli)ni halok qildik. Ulardan birortasini his etasanmi yoki sharpasini eshitasanmi?!"
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "19" }
  }
}
