{
  "translations": [
    { "resource_id": 214, "text": "Kunem se Kijametskim danom" },
    { "resource_id": 214, "text": "i kunem se dušom koja sebe kori." },
    {
      "resource_id": 214,
      "text": "Zar čovjek misli da kosti njegove nećemo sakupiti?!"
    },
    {
      "resource_id": 214,
      "text": "Svakako, a Mi možemo izravnati jagodice prstiju njegovih."
    },
    {
      "resource_id": 214,
      "text": "Ali, čovjek hoće da negira ono što pred njim je"
    },
    { "resource_id": 214, "text": "pa pita: “Kada će Kijametski dan biti?”" },
    { "resource_id": 214, "text": "Kada se pogled zbuni," },
    { "resource_id": 214, "text": "i Mjesec pomrači" },
    { "resource_id": 214, "text": "i Sunce i Mjesec smotaju, pa sjaj izgube," },
    {
      "resource_id": 214,
      "text": "taj dan čovjek će povikati: “Gdje da se bježi?”"
    },
    { "resource_id": 214, "text": "Ne, nema pribježišta!" },
    { "resource_id": 214, "text": "Taj dan tvome je Gospodaru povratak," },
    {
      "resource_id": 214,
      "text": "taj dan čovjek će o onome što je pripremio, a što propustio, obaviješten\nbiti."
    },
    {
      "resource_id": 214,
      "text": "Štaviše, čovjek sebe dobro zna – sam će protiv sebe svjedok biti,"
    },
    { "resource_id": 214, "text": "makar iznosio svoja opravdanja." },
    {
      "resource_id": 214,
      "text": "Ne izgovaraj Kur’an jezikom svojim da bi ga što prije zapamtio,"
    },
    {
      "resource_id": 214,
      "text": "Mi smo ga dužni sakupiti da bi ga ti čitao."
    },
    {
      "resource_id": 214,
      "text": "A kada ga čitamo, ti prati čitanje njegovo,"
    },
    { "resource_id": 214, "text": "a poslije, Mi smo ga dužni objasniti." },
    {
      "resource_id": 214,
      "text": "Ali, naprotiv, vi ovaj prolazni svijet volite,"
    },
    { "resource_id": 214, "text": "a onaj drugi – ahiret zapostavljate." },
    { "resource_id": 214, "text": "Taj dan neka lica blistava će biti," },
    { "resource_id": 214, "text": "u Gospodara svoga će gledati." },
    { "resource_id": 214, "text": "Taj dan neka lica smrknuta će biti," },
    { "resource_id": 214, "text": "znat će da će ih snaći velika nesreća!" },
    { "resource_id": 214, "text": "Pazi, kada duša dopre do ključnih kostiju" },
    { "resource_id": 214, "text": "i vikne se: \"Ima li vidara?\"," },
    { "resource_id": 214, "text": "i on se uvjeri da je to čas rastanka" },
    { "resource_id": 214, "text": "i noga se uz nogu savije." },
    {
      "resource_id": 214,
      "text": "Taj dan će Gospodaru tvome privođenje biti."
    },
    { "resource_id": 214, "text": "Nije vjerovao i nije klanjao," },
    { "resource_id": 214, "text": "nego je poricao i okretao se," },
    { "resource_id": 214, "text": "a onda je svojim oholo odlazio." },
    { "resource_id": 214, "text": "Teško tebi! Teško tebi!" },
    { "resource_id": 214, "text": "I još jednom: Teško tebi! Teško tebi!" },
    {
      "resource_id": 214,
      "text": "Zar čovjek misli da će zaludu ostavljen biti?!"
    },
    { "resource_id": 214, "text": "Zar nije bio kap sjemena koja se ubaci," },
    {
      "resource_id": 214,
      "text": "zatim zakvačak kome On onda razmjer odredi i skladnim mu lik učini,"
    },
    {
      "resource_id": 214,
      "text": "i od njega dvije vrste, muškarca i ženu, stvori,"
    },
    { "resource_id": 214, "text": "i zar Taj nije kadar mrtve oživjeti?!" }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "75" }
  }
}
