{
  "translations": [
    {
      "resource_id": 30,
      "text": "Kutsun todistajaksi ylösnousemuksen päivän,"
    },
    {
      "resource_id": 30,
      "text": "kutsun todistajaksi omantunnon soimaavan äänen!"
    },
    {
      "resource_id": 30,
      "text": "»Luuleeko ihminen, että Me emme kerran voi koota hänen luitaan?"
    },
    {
      "resource_id": 30,
      "text": "Kyllä, Me kykenemme uusimaan täydellisesti hänen sormensakin.»"
    },
    {
      "resource_id": 30,
      "text": "Ihminen tuudittaa itsensä epäuskoon tulevan elämän suhteen."
    },
    {
      "resource_id": 30,
      "text": "Hän kysyy: »Milloin ylösnousemuksen päivä koittaa?»"
    },
    { "resource_id": 30, "text": "Mutta kun se päivä sumentaa hänen näkönsä" },
    { "resource_id": 30, "text": "ja kuu pimenee," },
    { "resource_id": 30, "text": "kun aurinko ja kuu yhdessä sammuvat," },
    {
      "resource_id": 30,
      "text": "sinä päivänä ihminen on sanova: »Missä on paikka, mihin voisin paeta?»"
    },
    { "resource_id": 30, "text": "Ei! Ei ole pakopaikkaa." },
    {
      "resource_id": 30,
      "text": "Sinä päivänä on ainoa turvapaikka Jumalan luona."
    },
    {
      "resource_id": 30,
      "text": "Sinä päivänä julistetaan ihmiselle, mitä hän on tehnyt ja mitä laiminlyönyt."
    },
    {
      "resource_id": 30,
      "text": "Ihminen joutuu todistuskappaleeksi omaa itseään vastaan,"
    },
    {
      "resource_id": 30,
      "text": "vaikkapa hän miten latelisi puolustelujaan."
    },
    {
      "resource_id": 30,
      "text": "Älä liikuta kieltäsi tyrkyttääksesi heille sitä (Koraania) ennen aikojaan."
    },
    {
      "resource_id": 30,
      "text": "Totisesti Me huolehdimme sen kokoonpanosta ja julkilukemisesta."
    },
    {
      "resource_id": 30,
      "text": "Seuraa siis sitä järjestystä, missä Me sen saatamme julki,"
    },
    {
      "resource_id": 30,
      "text": "Sillä Meistähän sen tulkintakin on lähtevä."
    },
    {
      "resource_id": 30,
      "text": "Ei, te ihmiset rakastatte nykyistä elämäänne"
    },
    { "resource_id": 30, "text": "ja lyötte laimin tulevan elämän." },
    { "resource_id": 30, "text": "Sinä päivänä säteilevät muutamien kasvot" },
    { "resource_id": 30, "text": "katsoen kohti Herraa," },
    {
      "resource_id": 30,
      "text": "ja sinä päivänä synkkenevät toisten ilmeet,"
    },
    {
      "resource_id": 30,
      "text": "kun he tietävät, että jotakin tuhoisaa heille tapahtuu."
    },
    { "resource_id": 30, "text": "Ei, kun sydän nousee kurkkuun" },
    {
      "resource_id": 30,
      "text": "ja kysytään: »Kuka taikuri nyt pystyy (kaiken torjumaan)?»"
    },
    {
      "resource_id": 30,
      "text": "Ja ihminen uskoo, että hänen lähtönsä hetki on tullut"
    },
    {
      "resource_id": 30,
      "text": "ja toinen isku tyrmää hänet toisensa jälkeen,"
    },
    {
      "resource_id": 30,
      "text": "sinä päivänä käy hänen tiensä kohti Herraa."
    },
    { "resource_id": 30, "text": "Sillä hän ei uskonut eikä rukoillut," },
    {
      "resource_id": 30,
      "text": "vaan sanoi totuutta valheeksi ja käänsi sille selkänsä,"
    },
    { "resource_id": 30, "text": "käyden sitten korskeana omiensa luo." },
    { "resource_id": 30, "text": "Voi sinua, voi!" },
    { "resource_id": 30, "text": "Ja vielä! Voi sinua, voi!" },
    {
      "resource_id": 30,
      "text": "Luuleeko ihminen, että hänen sallitaan kuljeksia ilman määränpäätä?"
    },
    {
      "resource_id": 30,
      "text": "Eikö hän (aikanaan) ollut pieni siemenestä kylvetty itu?"
    },
    {
      "resource_id": 30,
      "text": "Sitten tuli hänestä hyytynyttä verta; Jumalahan loi hänet ja teki hänet täydelliseksi"
    },
    {
      "resource_id": 30,
      "text": "sekä muodosti kaksi sukupuolta, miehen ja naisen."
    },
    {
      "resource_id": 30,
      "text": "Eikö Hän kykene herättämään henkiin kuolleita?"
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "75" }
  }
}
