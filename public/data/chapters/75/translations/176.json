{
  "translations": [
    {
      "resource_id": 176,
      "text": "Allāh ha giurato sul Giorno della Resurrezione, il Giorno in cui la gente risorgerà per il Dio dei Mondi."
    },
    {
      "resource_id": 176,
      "text": "E giurò sull'anima buona che rimprovera sé stessa per la scarsità di buone azioni e per aver commesso cattive azioni; giurò su queste due questioni così da resuscitare la gente per il Rendiconto e la Retribuzione."
    },
    {
      "resource_id": 176,
      "text": "L'uomo pensa forse che non raduneremo le sue ossa, dopo la sua morte, per la Resurrezione?!"
    },
    {
      "resource_id": 176,
      "text": "Certo, siamo in grado di unirle e rimettere al loro posto i loro polpastrelli, ricreandoli perfettamente come erano prima."
    },
    {
      "resource_id": 176,
      "text": "Ma l'uomo desidera rinnegare la Resurrezione per continuare nella licenziosità senza nessun freno."
    },
    {
      "resource_id": 176,
      "text": "Costui chiede, con scherno, riguardo il Giorno della Resurrezione: \"Quando accadrà?\""
    },
    {
      "resource_id": 176,
      "text": "Quando la vista si annebbierà e resterà stupito quando vedrà ciò che prima rinnegava,"
    },
    { "resource_id": 176, "text": "e la luce della luna svanirà," },
    {
      "resource_id": 176,
      "text": "e i corpi del sole e della luna verranno uniti."
    },
    {
      "resource_id": 176,
      "text": "L'uomo licenzioso dirà, in quel giorno: \"Dov'è la via di fuga?!\""
    },
    {
      "resource_id": 176,
      "text": "Non vi sarà scampo, in quel Giorno, né rifugio in cui ripararsi da esso, per il licenzioso, né una fortezza che possa proteggerlo."
    },
    {
      "resource_id": 176,
      "text": "Al tuo Dio, o Messaggero, sarà il ritorno e il destino di ognuno, in quel Giorno, per il Rendiconto e la Retribuzione."
    },
    {
      "resource_id": 176,
      "text": "L'uomo verrà informato, in quel giorno, delle azioni che ha compiuto e di quelle che non ha compiuto."
    },
    {
      "resource_id": 176,
      "text": "Piuttosto, l'uomo testimonierà contro sé stesso, poiché i suoi arti testimonieranno contro di lui per i peccati che ha commesso."
    },
    {
      "resource_id": 176,
      "text": "Se presentasse delle scuse, utilizzandole a suo favore, dicendo di non aver fatto alcun male, ciò non gli gioverebbe."
    },
    {
      "resource_id": 176,
      "text": "Non muovere la tua lingua, o Messaggero, recitando il Corano di fretta, per timore che ti sfugga."
    },
    {
      "resource_id": 176,
      "text": "In verità, spetta a Noi tenerlo unito, per te, nel tuo petto, e fissare la sua recitazione sulla tua lingua."
    },
    {
      "resource_id": 176,
      "text": "Concentrati sulla recitazione di Jibrīl e ascolta finché non termina di recitartelo."
    },
    {
      "resource_id": 176,
      "text": "Dopodiché, in verità, spetta a Noi spiegartelo."
    },
    {
      "resource_id": 176,
      "text": "No, la Resurrezione non è impossibile come dite; anzi, siate consapevoli che non è impossibile, per Colui che è stato in grado di crearvi al principio,riportarvi in vita, dopo la morte. Il motivo per cui rinnegate la Resurrezione è piuttosto il vostro attaccamento all'effimera vita terrena,"
    },
    {
      "resource_id": 176,
      "text": "e la vostra incuranza della vita dell'Aldilà, il cui sentiero è di attenervi ai precetti che Allāh vi ha ordinato e di rinunciare a ogni cosa che vi ha proibito."
    },
    {
      "resource_id": 176,
      "text": "I volti delle persone credenti e felici, in quel Giorno, saranno splendenti e luminosi,"
    },
    {
      "resource_id": 176,
      "text": "guardando il loro Dio, godendo di tutto ciò,"
    },
    {
      "resource_id": 176,
      "text": "mentre i volti della gente miscredente e infelice, in quel giorno, saranno contriti,"
    },
    {
      "resource_id": 176,
      "text": "certi che dovranno subire una grande e dolorosa punizione."
    },
    {
      "resource_id": 176,
      "text": "Le cose non stanno come pensano gli idolatri, che quando moriranno non verranno puniti, quando l'anima di ognuno di loro gli salirà in gola,"
    },
    {
      "resource_id": 176,
      "text": "e alcune persone diranno agli altri: \"Chi può recitarlo a costui, nella speranza che guarisca?!\" (Ruǭiahرقية)"
    },
    {
      "resource_id": 176,
      "text": "Colui che avrà l'anima in gola sarà certo che, in quel momento, starà abbandonando la vita per la morte."
    },
    {
      "resource_id": 176,
      "text": "E tutte le disgrazie si concentreranno alla fine della vita e all'inizio dell'Aldilà."
    },
    {
      "resource_id": 176,
      "text": "Quando ciò accadrà, il defunto verrà condotto presso il suo Dio."
    },
    {
      "resource_id": 176,
      "text": "Il miscredente non avrà creduto a ciò che il Suo Messaggero ha comunicato né avrà pregato Allāh, gloria Sua;"
    },
    {
      "resource_id": 176,
      "text": "piuttosto, avrà smentito il suo messaggero e gli sarà stato avverso."
    },
    {
      "resource_id": 176,
      "text": "Quindi, questo miscredente andrà dai suoi famigliari camminando con arroganza e superbia."
    },
    {
      "resource_id": 176,
      "text": "Così Allāh avvertì il miscredente che la sua punizione lo ha quasi raggiunto e gli si è avvicinata."
    },
    {
      "resource_id": 176,
      "text": "Dopodiché ripeté la frase, per sottolinearla, dicendo: \"Poi guai a te, guai!\""
    },
    {
      "resource_id": 176,
      "text": "L'uomo pensa forse che Allāh lo ignori senza obbligarlo a seguire una certa dottrina?!"
    },
    {
      "resource_id": 176,
      "text": "Quest'uomo, una volta, non era forse un fiotto di seme gettato nell'utero,"
    },
    {
      "resource_id": 176,
      "text": "dunque un grumo di sangue, dopodiché Allāh lo creò e rese la sua creazione perfetta,"
    },
    {
      "resource_id": 176,
      "text": "creando due sessi della sua specie: maschio e femmina?!"
    },
    {
      "resource_id": 176,
      "text": "Colui che ha creato l'uomo a partire da un fiotto, poi da un grumo di sangue, non è forse in grado di riportare in vita i morti per il Rendiconto e la Retribuzione?! Certo, ne è in grado."
    }
  ],
  "meta": {
    "translation_name": "Italian Mokhtasar",
    "author_name": "Al-Mukhtasar",
    "filters": { "resource_id": 176, "chapter_number": "75" }
  }
}
