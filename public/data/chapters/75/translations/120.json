{
  "translations": [
    { "resource_id": 120, "text": "মই শপত কৰিছো ক্বিয়ামতৰ দিনৰ," },
    { "resource_id": 120, "text": "মই আৰু শপত কৰিছো আত্মনিন্দাকাৰী আত্মাৰ," },
    {
      "resource_id": 120,
      "text": "মানুহে ভাৱে নেকি যে, আমি কেতিয়াও তাৰ অস্থিসমূহ একত্ৰিত কৰিব নোৱাৰিম?"
    },
    {
      "resource_id": 120,
      "text": "কিয় নোৱাৰিম, আমি তাৰ আঙুলিৰ অগ্ৰভাগসমূহকো (পাববোৰকো) পুনৰ্বিন্যস্ত কৰিবলৈ সক্ষম।"
    },
    {
      "resource_id": 120,
      "text": "বৰং মানুহে তাৰ ভৱিষ্যতেও পাপকৰ্ম কৰিবলৈ বিচাৰে।"
    },
    {
      "resource_id": 120,
      "text": "সি প্ৰশ্ন কৰে, ক্বিয়ামতৰ দিনটো কেতিয়া আহিব?"
    },
    { "resource_id": 120, "text": "যেতিয়া চকু স্থিৰ হৈ যাব," },
    { "resource_id": 120, "text": "আৰু চন্দ্ৰ কিৰণবিহীন হৈ পৰিব," },
    {
      "resource_id": 120,
      "text": "আৰু যেতিয়া সূৰ্য আৰু চন্দ্ৰক একত্ৰিত কৰা হ’ব-"
    },
    {
      "resource_id": 120,
      "text": "সেইদিনা মানুহে ক’ব, ‘আজি পলাবলৈ স্থান ক’ত’?"
    },
    { "resource_id": 120, "text": "কেতিয়াও নহয়, কোনো আশ্ৰয়স্থল নাই।" },
    {
      "resource_id": 120,
      "text": "সেইদিনা ঠাই হ’ব কেৱল তোমাৰ প্ৰতিপালকৰ ওচৰত।"
    },
    {
      "resource_id": 120,
      "text": "সেইদিনা মানুহক অৱহিত কৰোৱা হ’ব সি আগলৈ কি পঠিয়াইছিল আৰু পিছত কি থৈ আহিছে।"
    },
    { "resource_id": 120, "text": "বৰং মানুহে নিজেই নিজৰ বিষয়ে সম্যক অৱগত," },
    { "resource_id": 120, "text": "যদিও সি নানা অজুহাত দেখুৱায়।" },
    {
      "resource_id": 120,
      "text": "ততাতৈয়াকৈ অহী আয়ত্ত্ব কৰাৰ বাবে তুমি তোমাৰ জিভাক দ্ৰুত সঞ্চালন নকৰিবা।"
    },
    {
      "resource_id": 120,
      "text": "নিশ্চয় ইয়াৰ সংৰক্ষণ আৰু পাঠ কৰোৱাৰ দায়িত্ব আমাৰেই।"
    },
    {
      "resource_id": 120,
      "text": "এতেকে আমি যেতিয়া ইয়াক পাঠ কৰো তুমি তেতিয়া সেই পাঠৰ অনুসৰণ কৰিবা,"
    },
    {
      "resource_id": 120,
      "text": "তাৰ পিছত ইয়াৰ বৰ্ণনাৰ দায়িত্ব নিশ্চিতভাৱে আমাৰেই।"
    },
    {
      "resource_id": 120,
      "text": "কেতিয়াও নহয়, বৰং তোমালোকে পৃথিৱীৰ জীৱনক ভাল পোৱা;"
    },
    { "resource_id": 120, "text": "আৰু তোমালোকে আখিৰাতক অৱহেলা কৰা।" },
    { "resource_id": 120, "text": "সেইদিনা কিছুমান মুখমণ্ডল উজ্জ্বল হ’ব," },
    { "resource_id": 120, "text": "সিহঁত নিজ প্ৰতিপালকৰ প্ৰতি চাই থাকিব।" },
    {
      "resource_id": 120,
      "text": "আৰু সেইদিনা কিছুমান মুখমণ্ডল বিবৰ্ণ হৈ পৰিব,"
    },
    {
      "resource_id": 120,
      "text": "সিহঁতে ধাৰণা কৰিব যে, এটা ধ্বংসকাৰী বিপৰ্যয় সিহঁতৰ ওপৰত আপতিত হ’ব।"
    },
    { "resource_id": 120, "text": "নিশ্চয়, যেতিয়া প্ৰাণ কন্ঠাগত হ’ব," },
    { "resource_id": 120, "text": "আৰু কোৱা হ’ব, ‘কোনে তাক ৰক্ষা কৰিব’?" },
    {
      "resource_id": 120,
      "text": "তেতিয়া তাৰ প্ৰত্যেয় হ’ব যে, এইটোৱে বিদায়ক্ষণ।"
    },
    { "resource_id": 120, "text": "আৰু ভৰিৰ লগত ভৰি জোঁট খাই যাব।" },
    {
      "resource_id": 120,
      "text": "সেইদিনা তোমাৰ প্ৰতিপালকৰ ওচৰতেই সকলোকে খেদি নিয়া হ’ব।"
    },
    {
      "resource_id": 120,
      "text": "এতেকে সি বিশ্বাস কৰা নাই আৰু ছালাতো আদায় কৰা নাই।"
    },
    {
      "resource_id": 120,
      "text": "বৰং সি সত্য প্ৰত্যাখ্যান কৰিছিল আৰু মুখ ঘূৰাই লৈছিল।"
    },
    {
      "resource_id": 120,
      "text": "তাৰ পিছত সি অহংকাৰ কৰি নিজ পৰিয়ালৰ ওচৰলৈ উভতি গৈছিল,"
    },
    { "resource_id": 120, "text": "দুৰ্ভোগ তোমাৰ বাবে আৰু দুৰ্ভোগ!" },
    { "resource_id": 120, "text": "আকৌ দুৰ্ভোগ তোমাৰ বাবে আৰু দুৰ্ভোগ!" },
    {
      "resource_id": 120,
      "text": "মানুহে ভাৱে নেকি যে, তাক এনেই এৰি দিয়া হ’ব?"
    },
    {
      "resource_id": 120,
      "text": "সি বীৰ্যৰ শুক্ৰবিন্দু নাছিলনে, যিটো স্খলিত হয়?"
    },
    {
      "resource_id": 120,
      "text": "তাৰ পিছত সেইটো ‘আলাক্বাত’ পৰিণত হয়। তাৰ পিছত আল্লাহে তাক সৃষ্টি কৰে আৰু সুঠাম কৰে।"
    },
    {
      "resource_id": 120,
      "text": "তাৰ পিছত তেওঁ তাৰ পৰা যোৰ যোৰ হিচাপে নৰ-নাৰী সৃষ্টি কৰে।"
    },
    {
      "resource_id": 120,
      "text": "তথাপিও সেই স্ৰষ্টা মৃতক পুনৰ্জীৱিত কৰিবলৈ সক্ষম নহয়নে বাৰু?"
    }
  ],
  "meta": {
    "translation_name": "Shaykh Rafeequl Islam Habibur-Rahman",
    "author_name": "Shaykh Rafeequl Islam Habibur-Rahman",
    "filters": { "resource_id": 120, "chapter_number": "75" }
  }
}
