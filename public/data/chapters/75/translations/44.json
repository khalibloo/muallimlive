{
  "translations": [
    { "resource_id": 44, "text": "Nu! Jur pe Ziua Învierii!" },
    { "resource_id": 44, "text": "Nu! Jur pe sufletul mereu-dojenitor!" },
    {
      "resource_id": 44,
      "text": "Omul socoate că nu-i vom strânge la un loc oasele?"
    },
    {
      "resource_id": 44,
      "text": "Ba da! Noi avem putinţa de a-i potrivi şi oscioarele degetelor sale."
    },
    {
      "resource_id": 44,
      "text": "Înainte de aceasta însă, omul doreşte întotdeauna desfrâul."
    },
    { "resource_id": 44, "text": "El întreabă: “Când va veni Ziua Învierii?”" },
    { "resource_id": 44, "text": "Atunci când vederea fi-va fulgerată," },
    { "resource_id": 44, "text": "când luna fi-va acoperită," },
    { "resource_id": 44, "text": "când soarele şi luna împreună fi-vor puşi." },
    {
      "resource_id": 44,
      "text": "În Ziua aceea omul va spune: “Încotro este oare scăparea?”"
    },
    {
      "resource_id": 44,
      "text": "Ba nu! Nu este nici un cotlon de ascunzătoare."
    },
    {
      "resource_id": 44,
      "text": "În Ziua aceea, numai la Domnul tău găsi-vei alinare."
    },
    {
      "resource_id": 44,
      "text": "În Ziua aceea, omului i se va da ştire cu ce a ieşit înainte şi cu ce a rămas în urmă."
    },
    {
      "resource_id": 44,
      "text": "Omul asupra lui însuşi este mărturie vădită,"
    },
    { "resource_id": 44, "text": "chiar dacă îşi deşartă dezvinuirile." },
    {
      "resource_id": 44,
      "text": "Nu-ţi mişca limba, atunci când îl citeşti zorindu-te la capăt să ajungi!"
    },
    {
      "resource_id": 44,
      "text": "Noi trebuie să-l strângem la un loc şi să-l citim!"
    },
    { "resource_id": 44, "text": "Şi dacă l-am citit, să-l citim iarăşi!" },
    {
      "resource_id": 44,
      "text": "Căci Nouă ne este lăsat să-l facem pe înţeles!"
    },
    { "resource_id": 44, "text": "Ba nu! Voi iubiţi degrabă-trecătoarea" },
    { "resource_id": 44, "text": "şi daţi la spate Viaţa de Apoi." },
    { "resource_id": 44, "text": "În Ziua aceea, vor fi chipuri luminate" },
    { "resource_id": 44, "text": "către Domnul lor căutând." },
    { "resource_id": 44, "text": "În Ziua aceea, vor fi chipuri întunecate," },
    {
      "resource_id": 44,
      "text": "la ce le va face zdrobitoarea de coaste, cugetând."
    },
    { "resource_id": 44, "text": "Ba nu! Când sufletul va sta să iasă," },
    { "resource_id": 44, "text": "i se va spune: “Cine este vrăjitor?”" },
    {
      "resource_id": 44,
      "text": "Când omul îşi dă seama că desprinderea este aproape,"
    },
    {
      "resource_id": 44,
      "text": "şi picioarele i se vor strânge unul într-altul,"
    },
    {
      "resource_id": 44,
      "text": "în Ziua aceea, către Domnul tău vei fi mânat."
    },
    { "resource_id": 44, "text": "El nu a crezut şi nici nu s-a rugat," },
    { "resource_id": 44, "text": "ci a hulit şi spatele a întors," },
    { "resource_id": 44, "text": "apoi ţanţoş la ai săi a mers" },
    { "resource_id": 44, "text": "Vai ţie! Vai!" },
    { "resource_id": 44, "text": "Şi iarăşi: Vai ţie! Vai!" },
    {
      "resource_id": 44,
      "text": "Socoate omul oare că va fi lăsat de izbelişte?"
    },
    {
      "resource_id": 44,
      "text": "N-a fost el oare o picătură de sămânţă lepădată,"
    },
    {
      "resource_id": 44,
      "text": "iar apoi un cheag de sânge? Dumnezeu l-a creat şi l-a cizelat,"
    },
    {
      "resource_id": 44,
      "text": "apoi din el o pereche a făcut: bărbat şi femeie."
    },
    {
      "resource_id": 44,
      "text": "Oare Cel ce a făcut aceasta n-ar avea putinţa să dăruiască morţilor viaţă?"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "75" }
  }
}
