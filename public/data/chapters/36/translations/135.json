{
  "translations": [
    { "resource_id": 135, "text": "یس [= یا. سین]" },
    { "resource_id": 135, "text": "سوگند به قرآن حکیم!" },
    { "resource_id": 135, "text": "[که] قطعاً تو از پیامبران [ما] هستی" },
    { "resource_id": 135, "text": "[و] بر راه راست [اسلام قرار داری]" },
    {
      "resource_id": 135,
      "text": "[این قرآن] فروفرستادۀ [پروردگار] شکست‌ناپذیر مهربان است"
    },
    {
      "resource_id": 135,
      "text": "تا مردمی را [دربارۀ عذاب قیامت] بیم دهى كه پدرانشان هشدار نیافته‌اند و [به این سبب] آنها نیز غافلند."
    },
    {
      "resource_id": 135,
      "text": "یقیناً فرمان [عذاب الهی] بر بیشتر آنان تحقق یافته است؛ پس [لجاجت می‌کنند و] ایمان نمی‌آورند."
    },
    {
      "resource_id": 135,
      "text": "[مثال گمراهیِ‌ کافران، چنان است که گویی] ما زنجیرهایی بر گردن‌هایشان نهاده‌ایم که تا زیر چانه‌هایشان [پیچیده شده] است، چنان كه سرهایشان بالا مانده است [و از انجام هر خیری عاجزند و راه هدایت را نمی‌یابند]."
    },
    {
      "resource_id": 135,
      "text": "و از پیش رویشان دیواری و از پشت سر‌شان نیز دیواری نهاده‌ایم و چشمانشان را با پرده‌ای پوشانده‌ایم؛ از این روست که [حقیقت را] نمی‌بینند."
    },
    {
      "resource_id": 135,
      "text": "[ای پیامبر،] برایشان یکسان است که آنان را بیم دهی یا بیم ندهی؛ [در هر حال،] ایمان نمی‌آورند."
    },
    {
      "resource_id": 135,
      "text": "جز این نیست که تو به كسى بیم می‌دهى [و این کار برای کسی سود دارد] كه پیرو قرآن باشد و در نهان از [پروردگار] رحمان بترسد؛ پس او را [که چنین است] به آمرزش و پاداشى ارجمند بشارت بده."
    },
    {
      "resource_id": 135,
      "text": "یقیناً ماییم که مردگان را زنده می‌کنیم و آنچه [از اعمال خیر و شر] را که از پیش فرستاده‌اند و آثار [به جای‌مانده از] آنان را می‌نویسیم؛ و همه چیز را در کتابی روشن [= لوح محفوظ] به شمار آورده‌ایم."
    },
    {
      "resource_id": 135,
      "text": "[ای پیامبر، ماجرای] مردم آن شهر را برایشان مثال بزن، آنگاه که پیامبران نزدشان رفتند."
    },
    {
      "resource_id": 135,
      "text": "وقتی دو نفر از پیامبران را به سویشان فرستادیم؛ اما [مردم] آنان را تکذیب کردند؛ سپس آن دو را با فرستادن پیامبر سوم، [تأیید و] تقویت کردیم. آنان [به اهالی شهر] می‌گفتند: «ما رسولان [الهی] به سوی شما هستیم»."
    },
    {
      "resource_id": 135,
      "text": "[اهالی شهر در پاسخ] گفتند: «شما جز بشری همانند ما نیستید و [پروردگار] رحمان، چیزی [از وحی] نازل نکرده است. شما جز دروغ نمی‌گویید»."
    },
    {
      "resource_id": 135,
      "text": "[پیامبران] گفتند: «پروردگارمان می‌داند که قطعاً به سوی شما فرستاده شده‌ایم."
    },
    {
      "resource_id": 135,
      "text": "و ما وظیفه‌ای جز رساندن آشکار [وحی] نداریم»."
    },
    {
      "resource_id": 135,
      "text": "[مردم] گفتند: «ما شما را به شگون بد گرفته‌ايم. اگر [از تبلیغ] دست برندارید، حتماً سنگسارتان مى‌كنیم و بی‌تردید، عذابی دردناک از [جانب] ما به شما خواهد رسید»."
    },
    {
      "resource_id": 135,
      "text": "[پیامبران] گفتند: «شومیِ شما با خودتان [و ناشی از کفر و گناه] است. آیا اگر پندتان دهند [آن را شوم می‌پندارید؟] بلکه [حقیقت این است که شما در ارتکاب گناه،] مردمی اسرافکارید»."
    },
    {
      "resource_id": 135,
      "text": "و مردی از دور‌ترین نقطۀ شهر شتابان آمد [و] گفت: «ای قوم من، از این پیامبران پیروی کنید."
    },
    {
      "resource_id": 135,
      "text": "پیرو کسانی باشید که از شما پاداشی نمی‌خواهند و خود هدایت‌یافته‌اند."
    },
    {
      "resource_id": 135,
      "text": "و چرا معبودی را عبادت نکنم که مرا آفریده است و [شما نیز] به سویش بازگردانده می‌شوید؟"
    },
    {
      "resource_id": 135,
      "text": "آیا به جاى او معبودانى برگزینم كه اگر [پروردگار] رحمان بخواهد گزندی به من برساند، نه شفاعتشان برایم سودی دارد و نه مى‌توانند مرا [از عذاب الهی] نجات دهند؟"
    },
    {
      "resource_id": 135,
      "text": "در آن صورت، یقیناً در گمراهی آشکاری خواهم بود."
    },
    {
      "resource_id": 135,
      "text": "من به پروردگارتان ایمان آورده‌ام [و از مرگ هراسی ندارم؛] پس سخنانم را بشنوید."
    },
    {
      "resource_id": 135,
      "text": "[پس از اینکه آن مرد به دست قومش به شهادت رسید،] به وی گفته شد: «وارد بهشت شو». او گفت: «ای کاش قوم من می‌دانستند"
    },
    {
      "resource_id": 135,
      "text": "که پروردگارم مرا آمرزیده و گرامی داشته است»."
    },
    {
      "resource_id": 135,
      "text": "پس از [شهادت] او، هیچ سپاهى از آسمان بر قومش نفرستادیم و [پیش از این نیز] فروفرستنده نبودیم."
    },
    {
      "resource_id": 135,
      "text": "[کیفرشان] جز یک بانگ مرگبار نبود؛ به‌ناگاه همگی [مرده و] خاموش گشتند."
    },
    {
      "resource_id": 135,
      "text": "ای افسوس بر این بندگان! هیچ پیامبری به سویشان نیامد، مگر آنکه او را مسخره می‌کردند."
    },
    {
      "resource_id": 135,
      "text": "آیا ندیده‌اند [و نمى‌دانند] كه قبل از آنان چه بسیار نسل‌ها را هلاک كرده‌ایم كه دیگر نزد اینها [به دنیا] بازنمى‌گردند؟"
    },
    {
      "resource_id": 135,
      "text": "و [روز قیامت] هیچ کس نیست، مگر آنکه همگی [برای حسابرسی و جزادهی] نزد ما احضار می‌شوند."
    },
    {
      "resource_id": 135,
      "text": "برای آنان [که قیامت را باور ندارند،] زمین خشک نشانه‌ای [عبرت‌آموز] است: ما آن [زمین] را زنده کردیم و از [خاک] آن دانه‌هایی ‌رویاندیم که [مخلوقات الهی] از آن می‌خورند."
    },
    {
      "resource_id": 135,
      "text": "و در آن [زمین] باغ‌هایی از نخل و انگور پدید ‌آوردیم و چشمه‌ها در آن جاری ساختیم."
    },
    {
      "resource_id": 135,
      "text": "تا [مردم] از میوه‌اش بخورند در حالی که این [محصولات، حاصل تلاش آنها نیست و آنها] را با دستان خود به عمل نیاورده‌اند [بلکه به رحمتی از جانب الله از آنها برخوردار شده‌اند]. پس آیا شکر به جای نمی‌آورند؟"
    },
    {
      "resource_id": 135,
      "text": "پاک و منزه است آن [پروردگاری] که همۀ گونه‌ها را آفریده است؛ از آنچه زمین می‌رویانَد [= گیاهان و درختان] و از خودشان [=انسان‌ها] و از آنچه نمی‌دانند."
    },
    {
      "resource_id": 135,
      "text": "و شب نشانه‌ای [دیگر از قدرت الهی] برایشان است [كه] روز را از آن بركنار مى‌كنیم و ناگهان [همه] در تاریكى فرومى‌روند."
    },
    {
      "resource_id": 135,
      "text": "و خورشید [نیز پیوسته] به سوی قرار‌گاهش در حرکت است. این تقدیرِ [پروردگارِ] شکست‌ناپذیرِ داناست."
    },
    {
      "resource_id": 135,
      "text": "و براى ماه [نیز] منزلگاه‌هایی مقرر نموده‌ایم تا [سرانجام از قرص كامل به هلال و] به شکل شاخۀ خشک خرما بازگردد."
    },
    {
      "resource_id": 135,
      "text": "نه خورشید را سزاوار است که [در سیر خود] به ماه برسد و نه شب بر روز پیشی می‌گیرد؛ و هر یک از [کُرات و سیارات] در مداری شناورند."
    },
    {
      "resource_id": 135,
      "text": "نشانه‌اى [دیگر از قدرت پروردگار] برای آنان، این است كه پدرانشان را در كشتی انباشته [از سرنشین و بار] حمل کردیم."
    },
    {
      "resource_id": 135,
      "text": "همچنین، چیزی همانند آن [كشتى] برایشان آفریده‌ایم که بر آن سوار شوند."
    },
    {
      "resource_id": 135,
      "text": "اگر بخواهیم، غرقشان می‌کنیم؛ در این صورت، نه فریادرسی دارند و نه [از تقدیر الهی] رهایی می‌یابند؛"
    },
    {
      "resource_id": 135,
      "text": "مگر اینکه رحمتی از جانب ما [بینند] و بهره‌مندی [از نعمت‌های دنیا] تا زمانی [معیّن شامل حالشان شود]."
    },
    {
      "resource_id": 135,
      "text": "و چون به آنان [= مشرکان] گفته می‌شود: «از آنچه [عذاب‌ و سختی دنیا و آخرت] پیش رو و پشت سر دارید، پروا كنید؛ باشد که مورد رحمت قرار گیرید»، [هیچ اعتنا نمی‌کنند]."
    },
    {
      "resource_id": 135,
      "text": "هیچ یک از نشانه‌های [قدرت و بزرگی] پروردگارشان‌ بر آنان عرضه نمی‌گردد، مگر اینکه از آن روی می‌گردانند."
    },
    {
      "resource_id": 135,
      "text": "و چون به آنان گفته می‌شود: «از آنچه الله روزی‌تان کرده است انفاق کنید»، کسانی که کفر ورزیده‌اند به کسانی که ایمان آورده‌اند می‌گویند: «آیا به کسی غذا بدهیم که اگر الله می‌خواست، [خود] به او غذا می‌داد؟ شما جز در گمراهی آشکار نیستید»."
    },
    {
      "resource_id": 135,
      "text": "و [با تمسخر به مؤمنان] می‌گویند: «اگر راستگویید، این وعده [قیامت] کی خواهد بود؟»"
    },
    {
      "resource_id": 135,
      "text": "[این منکران قیامت] جز در انتظار یک بانگ مرگبار نیستند كه ناگهان، در حالی که سرگرم جدال [در امور دنیا] هستند، آنان را فراگیرد."
    },
    {
      "resource_id": 135,
      "text": "[در آن هنگام] نه می‌توانند [به کسی] وصیت کنند و نه به سوی خانوادۀ خود بازگردند."
    },
    {
      "resource_id": 135,
      "text": "و [هنگامی که برای دومین بار] در صور دمیده شود و ناگهان از قبرهایشان [بیرون می‌آیند و] به سوی پروردگارشان می‌شتابند."
    },
    {
      "resource_id": 135,
      "text": "[و با ناباوری] می‌گویند: «وای بر ما! چه کسی ما را از قبرهایمان برانگیخت؟» [به آنان گفته می‌شود:] «این همان [روزی] است که [پروردگار] رحمان وعده داده بود؛ و پیامبران [در این باره] راست می‌گفتند."
    },
    {
      "resource_id": 135,
      "text": "[برانگیختن مردگان از گور،] جز یک بانگ هولناک [= دومین دمیدنِ صور] نیست و ناگهان همه را نزد ما حاضر می‌کنند."
    },
    {
      "resource_id": 135,
      "text": "[بدانید که] امروز، به هیچ کس ستمی نمی‌شود و جز در برابرِ آنچه [در دنیا] ‌کرده‌اید، جزا نمی‌بینید."
    },
    {
      "resource_id": 135,
      "text": "بی‌تردید، اهل بهشت امروز با شادمانی سرگرم [نعمت‌های الهی] هستند."
    },
    {
      "resource_id": 135,
      "text": "آنان و همسرانشان در سایه‌ها[ی گستردۀ بهشتی] بر تخت‌ها تکیه زده‌اند."
    },
    {
      "resource_id": 135,
      "text": "در آنجا [هر گونه] میوه و هر چه بخواهند برایشان [فراهم] است."
    },
    {
      "resource_id": 135,
      "text": "[برتر از این نعمت‌ها] سلامی است که سخن پروردگار مهربان است."
    },
    {
      "resource_id": 135,
      "text": "[آنگاه به مشرکان خطاب می‌شود:] «ای گناهکاران، امروز [از مؤمنان] جدا شوید."
    },
    {
      "resource_id": 135,
      "text": "ای فرزندان آدم، آیا با شما پیمان نبستم [و فرمان ندادم] که شیطان را عبادت نکنید [که] قطعاً او دشمن آشکارِ شماست؟"
    },
    {
      "resource_id": 135,
      "text": "و اینكه [تنها] مرا عبادت کنید [كه] راه راست همین است؟"
    },
    {
      "resource_id": 135,
      "text": "و بی‌تردید، شیطان بسیاری از شما را گمراه ساخت. آیا اندیشه نمی‌کردید؟"
    },
    {
      "resource_id": 135,
      "text": "این [همان] دوزخی است که به شما وعده داده می‌شد."
    },
    {
      "resource_id": 135,
      "text": "امروز به سزای آنکه کفر می‌ورزیدید به آن [آتش] وارد شوید»."
    },
    {
      "resource_id": 135,
      "text": "امروز بر دهان‌هایشان مُهر می‌نهیم و دست‌هایشان با ما سخن می‌گویند و پا‌هایشان به آنچه می‌کردند گواهی می‌دهند."
    },
    {
      "resource_id": 135,
      "text": "و اگر بخواهیم، بى‌تردید چشمانشان را محو مى‌كنیم، آنگاه [با چشم بسته‌] به سوی [پل] صراط [از یکدیگر] پیشی مى‌گیرند [تا به بهشت راه یابند]؛ اما مگر كجا را مى‌بینند؟"
    },
    {
      "resource_id": 135,
      "text": "و اگر بخواهیم، [ظاهرشان را تغییر می‌دهیم و چنان] آنان را در جای خود مسخ [و زمینگیر] می‌کنیم که نه بتوانند پیش بروند و نه به عقب بازگردند."
    },
    {
      "resource_id": 135,
      "text": "و ما به هر کس که عمر طولانی بدهیم، در آفرینش دگرگونش می‌کنیم [و او را به ناتوانی ذهنی و بدنیِ دوران کودکی برمی‌گردانیم]. پس آیا [دربارۀ قدرت پروردگار] نمی‌اندیشند؟"
    },
    {
      "resource_id": 135,
      "text": "و ما به او [= محمد] شعر نیاموخته‌ایم و [شاعری،] شایستۀ او نیست. این [که آموخته‌ایم، چیزی] نیست مگر اندرز و قرآنی روشن."
    },
    {
      "resource_id": 135,
      "text": "تا هر کس را که زنده[‌دل] باشد، بیم دهد و فرمان [عذاب الهی] بر کافران محقَّق گردد."
    },
    {
      "resource_id": 135,
      "text": "آیا ندیده‌اند که ما از آنچه دست‌هایمان ساخته است، چهارپایانی برایشان آفریده‌ایم که مالک آنها هستند؟"
    },
    {
      "resource_id": 135,
      "text": "و آنها را برایشان رام کردیم تا بر برخی سوار ‌شوند و از [گوشت] برخی تغدیه کنند."
    },
    {
      "resource_id": 135,
      "text": "و از آن [حیوانات،] بهره‌های دیگر و نوشیدنی‌هایی [= شیر] دارند. پس آیا شکر به جای نمی‌آورند؟"
    },
    {
      "resource_id": 135,
      "text": "[با این همه نعمت، مشرکان] به جای الله معبودانی برگزیده‌اند؛ به این امید که [از سوی آنها] یاری شوند."
    },
    {
      "resource_id": 135,
      "text": "آن [معبودهای باطل] قادر به یاری‌شان نیستند و این [مشرکان نیز در قیامت] لشکری برای آنها [= معبودهای باطل] خواهند بود که [همگی به آتش دوزخ] فراخوانده می‌شوند."
    },
    {
      "resource_id": 135,
      "text": "[ای پیامبر،] سخن آنان تو را غمگین نسازد. بی‌تردید، ما آنچه را پنهان می‌کنند و آنچه را آشکار می‌سازند، [به خوبی] می‌دانیم."
    },
    {
      "resource_id": 135,
      "text": "آیا انسان ندیده است که ما او را از نطفه‌ای آفریده‌ایم؛ [آنگاه مراحل رشد را طی کرد و] سپس دشمنی آشکار شد؟"
    },
    {
      "resource_id": 135,
      "text": "و برای ما مثالی زد و آفرینش خویش را فراموش کرد [و] گفت: «چه کسی این استخوان‌ها را [دوباره] زنده می‌کند در حالی که پوسیده است؟»"
    },
    {
      "resource_id": 135,
      "text": "بگو: «همان ذاتی زنده‌اش می‌کند که نخستین بار آن را پدید آورد و او به هر آفرینشی دانا‌ست."
    },
    {
      "resource_id": 135,
      "text": "همان ذاتی که از درخت سبز، آتشی برایتان پدید آورد و شما [در صورت نیاز،] خود از آن [درخت] آتش می‌افروزید»."
    },
    {
      "resource_id": 135,
      "text": "آیا ذاتی که آسمان‌ها و زمین را آفریده است، نمی‌تواند همانند اینها را [پس از مرگشان دوباره] بیافریند؟ آری [می‌تواند] و او آفرینندۀ داناست."
    },
    {
      "resource_id": 135,
      "text": "فرمان او چون چیزی را اراده کند تنها این است که به آن می‌گوید: «موجود شو»؛ پس [بی‌درنگ] موجود می‌شود."
    },
    {
      "resource_id": 135,
      "text": "پس پاک و منزه است پروردگاری که [حاکمیت و] اختیارِ همه چیز به دست اوست و [همگی] به سوی او بازگردانده می‌شوید."
    }
  ],
  "meta": {
    "translation_name": "IslamHouse.com",
    "author_name": "IslamHouse.com",
    "filters": { "resource_id": 135, "chapter_number": "36" }
  }
}
