{
  "translations": [
    { "resource_id": 49, "text": "Ya-Sin (Y. S.)." },
    { "resource_id": 49, "text": "Kwa Haki ya Qur'ani yenye hikima!" },
    { "resource_id": 49, "text": "Hakika wewe ni miongoni mwa walio tumwa," },
    { "resource_id": 49, "text": "Juu ya Njia Iliyo Nyooka." },
    {
      "resource_id": 49,
      "text": "Uteremsho wa Mwenye nguvu, Mwenye kurehemu."
    },
    {
      "resource_id": 49,
      "text": "Ili uwaonye watu ambao baba zao hawakuonywa, basi wao wamekuwa wenye kughafilika."
    },
    {
      "resource_id": 49,
      "text": "Bila ya shaka kauli imekwisha thibiti juu ya wengi katika wao, kwa hivyo hawaamini."
    },
    {
      "resource_id": 49,
      "text": "Tumeweka makongwa shingoni mwao, yakawafika videvuni. Kwa hivyo vichwa vyao viko juu tu."
    },
    {
      "resource_id": 49,
      "text": "Tumeweka kizuizi mbele yao, na kizuizi nyuma yao, na tumewafunika macho yao; kwa hivyo hawaoni."
    },
    {
      "resource_id": 49,
      "text": "Ni sawa sawa kwao ukiwaonya au usiwaonye, hawataamini."
    },
    {
      "resource_id": 49,
      "text": "Hakika wewe unamwonya mwenye kufuata ukumbusho, na akamcha Arrahman, Mwingi wa Rehema, kwa ghaibu. Basi mbashirie huyo msamaha na ujira mwema."
    },
    {
      "resource_id": 49,
      "text": "Hakika Sisi tunawafufua wafu, na tunayaandika wanayo yatanguliza, na wanayo yaacha nyuma. Na kila kitu tumekihifadhi katika daftari asli lenye kubainisha."
    },
    {
      "resource_id": 49,
      "text": "Na wapigie mfano wa wakaazi wa mji walipo wafikia walio tumwa."
    },
    {
      "resource_id": 49,
      "text": "Tulipo watumia wawili, wakawakanusha. Basi tukawazidishia nguvu kwa mwingine wa tatu. Wakasema: Hakika sisi tumetumwa kwenu."
    },
    {
      "resource_id": 49,
      "text": "Wakasema: Nyinyi si chochote ila ni watu kama sisi. Na Mwingi wa Rehema hakuteremsha kitu. Nyinyi mnasema uwongo tu."
    },
    {
      "resource_id": 49,
      "text": "Wakasema: Mola wetu Mlezi anajua kwamba hakika sisi tumetumwa kwenu."
    },
    {
      "resource_id": 49,
      "text": "Wala si juu yetu ila kufikisha ujumbe ulio wazi."
    },
    {
      "resource_id": 49,
      "text": "Wakasema: Sisi tumeagua kuwa nyinyi ni wakorofi. Ikiwa hamtaacha basi kwa yakini tutakupigeni mawe, na mtapata adhabu chungu kutoka kwetu."
    },
    {
      "resource_id": 49,
      "text": "Wakasema: Ukorofi wenu mnao wenyewe! Je! Ni kwa kuwa mnakumbushwa? Ama nyinyi ni watu walio pindukia mipaka."
    },
    {
      "resource_id": 49,
      "text": "Na akaja mtu mbio kutokea upande wa mbali wa mjini, akasema: Enyi watu wangu! Wafuateni hawa walio tumwa."
    },
    {
      "resource_id": 49,
      "text": "Wafuateni ambao hawakutakini ujira, hali ya kuwa wenyewe wameongoka."
    },
    {
      "resource_id": 49,
      "text": "NA KWA NINI nisimuabudu yule aliye niumba na kwake mtarejeshwa?"
    },
    {
      "resource_id": 49,
      "text": "Je! Niishike miungu mingine badala yake? Arrahmani, Mwingi wa Rehema, akinitakia madhara uombezi wa hao hautanifaa kitu, wala hawataniokoa."
    },
    {
      "resource_id": 49,
      "text": "Basi hakika mimi hapo nitakuwa katika upotovu ulio dhaahiri."
    },
    {
      "resource_id": 49,
      "text": "Hakika mimi nimemuamini Mola wenu Mlezi, basi nisikilizeni!"
    },
    {
      "resource_id": 49,
      "text": "Akaambiwa: Ingia Peponi! Akasema: Laiti kuwa watu wangu wangeli jua"
    },
    {
      "resource_id": 49,
      "text": "Jinsi Mola wangu Mlezi alivyo nisamehe, na akanifanya miongoni mwa walio hishimiwa."
    },
    {
      "resource_id": 49,
      "text": "Na hatukuwateremshia kaumu yake baada yake jeshi kutoka mbinguni, wala si wenye kuteremsha."
    },
    {
      "resource_id": 49,
      "text": "Hakukuwa ila ukelele mmoja tu; na mara walizimwa!"
    },
    {
      "resource_id": 49,
      "text": "Nawasikitikia waja wangu. Hawajii Mtume ila wao humkejeli."
    },
    {
      "resource_id": 49,
      "text": "Je! Hawaoni umma ngapi tulizo ziangamiza kabla yao? Hakika hao hawarejei tena kwao."
    },
    {
      "resource_id": 49,
      "text": "Na hapana mmoja ila wote watakusanywa waletwe mbele yetu."
    },
    {
      "resource_id": 49,
      "text": "Na Ishara hiyo kwao - ardhi iliyo kufa, nasi tukaifufua, na tukatoa ndani yake nafaka, wakawa wanazila!"
    },
    {
      "resource_id": 49,
      "text": "Na tukafanya ndani yake mabustani ya mitende na mizabibu, na tukatimbua chemchem ndani yake,"
    },
    {
      "resource_id": 49,
      "text": "Ili wale matunda yake, na hayo hayakufanywa na mikono yao! Basi je, hawashukuru?"
    },
    {
      "resource_id": 49,
      "text": "Subhana, Ametakasika, aliye umba dume na jike vyote katika vinavyo mea katika ardhi na katika nafsi zao, na katika wasivyo vijua."
    },
    {
      "resource_id": 49,
      "text": "Na usiku ni Ishara kwao. Tunauvua humo mchana, mara wao wanakuwa gizani."
    },
    {
      "resource_id": 49,
      "text": "Na jua linakwenda kwa kiwango chake. Hayo ni makadirio ya Mwenye nguvu, Mwenye kujua."
    },
    {
      "resource_id": 49,
      "text": "Na mwezi tumeupimia vituo, mpaka unakuwa kama karara kongwe."
    },
    {
      "resource_id": 49,
      "text": "Haliwi jua kuufikia mwezi, wala usiku kuupita mchana. Na vyote vinaogelea katika njia zao."
    },
    {
      "resource_id": 49,
      "text": "Na ni Ishara kwao kwamba Sisi tuliwapakia dhuriya zao katika jahazi ilio sheheni."
    },
    {
      "resource_id": 49,
      "text": "Na tukawaumbia kutoka mfano wake wanavyo vipanda."
    },
    {
      "resource_id": 49,
      "text": "Na tukitaka tunawazamisha, wala hapana wa kuwasaidia, wala hawaokolewi,"
    },
    {
      "resource_id": 49,
      "text": "Isipo kuwa kwa rehema zitokazo kwetu na starehe kwa muda."
    },
    {
      "resource_id": 49,
      "text": "Na wanapo ambiwa: Jilindeni na yalioko mbele yenu na yalioko nyuma yenu, ili mpate kurehemewa..."
    },
    {
      "resource_id": 49,
      "text": "Na haiwafikii Ishara yoyote katika Ishara za Mola wao Mlezi ila wao huwa ni wenye kuipuuza."
    },
    {
      "resource_id": 49,
      "text": "Na wanapo ambiwa: Toeni katika aliyo kupeni Mwenyezi Mungu, walio kufuru huwaambia walio amini: Je! Tuwalishe ambao Mwenyezi Mungu angependa angeli walisha mwenyewe? Nyinyi hammo ila katika upotofu ulio dhaahiri."
    },
    {
      "resource_id": 49,
      "text": "Na wanasema: Ahadi hii itatokea lini, ikiwa nyinyi ni wakweli?"
    },
    {
      "resource_id": 49,
      "text": "Hawangojei ila ukelele mmoja tu utakao wachukua nao wamo kuzozana."
    },
    {
      "resource_id": 49,
      "text": "Basi hawataweza kuusia, wala kwa watu wao hawarejei."
    },
    {
      "resource_id": 49,
      "text": "Na litapulizwa barugumu, mara watatoka makaburini wakikimbilia kwa Mola wao Mlezi."
    },
    {
      "resource_id": 49,
      "text": "Watasema: Ole wetu! Nani aliye tufufua kwenye malazi yetu? Haya ndiyo aliyo yaahidi Mwingi wa Rehema na wakasema kweli Mitume."
    },
    {
      "resource_id": 49,
      "text": "Haitakuwa ila ukelele mmoja tu, mara wote watahudhuruishwa mbele yetu."
    },
    {
      "resource_id": 49,
      "text": "Basi leo nafsi yoyote haitadhulumiwa kitu, wala hamtalipwa ila yale mliyo kuwa mkiyatenda."
    },
    {
      "resource_id": 49,
      "text": "Hakika watu wa Peponi leo wamo shughulini, wamefurahi."
    },
    {
      "resource_id": 49,
      "text": "Wao na wake zao wamo katika vivuli wameegemea juu ya viti vya fakhari."
    },
    {
      "resource_id": 49,
      "text": "Watapata humo kila namna ya matunda na watapata kila watakacho kitaka."
    },
    {
      "resource_id": 49,
      "text": "\"Salama!\" Hiyo ndiyo kauli itokayo kwa Mola Mlezi Mwenye kurehemu."
    },
    { "resource_id": 49, "text": "Na enyi wakosefu! Jitengeni leo!" },
    {
      "resource_id": 49,
      "text": "Je! Sikuagana nanyi, enyi wanaadamu, kuwa msimuabudu Shet'ani? Hakika yeye ni adui dhaahiri kwenu."
    },
    {
      "resource_id": 49,
      "text": "Na ya kwamba mniabudu Mimi? Hii ndiyo Njia Iliyo Nyooka."
    },
    {
      "resource_id": 49,
      "text": "Na bila ya shaka yeye amekwisha lipoteza kundi kubwa miongoni mwenu. Je, hamkuwa mkifikiri?"
    },
    {
      "resource_id": 49,
      "text": "Hii basi ndiyo Jahannamu mliyo kuwa mkiahidiwa."
    },
    {
      "resource_id": 49,
      "text": "Ingieni leo kwa vile mlivyo kuwa mkikufuru."
    },
    {
      "resource_id": 49,
      "text": "Leo tunaviziba vinywa vyao, na iseme nasi mikono yao, na itoe ushahidi miguu yao kwa waliyo kuwa wakiyachuma."
    },
    {
      "resource_id": 49,
      "text": "Na tungeli penda tungeli yafutilia mbali macho yao, wakawa wanaiwania njia. Lakini wange ionaje?"
    },
    {
      "resource_id": 49,
      "text": "Na tungeli taka tunge wageuza sura hapo hapo walipo, basi wasinge weza kwenda wala kurudi."
    },
    {
      "resource_id": 49,
      "text": "Na tunaye mzeesha tunamrudisha nyuma katika umbo. Basi je! hawazingatii?"
    },
    {
      "resource_id": 49,
      "text": "Wala hatukumfundisha (Muhammad) mashairi, wala hayatakikani kwake hayo. Haukuwa huu ila ni ukumbusho na Qur'ani inayo bainisha."
    },
    {
      "resource_id": 49,
      "text": "Ili imwonye aliye hai, na neno litimie juu ya makafiri."
    },
    {
      "resource_id": 49,
      "text": "Je! Hawaoni kwamba tumewaumbia kutokana na iliyo fanya mikono yetu wanyama wa mifugo, na wao wakawa wenye kuwamiliki."
    },
    {
      "resource_id": 49,
      "text": "Na Sisi tukawadhalilishia. Basi baadhi yao wako wanao wapanda, na baadhi yao wanawala."
    },
    {
      "resource_id": 49,
      "text": "Na wao wanapata kwao manufaa na vinywaji. Basi je, hawashukuru?"
    },
    {
      "resource_id": 49,
      "text": "Na wameishika miungu mingine badala ya Mwenyezi Mungu ili ati wapate kusaidiwa!"
    },
    {
      "resource_id": 49,
      "text": "Hawataweza kuwasaidia. Bali hao ndio watakuwa askari wao watakao hudhurishwa."
    },
    {
      "resource_id": 49,
      "text": "Basi maneno yao yasikuhuzunishe. Hakika Sisi tunayajua wanayo yaweka siri na wanayo yatangaza."
    },
    {
      "resource_id": 49,
      "text": "Kwani mwanaadamu haoni ya kwamba Sisi tumemuumba yeye kutokana na tone la manii? Kisha sasa yeye ndio amekuwa ndiye mgomvi wa dhaahiri!"
    },
    {
      "resource_id": 49,
      "text": "Na akatupigia mfano, na akasahau kuumbwa kwake, akasema: Ni nani huyo atakaye ihuisha mifupa nayo imekwisha mung'unyika?"
    },
    {
      "resource_id": 49,
      "text": "Sema: Ataihuisha huyo huyo aliye iumba hapo mara ya mwanzo. Na Yeye ni Mjuzi wa kila kuumba."
    },
    {
      "resource_id": 49,
      "text": "Aliye kujaalieni kupata moto kutokana na mti wa kijani nanyi mkawa kwa huo mnawasha."
    },
    {
      "resource_id": 49,
      "text": "Kwani aliye ziumba mbingu na ardhi hawezi kuwaumba mfano wao? Kwani! Naye ndiye Muumbaji Mkuu, Mjuzi."
    },
    {
      "resource_id": 49,
      "text": "Hakika amri yake anapo taka kitu ni kukiambia tu: Kuwa! Na kikawa."
    },
    {
      "resource_id": 49,
      "text": "Basi Ametakasika yule ambaye mkononi mwake umo Ufalme wa kila kitu; na kwake Yeye mtarejeshwa."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "36" }
  }
}
