{
  "translations": [
    { "resource_id": 52, "text": "Yâsîn." },
    {
      "resource_id": 52,
      "text": "Ey Muhammed! Hikmetli Kur'ân'a andolsun ki, sen risâlet görevi ile gönderilen peygamberlerdensin."
    },
    {
      "resource_id": 52,
      "text": "Ey Muhammed! Hikmetli Kur'ân'a andolsun ki, sen risâlet görevi ile gönderilen peygamberlerdensin."
    },
    { "resource_id": 52, "text": "Dosdoğru bir yol üzerindesin." },
    {
      "resource_id": 52,
      "text": "Babaları korkutulmamış ve kendileri de gafil olan bir kavmi, çok güçlü ve çok merhametli olan Allah'ın indirdiği (Kur'ân) ile korkutasın."
    },
    {
      "resource_id": 52,
      "text": "Babaları korkutulmamış ve kendileri de gafil olan bir kavmi, çok güçlü ve çok merhametli olan Allah'ın indirdiği (Kur'ân) ile korkutasın."
    },
    {
      "resource_id": 52,
      "text": "Andolsun ki onların çoğunun üzerine azab sözü hak olmuştur. Onlar imana gelmezler."
    },
    {
      "resource_id": 52,
      "text": "Çünkü biz onların boyunlarına kelepçeler geçirmişiz. O kelepçeler çenelerine dayanmıştır da burunları yukarı, gözleri aşağı somurtmaktadırlar."
    },
    {
      "resource_id": 52,
      "text": "Hem önlerinden bir sed, arkalarından bir sed çekmişiz, kendilerini sarmışızdır. Baksalar da görmezler."
    },
    {
      "resource_id": 52,
      "text": "Onları korkutsan da korkutmasan da onlara göre birdir, inanmazlar."
    },
    {
      "resource_id": 52,
      "text": "Sen ancak Kur'ân'a tabi olan ve görünmediği halde Rahman olan Allah'tan korkan kimseyi sakındırırsın. İşte onu bir bağışlanma ve çok şerefli bir mükafatla müjdele."
    },
    {
      "resource_id": 52,
      "text": "Gerçekten biz ölüleri diriltiriz, onların önceden yapıp gönderdiklerini ve bıraktıkları eserlerini yazarız. Zaten biz her şeyi açık bir kütükte, bir \"imamı mübin\"de (ana kitapta, yani Levhi mahfuzda) sayıp tesbit etmişizdir."
    },
    {
      "resource_id": 52,
      "text": "Sen onlara, o şehir halkını örnek ver. Hani oraya peygamberler gelmişti."
    },
    {
      "resource_id": 52,
      "text": "Hani biz onlara iki peygamber göndermiştik, fakat onlar ikisini de yalanlamışlardı. Biz de (onları) üçüncü bir peygamberle destekledik. Onlara: \"Şüphesiz ki biz size gönderilmiş elçileriz.\" dediler."
    },
    {
      "resource_id": 52,
      "text": "Onlar da: \"Siz bizim gibi insandan başka birşey değilsiniz, hem Rahman olan Allah, hiçbir şey indirmedi. Siz sadece yalan söylüyorsunuz.\" dediler."
    },
    {
      "resource_id": 52,
      "text": "Peygamberler dediler ki: \"Rabbimiz biliyor ki biz gerçekten size gönderilmiş elçileriz.\""
    },
    { "resource_id": 52, "text": "\"Bize düşen de sadece apaçık tebliğdir.\"" },
    {
      "resource_id": 52,
      "text": "Onlar dediler ki: \"Herhalde biz sizin yüzünüzden uğursuzluğa uğradık. Eğer bu işten vazgeçmezseniz, andolsun ki, sizi hiç tınmadan taşlarız ve mutlaka bizden size pek acıklı bir azab dokunur.\""
    },
    {
      "resource_id": 52,
      "text": "Peygamberler de şöyle cevap verdiler: \"Sizin uğursuzluğunuz beraberinizdedir. Size öğüt verildi diye mi (uğursuzluğa uğradınız)? Doğrusu siz israfı âdet etmiş bir kavimsiniz.\""
    },
    {
      "resource_id": 52,
      "text": "O sırada şehrin ta ucundan bir adam koşarak geldi ve: \"Ey kavmim! Uyun o elçilere!\""
    },
    {
      "resource_id": 52,
      "text": "\"Uyun sizden hiçbir ücret istemeyen o zatlara ki, onlar hidayete ermişlerdir.\""
    },
    {
      "resource_id": 52,
      "text": "\"Bana ne oluyor da kulluk etmeyecekmişim beni yaratana? Hep döndürülüp O'na götürüleceksiniz.\""
    },
    {
      "resource_id": 52,
      "text": "\"Hiç ben O'ndan başka ilâhlar edinir miyim? Eğer O Rahman, bana bir zarar dileyecek olsa, onların şefaati benden yana hiçbir şeye yaramaz ve onlar beni kurtaramazlar.\""
    },
    {
      "resource_id": 52,
      "text": "\"Şüphesiz ki ben, o zaman apaçık bir sapıklık içinde olurum.\""
    },
    {
      "resource_id": 52,
      "text": "\"Şüphesiz ki ben, Rabbinize iman getirdim, gelin dinleyin beni.\""
    },
    {
      "resource_id": 52,
      "text": "(Sonra ona) \"haydi gir cennete!\" denildi. O da dedi ki: \"Ne olurdu kavmim bilseydi!\""
    },
    {
      "resource_id": 52,
      "text": "\"Rabbimin beni bağışladığını ve beni kendilerine ikram edilen kullarından kıldığını.\""
    },
    {
      "resource_id": 52,
      "text": "Biz arkasından kavminin üzerine bir ordu indirmedik, indirecek de değildik."
    },
    {
      "resource_id": 52,
      "text": "Sadece bir gürültü oldu, onlar da hemen sönüverdiler."
    },
    {
      "resource_id": 52,
      "text": "Yazıklar olsun o kullara ki, kendilerine glen her bir peygamberle mutlaka alay ediyorlardı."
    },
    {
      "resource_id": 52,
      "text": "Görmediler mi ki, kendilerinden önce nice kuşakları helak etmişiz. Onlar artık kendilerine dönüp gelmiyorlar."
    },
    {
      "resource_id": 52,
      "text": "Onların hepsi toplanıp, sadece bizim huzurumuza getirilmişlerdir."
    },
    {
      "resource_id": 52,
      "text": "Hem bir delildir onlara ölü toprak. Biz ona hayat verdik ve ondan taneler çıkardık da ondan yiyip duruyorlar."
    },
    {
      "resource_id": 52,
      "text": "Biz orada hurmalıklardan, üzüm bağlarından bahçeler yaptık. İçlerinde pınarlardan sular fışkırttık."
    },
    {
      "resource_id": 52,
      "text": "(Bunu), Onun ürününden ve kendi elleriyle yaptıklarından yesinler diye (yaptık). Hâlâ şükretmeyecekler mi?"
    },
    {
      "resource_id": 52,
      "text": "Yerin bitkilerinden, kendi nefislerinden ve daha bilemeyecekleri şeylerden bütün çiftleri yaratan Allah'ın şanı ne yücedir."
    },
    {
      "resource_id": 52,
      "text": "Gece de onlara bir delildir. Biz ondan gündüzü soyar çıkarırız, bir de bakarlar ki karanlığa dalmışlar."
    },
    {
      "resource_id": 52,
      "text": "Güneş de bir delildir ki kendi yolunda akıp gidiyor. İşte bu çok güçlü ve her şeyi bilen Allah'ın takdiridir."
    },
    {
      "resource_id": 52,
      "text": "Ay'a gelince, ona menziller tayin ettik. Nihayet o eski hurma salkımının çöpü gibi (yay haline) dönmüştür."
    },
    {
      "resource_id": 52,
      "text": "Ne güneşin aya çatması yaraşır, ne de gece gündüzü geçebilir; onların her biri kendi yörüngesinde yüzerler."
    },
    {
      "resource_id": 52,
      "text": "Onlar için bir delil de bizim, onların neslini dolu bir gemide taşımamızdır."
    },
    {
      "resource_id": 52,
      "text": "Yine kendileri için onun gibi binecek şeyler yaratmamızdır."
    },
    {
      "resource_id": 52,
      "text": "Eğer dilesek onları boğarız da o zaman ne onların feryadına yetişen bulunur, ne de onlar kurtarılır."
    },
    {
      "resource_id": 52,
      "text": "Ancak tarafımızdan bir rahmet ve bir zamana kadar yaşatmak başka."
    },
    {
      "resource_id": 52,
      "text": "Durum böyle iken onlara: \"Önünüzdekinden ve arkanızdakinden korkun ki size rahmet edilsin\" denildiği zaman,"
    },
    {
      "resource_id": 52,
      "text": "Ve kendilerine Rablerinin âyetlerinden herhangi bir âyet geldiği zaman mutlaka ondan yüz çevirirler."
    },
    {
      "resource_id": 52,
      "text": "Onlara: \"Allah'ın size rızık olarak verdiği şeylerden hayra harcayın\" dendiği zaman, o kâfirler, müminler için: \"Allah'ın dileyince doyurabileceği kimseyi biz mi doyuracağız? Siz apaçık bir sapıklık içinde değil de nesiniz?\" dediler."
    },
    {
      "resource_id": 52,
      "text": "Yine onlar: \"Eğer doğru söylüyorsanız bu (kıyamet) vaadi ne zaman?\" diyorlar."
    },
    {
      "resource_id": 52,
      "text": "Onlar sadece bir tek çığlığa bakıyorlar, bir çığlık ki, onlar çekişip dururken kendilerini yakalayıverir."
    },
    {
      "resource_id": 52,
      "text": "O zaman bir vasiyette bile bulunamazlar. Ailelerine de dönemezler."
    },
    {
      "resource_id": 52,
      "text": "Sûr'a üfürülmüştür, bir de ne baksınlar kabirlerinden Rablerine doğru akın ediyorlar."
    },
    {
      "resource_id": 52,
      "text": "Onlar: \"Eyvah başımıza gelenlere! Mezarımızdan bizi kim kaldırdı? O Rahmân'ın vaad buyurduğu işte bu imiş. Gönderilen peygamberler de doğru söylemişler\" derler."
    },
    {
      "resource_id": 52,
      "text": "Başka değil, sadece bir tek çığlık olmuş, derhal hepsi toplanmış huzurumuza getirilmişlerdir."
    },
    {
      "resource_id": 52,
      "text": "Artık bugün hiç kimseye zerre kadar zulmedilmez. Ancak yaptıklarınızın cezasını çekeceksiniz."
    },
    {
      "resource_id": 52,
      "text": "Gerçekten cennetlik olanlar bugün bir meşguliyet içinde zevk etmektedirler."
    },
    {
      "resource_id": 52,
      "text": "Kendileri ve eşleri gölgelerde koltuklar üzerine kurulmuşlardır."
    },
    {
      "resource_id": 52,
      "text": "Onlara orada bir meyve vardır. İsteyecekleri her şey onlarındır."
    },
    {
      "resource_id": 52,
      "text": "(Onlara) Rahîm olan Rab'den \"selâm\" sözü vardır."
    },
    {
      "resource_id": 52,
      "text": "Ey günahkârlar! Bugün siz bir tarafa ayrılın."
    },
    {
      "resource_id": 52,
      "text": "\"Ey Âdemoğulları! Şeytana tapmayın, o size apaçık bir düşmandır ve bana kulluk edin, doğru yol budur, diye size and vermedim mi?\" (buyurulacak)"
    },
    {
      "resource_id": 52,
      "text": "\"Ey Âdemoğulları! Şeytana tapmayın, o size apaçık bir düşmandır ve bana kulluk edin, doğru yol budur, diye size and vermedim mi?\" (buyurulacak)"
    },
    {
      "resource_id": 52,
      "text": "Böyle iken o sizden birçok nesilleri yoldan çıkardı. Ya o zaman düşünmüyor muydunuz?"
    },
    { "resource_id": 52, "text": "İşte bu size vaad edilen cehennemdir." },
    {
      "resource_id": 52,
      "text": "Bugün yaslanın ona bakalım inkâr ettiğiniz için."
    },
    {
      "resource_id": 52,
      "text": "Bugün biz onların ağızlarını mühürleriz de neler kazandıklarını bize elleri söyler, ayakları da şahitlik eder."
    },
    {
      "resource_id": 52,
      "text": "Hem dileseydik gözlerini üzerinden silme kör ediverirdik de yola dökülürlerdi. Fakat nereden görecekler?"
    },
    {
      "resource_id": 52,
      "text": "Yine dileseydik oldukları yerde kılıklarını değiştirirdik de ne ileri gidebilirlerdi, ne de geri dönebilirlerdi."
    },
    {
      "resource_id": 52,
      "text": "Bununla beraber kimin ömrünü uzatıyorsak, yaratılışta onu (güç ve kuvvetini alarak) tersine çeviriyoruz. Hâlâ akıllanmayacaklar mı?"
    },
    {
      "resource_id": 52,
      "text": "Biz ona şiir öğretmedik. Bu ona yaraşmaz da... O sadece bir öğüt ve apaçık bir Kur'ân'dır."
    },
    {
      "resource_id": 52,
      "text": "(Bu), diri olanları uyarmak ve kâfirlere de azab sözünün hak olması içindir."
    },
    {
      "resource_id": 52,
      "text": "Şunu da görmediler mi: Biz onlar için kudretimizin meydana getirdiklerinden birtakım hayvanlar yaratmışız da onlara sahip bulunuyorlar."
    },
    {
      "resource_id": 52,
      "text": "Onları, kendilerinin hizmetine vermişiz de, hem onlardan binekleri var, hem de onlardan yiyorlar."
    },
    {
      "resource_id": 52,
      "text": "Onlarda daha birçok menfaatleri ve türlü içecekleri de var. Hâlâ şükretmeyecekler mi?"
    },
    {
      "resource_id": 52,
      "text": "Onlar, Allah'tan başka birtakım ilâhlar edindiler. Güya yardım olunacaklar."
    },
    {
      "resource_id": 52,
      "text": "Onların, onlara yardıma güçleri yetmez. Kendileri ise onlar için bazı askerlerdir."
    },
    {
      "resource_id": 52,
      "text": "O halde onların sözleri seni üzmesin. Biz onların içlerini de biliriz, dışlarını da."
    },
    {
      "resource_id": 52,
      "text": "İnsan, kendisini bir damla sudan yarattığımızı görmedi mi de, şimdi apaçık bir hasım kesildi?"
    },
    {
      "resource_id": 52,
      "text": "Yaratılışını unutarak bize bir de mesel fırlattı: \"Kim diriltecekmiş o çürümüş kemikleri?\" dedi."
    },
    {
      "resource_id": 52,
      "text": "De ki: \"Onları ilk defa yaratan diriltecek ve o her yaratmayı bilir.\""
    },
    {
      "resource_id": 52,
      "text": "Size o yeşil ağaçtan bir ateş yapan O'dur. Şimdi siz ondan tutuşturmaktasınız."
    },
    {
      "resource_id": 52,
      "text": "Gökleri ve yeri yaratan, onlar gibisini yaratmaya kâdir değil midir? Elbette kâdirdir. Çünkü o her şeyi yaratandır, her şeyi bilendir."
    },
    {
      "resource_id": 52,
      "text": "O'nun emri, bir şeyi dileyince ona sadece \"Ol!\" demektir. O da hemen oluverir."
    },
    {
      "resource_id": 52,
      "text": "O halde her şeyin mülkü ve tasarrufu (hükümranlığı) elinde bulunan Allah'ın şanı ne yücedir. Siz de yalnız O'na döndürüleceksiniz."
    }
  ],
  "meta": {
    "translation_name": "Elmalili Hamdi Yazir",
    "author_name": "Elmalili Hamdi Yazir\t",
    "filters": { "resource_id": 52, "chapter_number": "36" }
  }
}
