{
  "translations": [
    { "resource_id": 30, "text": "Oi ihminen!" },
    { "resource_id": 30, "text": "Kautta Koraanin, jonka viisaus täyttää," },
    { "resource_id": 30, "text": "olethan totisesti yksi sananjulistajista" },
    { "resource_id": 30, "text": "ja vaellat oikealla tiellä." },
    { "resource_id": 30, "text": "Tässä on ilmoitus mahtavalta, laupiaalta," },
    {
      "resource_id": 30,
      "text": "jotta voisit varoittaa kansaa, jonka esi-isiä ei varoitettu ja joka on välinpitämätön."
    },
    {
      "resource_id": 30,
      "text": "Sana on käynyt todeksi, että enin osa heistä on uskon hylännyt."
    },
    {
      "resource_id": 30,
      "text": "Kahleet Me olemme totisesti kietonut heidän kaulansa ympäri aina heidän leukansa korkeudelle, niin että heidän päänsä ovat pystyyn pönkitetyt."
    },
    {
      "resource_id": 30,
      "text": "Ja Me olemme asettanut esteen heidän eteensä ja esteen heidän taaksensa sekä heittänyt verhon heidän ylitsensä peittäen heidän näkönsä."
    },
    {
      "resource_id": 30,
      "text": "Yhdentekevää on heille varoitatko heitä vai et, sillä he eivät usko."
    },
    {
      "resource_id": 30,
      "text": "Varoittaa voi vain sitä, joka nuhteesta vaarin ottaa ja sisimmässään Armahtajaa pelkää; sellaiselle julista anteeksiantoa ja suurta palkintoa."
    },
    {
      "resource_id": 30,
      "text": "Totisesti Me herätämme kuolleet eloon ja pidämme kirjaa kaikista heidän teoistaan, jopa heidän jalkojensa jäljistäkin; ja kaiken tämän olemme selvästi kirjoittanut."
    },
    {
      "resource_id": 30,
      "text": "Esitä heille vertaus sen kaupungin asukkaista, johon sanansaattajamme saapuivat."
    },
    {
      "resource_id": 30,
      "text": "Kun Me lähetimme kaksi heidän luoksensa, torjuivat he pois nämä, ja kun Me vahvistimme heitä kolmannella ja kaikki vakuuttivat: »Me olemme totisesti (Jumalan) julistajia»,"
    },
    {
      "resource_id": 30,
      "text": "Niin he sanoivat: »Ette ole muuta kuin kuolevaisia, kuten me itsekin, eikä hyvä Jumala ole mitään ilmoitustaan teille uskonut; te vain valehtelette.»"
    },
    {
      "resource_id": 30,
      "text": "Nämä vastasivat: »Herramme tietää, että varmasti olemme Hänen julistuksensa tuojia teille,"
    },
    {
      "resource_id": 30,
      "text": "eikä meillä ole muuta mielessämme kuin toimittaa perille selvä viestimme.»"
    },
    {
      "resource_id": 30,
      "text": "He sanoivat: »Me aavistamme teidän tulostanne koituvan meille pahaa; ellette lakkaa, me kivitämme teidät ja tuotamme teille tuskallisen lopun.»"
    },
    {
      "resource_id": 30,
      "text": "Nämä selittivät: »Itsestänne teistä kohtalonne johtuu eikä siitä, että me teitä varoitamme. Totisesti olette mieletöntä väkeä.»"
    },
    {
      "resource_id": 30,
      "text": "Silloin riensi sinne juosten eräs mies ja huusi: »Kansa, ota vaari viestintuojista;"
    },
    {
      "resource_id": 30,
      "text": "seuratkaa sitä, joka ei pyydä palkkiota teiltä, sillä lähettiläät ovat oikean tien vaeltajia."
    },
    {
      "resource_id": 30,
      "text": "Mistä syystä en palvelisi Häntä, joka antoi minulle elämän? Hänen tykönsähän teidätkin jälleen palautetaan."
    },
    {
      "resource_id": 30,
      "text": "Omaksuisinko Hänen lisäkseen jumalia, joiden suojelus ei minua vähääkään auttaisi ja jotka eivät kykenisi minua pelastamaan, jos hyvä Jumala minulle lähettäisi koettelemuksen."
    },
    { "resource_id": 30, "text": "Silloinhan olisin ilmeisesti harhassa." },
    {
      "resource_id": 30,
      "text": "Minä totisesti uskon teidän Herraanne, ja siksi kuulkaa minua!»"
    },
    {
      "resource_id": 30,
      "text": "Ja sana tuli: »Astu sisään autuuden tarhaan!» Hän sanoi: »Voi, jospa kansani tietäisi,"
    },
    {
      "resource_id": 30,
      "text": "miksi Herra antoi minulle anteeksi ja liitti minut armoitettujen joukkoon!»"
    },
    {
      "resource_id": 30,
      "text": "Ja tämän todistajan puhuttua Me emme taivaasta syössyt tämän kansan päälle enkelien rankaisevaa joukkoa; niin emme kostoamme lähetä."
    },
    {
      "resource_id": 30,
      "text": "Ei muuta tapahtunut, kuin ääni kuului, ja katso, he vaikenivat."
    },
    {
      "resource_id": 30,
      "text": "Voi näitä palvelijoita! Milloin sananjulistaja saapuukin heidän tykönsä, he vain pilkkaavat häntä."
    },
    {
      "resource_id": 30,
      "text": "Eivätkö he tiedä, kuinka monta sukupolvea Me olemme jo ennen heitä tuhonnut siksi, etteivät he kääntyneet lähettiläittemme puoleen."
    },
    {
      "resource_id": 30,
      "text": "Ja ne kaikki tuodaan varmasti Meidän eteemme."
    },
    {
      "resource_id": 30,
      "text": "Heille olkoon tunnusmerkiksi kuollut maa. Me vuodatamme siihen eloa ja nostamme siitä esiin viljaa, jota he syövät."
    },
    {
      "resource_id": 30,
      "text": "Ja Me kasvatamme palmupuistoja sekä viinitarhoja ja Me vedämme esille lähteitä sitä kastelemaan,"
    },
    {
      "resource_id": 30,
      "text": "jotta he söisivät sen hedelmiä sekä mitä heidän kätensä valmistaneet ovat. Eikö heidän siis tule olla kiitollisia?"
    },
    {
      "resource_id": 30,
      "text": "Ylistys Hänelle, joka loi kaiken, mitä maasta kasvaa, sekä heidän tuntemansa lajit että nekin, joita he eivät tunne."
    },
    {
      "resource_id": 30,
      "text": "Yökin on heille tunnusmerkkinä. Yöstä vedämme päivän erilleen, ja katso, pimeys peittää heidät."
    },
    {
      "resource_id": 30,
      "text": "Aurinkokin kulkee vain määrätyn ratansa, noudattaen kaikkivaltiaan, kaikkitietävän käskyä."
    },
    {
      "resource_id": 30,
      "text": "Kuulle Me olemme sen vaiheet määrännyt, kunnes se muuttuu vanhan, kuivan palmunoksan näköiseksi."
    },
    {
      "resource_id": 30,
      "text": "Eikä auringon ole sallittu kulkea kuuta nopeammin, yhtä vähän kuin yön on sallittu niellä päivää; vaan kaikki kulkee omaa rataansa."
    },
    {
      "resource_id": 30,
      "text": "Vielä on sekin heille tunnusmerkiksi, että Me annamme laivojen kantaa heidän jälkeläisiään"
    },
    {
      "resource_id": 30,
      "text": "ja muitakin aluksia olemme heille luonut, joilla he voivat matkustaa,"
    },
    {
      "resource_id": 30,
      "text": "vaikka Me voisimme, jos tahtoisimme, hukuttaa heidät veteen, eikä heille löytyisi pelastajaa eikä pakotietä,"
    },
    {
      "resource_id": 30,
      "text": "mutta armostamme Me sallimme heidän elää määräpäivään asti."
    },
    {
      "resource_id": 30,
      "text": "Heille sanotaan: »Varokaa sitä, mikä on teillä edessänne, ja varokaa sitä, mikä on takananne, jotta armo tulisi osaksenne."
    },
    {
      "resource_id": 30,
      "text": "Ja heidän Herransa viesteistä tuskin yksikään heille saapuu heidän sitä hylkäämättä."
    },
    {
      "resource_id": 30,
      "text": "Ja kun heille sanotaan: »Uhratkaa siitä, mitä Jumala on teille suonut!», niin uskottomat sanovat uskovaisille: »Miksi olisi meidän ruokittava niitä, jotka Jumala kuitenkin voisi ravita, jos vain tahtoisi? Te olette ilmeisen harhan vallassa.»"
    },
    {
      "resource_id": 30,
      "text": "Ja vielä he kysyvät: »Koska oikeastaan tulee tapahtumaan se, millä te meitä uhkaatte, jos totta puhutte?»"
    },
    {
      "resource_id": 30,
      "text": "Heitä odottaa vain äkillinen ääni, joka heidät yllättää vielä heidän väitellessään keskenänsä."
    },
    {
      "resource_id": 30,
      "text": "Eivät he ehdi edes jälkisäädöstänsä tehdä eivätkä perheittensä luo kiiruhtaa."
    },
    {
      "resource_id": 30,
      "text": "Ja kun pasuunoihin puhalletaan, niin, katso, he rientävät haudoistaan Herransa luo."
    },
    {
      "resource_id": 30,
      "text": "Ja he sanovat: »Voi meitä, kuka on meidät nostanut nukkumasijoiltamme ? Tämänhän Armahtaja meille lupasi, ja Hänen sanansaattajansa ovat julistaneet totuutta.»"
    },
    {
      "resource_id": 30,
      "text": "Ja vain ääni kajahtaa, ja katso, heidät kaikki tuodaan Meidän eteemme,"
    },
    {
      "resource_id": 30,
      "text": "eikä sinä päivänä tehdä vähääkään vääryyttä ainoallekaan sielulle; teille punnitaan vain sen mukaan, kuin tekonne ansaitsivat."
    },
    {
      "resource_id": 30,
      "text": "Sinä päivänä ovat paratiisin asukkaat autuaallisissa toimissaan."
    },
    {
      "resource_id": 30,
      "text": "Vaimojensa seurassa he ovat varjossa leväten istuimillaan."
    },
    {
      "resource_id": 30,
      "text": "Siellä nauttivat he hedelmiä ja heillä on kaikkea, mitä haluavat."
    },
    {
      "resource_id": 30,
      "text": "»Rauhaa!» on heille laupiaan Herran tervehdys."
    },
    {
      "resource_id": 30,
      "text": "Mutta te, väärintekijät, väistykää loitolle tänä päivänä!"
    },
    {
      "resource_id": 30,
      "text": "Enkö Minä velvoittanut teitä, Aadamin lapset, olemaan palvelematta perkelettä? Totisesti hän on teidän ilmivihollisenne."
    },
    {
      "resource_id": 30,
      "text": "Ja enkö sen sijaan käskenyt palvelemaan Minua ollaksenne oikealla tiellä."
    },
    {
      "resource_id": 30,
      "text": "Onhan perkele totisesti johtanut harhaan lukuisia sieluja joukostanne. Kuinka ette sittenkään älynneet?"
    },
    { "resource_id": 30, "text": "Tämä on helvetti, jolla teitä uhattiin." },
    {
      "resource_id": 30,
      "text": "Käykää nyt siihen tänä päivänä epäuskonne tähden."
    },
    {
      "resource_id": 30,
      "text": "Ja sinä päivänä sinetöimme Me heidän suunsa, mutta heidän kätensä tulevat meille huitoen puhumaan sekä jalkansa heidän ansaitsemastaan todistamaan."
    },
    {
      "resource_id": 30,
      "text": "Ja jos Me tahdomme, voimme puhkaista heidän silmänsä; silloin vasta he pyrkisivät löytämään tien, mutta kuinka he näkisivät?"
    },
    {
      "resource_id": 30,
      "text": "Samoin voisimme varmasti, jos tahtoisimme, heidät siihen paikkaan jähmettää, niin etteivät he voisi edemmäksi päästä eivätkä takaisin palata."
    },
    {
      "resource_id": 30,
      "text": "Jos Me jollekulle suomme pitkän iän, Me annamme hänen vartensa köyristyä; eivätkö he ymmärrä?"
    },
    {
      "resource_id": 30,
      "text": "Emmekä ole hänelle (profeetalle) runoilua opettanut, sillä hänelle se ei ole soveliasta. Hänen sanottavansa on vain varoitus ja selvä Koraani."
    },
    {
      "resource_id": 30,
      "text": "Hänen on varoitettava jokaista, joka elää haluaa, ja julistetun sanan on osoittauduttava voimakkaaksi uskottomia vastaan."
    },
    {
      "resource_id": 30,
      "text": "Eivätkö he havaitse, että Me olemme luonut heille karjan luontokappaleittemme joukosta ja totuttanut sen heidän alaisuuteensa?"
    },
    {
      "resource_id": 30,
      "text": "Ja me olemme pannut kotieläimet heitä tottelemaan, niin että he muutamilla ajavat ja muutamia käyttävät ruoaksensa."
    },
    {
      "resource_id": 30,
      "text": "Tästä kaikesta heille on etua ja he saavat niistä juomiakin; eivätkö he osaa tästäkään kiittää?"
    },
    {
      "resource_id": 30,
      "text": "Mutta he ovat omaksuneet itselleen jumalia ainoan Jumalan rinnalle, saadakseen heiltä apua."
    },
    {
      "resource_id": 30,
      "text": "Mutta nämä eivät kykene heitä auttamaan, vaikka niitä on laumoittain."
    },
    {
      "resource_id": 30,
      "text": "Tästä syystä älä anna heidän puheensa itseäsi huolestuttaa; Me tiedämme, mitä he tekevät salaa ja mitä toimivat julkisesti."
    },
    {
      "resource_id": 30,
      "text": "Eikö ihminen ole huomannut, että Me olemme luonut hänet pienestä elonidusta? Ja katso, kohta hän on valmis kanssamme kiistelemään."
    },
    {
      "resource_id": 30,
      "text": "Ja hän laittaa Meidän kaltaisiksemme tarkoitettuja kuviaan unohtaen oman luomisensa. Hän sanoo: »Kuka pystyy elämän paluttamaan luihin, kun ne jo ovat lahonneet?»"
    },
    {
      "resource_id": 30,
      "text": "Sano: »Hän niihin elämän palauttaa, joka ne alkujaankin elämään synnytti, sillä Hän sulkee itseensä koko luomakunnan."
    },
    {
      "resource_id": 30,
      "text": "Hän, joka loi teille tulen, joka voi vihreässä puussakin palaa, niin että sytykkeillä sitä jatkaa saatatte."
    },
    {
      "resource_id": 30,
      "text": "Eikö Hän, joka loi taivaat ja maan, kykene niiden kaltaisia luomaan? Totisesti! Hänhän on kaiken Luoja, taituri."
    },
    {
      "resource_id": 30,
      "text": "Kun Hän jotakin aikoo, riittää, että Hän käskee: »Tulkoon!» niin se tulee."
    },
    {
      "resource_id": 30,
      "text": "Sentähden ylistys olkoon Hänelle, jonka käsissä on valta kaiken yli ja jonka tykö kaikki palautetaan aikanaan."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "36" }
  }
}
