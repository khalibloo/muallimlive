{
  "translations": [
    { "resource_id": 26, "text": "Já sín." },
    { "resource_id": 26, "text": "Při Koránu moudrém," },
    { "resource_id": 26, "text": "tys vskutku z vyslanců jedním," },
    { "resource_id": 26, "text": "po stezce přímé jdoucím," },
    { "resource_id": 26, "text": "mocným a slitovným seslaném," },
    {
      "resource_id": 26,
      "text": "abys varoval lid, jehož otcové varováni nebyli, takže jsou lhostejní."
    },
    {
      "resource_id": 26,
      "text": "A uskutečnilo se již slovo Naše nad většinou z nich - však nevěří oni."
    },
    {
      "resource_id": 26,
      "text": "A vložili jsme na šíje jejich řetězy až k bradám sahající, takže hlavy zvednuty mají,"
    },
    {
      "resource_id": 26,
      "text": "a před ně i za ně jsme přehradu umístili a přikryli jsme je, takže nevidí."
    },
    {
      "resource_id": 26,
      "text": "A je pro ně jedno, zda varuješ je či nikoliv - beztak neuvěří."
    },
    {
      "resource_id": 26,
      "text": "Varovat můžeš jenom ty, kdož připomenutí následují a Milosrdného se kvůli nepoznatelnému bojí; těm oznam zvěst radostnou o odpuštění a odměně hojné!"
    },
    {
      "resource_id": 26,
      "text": "A jsme to My, kdo mrtvé oživujeme a to, co dříve učinili, i to, co po nich zbude, zapisujeme. A každou věc jsme spočítali v hlavní Knize zjevné."
    },
    {
      "resource_id": 26,
      "text": "A uveď jim podobenství o obyvatelích města, k nimž přišli vyslanci Boží:"
    },
    {
      "resource_id": 26,
      "text": "Hle, vyslali jsme k nim dva posly, však za lháře je prohlásili, a tehdy jsme je třetím posílili a oni pravili: \"Jsme k vám vysláni.\""
    },
    {
      "resource_id": 26,
      "text": "I řekli: \"Vy jen smrtelníci jste nám podobní a Milosrdný nic neseslal. Vy nejste leč lháři pouzí.\""
    },
    {
      "resource_id": 26,
      "text": "Odpověděli: \"Pán náš ví, že jsme k vám vysláni,"
    },
    {
      "resource_id": 26,
      "text": "a uloženo nám je toliko zřetelné oznámení.\""
    },
    {
      "resource_id": 26,
      "text": "Řekli: \"Viděli jsme o vás špatnou ptáků věštbu. Jestliže nepřestanete, věru vás ukamenujeme a stihne vás od nás trest bolestný.\""
    },
    {
      "resource_id": 26,
      "text": "Zvolali: \"Vaše věštba nechť na vás padne! Kéž byste se vzpamatovali! Však nikoliv, vždyť vy lid jste prostopášný.\""
    },
    {
      "resource_id": 26,
      "text": "I přiběhl z druhého konce města muž nějaký a zvolal: \"Lide můj, následujte vyslance Boží,"
    },
    {
      "resource_id": 26,
      "text": "následujte ty, kdož od vás odměnu žádnou nežádají a správné cesty se přidržují!"
    },
    {
      "resource_id": 26,
      "text": "Proč neměl bych uctívat toho, jenž stvořil mne a k němuž i vy budete navráceni?"
    },
    {
      "resource_id": 26,
      "text": "Vezmu si snad kromě Něho nějaká božstva jiná? Jestliže Milosrdný mi bude chtít uškodit, přímluva jejich mi nebude nic platná a oni mne nezachrání."
    },
    { "resource_id": 26, "text": "A byl bych tedy věru v zjevném bloudění." },
    {
      "resource_id": 26,
      "text": "Poslové, já uvěřil jsem v Pána vašeho! A slyšte mne, vy pohani!\""
    },
    {
      "resource_id": 26,
      "text": "A bylo mu řečeno: \"Vejdi do ráje!\" I zvolal: \"Kéž by lid můj věděl"
    },
    {
      "resource_id": 26,
      "text": "o tom, že Pán můj mi odpustil a jedním z poctěných mě učinil.\""
    },
    {
      "resource_id": 26,
      "text": "A po jeho smrti jsme na jeho lid vojsko žádné z nebe neposlali ani žádnou jinou pohromu jsme neseslali"
    },
    {
      "resource_id": 26,
      "text": "a stačilo vykřiknutí jediné, a hle, životy jejich zhasly!"
    },
    {
      "resource_id": 26,
      "text": "Ó, jak jsou služebníci Moji k politování! Vždyť nepřišel k nim posel žádný, aby se mu neposmívali."
    },
    {
      "resource_id": 26,
      "text": "Což nevidí, kolika pokolením před nimi jsme zahynout dali a že k nim nebudou navráceni,"
    },
    {
      "resource_id": 26,
      "text": "ale že všichni vespolek u Nás budou shromážděni?"
    },
    {
      "resource_id": 26,
      "text": "A je pro ně znamením země mrtvá, již oživujeme a z níž dáváme vyrašit obilí, jež je jim potravou."
    },
    {
      "resource_id": 26,
      "text": "A umístili jsme na ní háje palmové i vinice a dali jsme pramenům prýštit na ní,"
    },
    {
      "resource_id": 26,
      "text": "aby pojídali z plodů Pána svého i z toho, co jejich ruce vytvořili - což vděční nebudou?"
    },
    {
      "resource_id": 26,
      "text": "Sláva tomu, jenž stvořil v párech všechny druhy, jež ze země vyrůstají, a stvořil i je samé i to, co ještě neznají."
    },
    {
      "resource_id": 26,
      "text": "A je pro ně znamením i noc; z ní den odlupujeme, a hle, v temnotě se nacházejí."
    },
    {
      "resource_id": 26,
      "text": "A slunce ubíhá k místu odpočinku svého, a takové je ustanovení vševědoucího, mocného."
    },
    {
      "resource_id": 26,
      "text": "A pro měsíc jsme příbytky stanovili, pokud se nevrátí podoben staré větvi palmové."
    },
    {
      "resource_id": 26,
      "text": "A nepřísluší slunci, aby dohonilo měsíc, a noci, aby předhonila den a všechno pluje ve sféře nebeské."
    },
    {
      "resource_id": 26,
      "text": "A je pro ně znamením, že nesli jsme potomstvo jejich v arše plně naložené"
    },
    {
      "resource_id": 26,
      "text": "a že stvořili jsme pro ně lodě, na nichž plují, jí podobné."
    },
    {
      "resource_id": 26,
      "text": "A kdybychom chtěli, utopili bychom je a nedostalo by se jim pomoci žádné a zachráněni by nebyli,"
    },
    {
      "resource_id": 26,
      "text": "leda z milosrdenství Našeho a pro dočasné světa tohoto užívání."
    },
    {
      "resource_id": 26,
      "text": "A když je jim řečeno: \"Bojte se toho, co je před vámi, a toho, co je za vámi - snad se vám dostane slitování,\" (jsou lhostejní)."
    },
    {
      "resource_id": 26,
      "text": "A nepřijde k nim jediné znamení ze znamení Pána jejich, aby se od něho neodvrátili."
    },
    {
      "resource_id": 26,
      "text": "A když je jim řečeno: \"Přispívejte z toho, co Bůh vám uštědřil,\" odpovídají nevěřící těm, kdož uvěřili: \"Máme snad krmit toho, koho by živil Bůh, kdyby chtěl? A vy jste přece jen ve zjevném bloudění.\""
    },
    {
      "resource_id": 26,
      "text": "Tak ptají se: \"A kdy vlastně se ta hrozba splní, jste-li pravdomluvní?\""
    },
    {
      "resource_id": 26,
      "text": "A nečeká je nic než vykřiknutí jediné, které je uchvátí, zatímco se budou přít,"
    },
    {
      "resource_id": 26,
      "text": "a nebudou schopni ani závěť učinit, ani k rodině své se navrátit."
    },
    {
      "resource_id": 26,
      "text": "A pak bude zatroubeno na pozoun, a hle, ze svých hrobů budou k Pánu svému mířit."
    },
    {
      "resource_id": 26,
      "text": "A řeknou: \"Běda nám! Kdo nás to probudil z místa odpočinku našeho? A toto je to, čím hrozil nám Milosrdný, a pravdu poslové Jeho hovořili!\""
    },
    {
      "resource_id": 26,
      "text": "A bude to věru jen vykřiknutí jediné, a hle, všichni budou před Nás předvedeni!"
    },
    {
      "resource_id": 26,
      "text": "V ten den nebude ukřivděno v ničem duši žádné a odměněni budete jen za to, co skutečně jste činili."
    },
    {
      "resource_id": 26,
      "text": "V ten den budou obyvatelé ráje radovánkami zaměstnáni"
    },
    {
      "resource_id": 26,
      "text": "a oni i manželky jejich ve stínu na poduškách spočinou"
    },
    {
      "resource_id": 26,
      "text": "a tam ovoce a vše, oč požádají, míti budou."
    },
    {
      "resource_id": 26,
      "text": "\"Mír s vámi\" - tak slovy Pána slitovného pozdraveni budou."
    },
    {
      "resource_id": 26,
      "text": "\"A vy hříšníci, vy dnes držte se stranou!\""
    },
    {
      "resource_id": 26,
      "text": "Což jsem vám v úmluvě neuložil, synové Adamovi: neuctívejte satana, jenž vám je nepřítelem zjevným,"
    },
    {
      "resource_id": 26,
      "text": "nýbrž uctívejte jenom Mne? Toto je stezka přímá!"
    },
    {
      "resource_id": 26,
      "text": "A dal satan již zbloudit množství početnému z vás. Což rozum žádný jste neměli?"
    },
    { "resource_id": 26, "text": "Toto je peklo, jež bylo vám přislíbeno" },
    { "resource_id": 26, "text": "hořte v něm dnes za to, že jste neuvěřili!" },
    {
      "resource_id": 26,
      "text": "Dnes ústa jejich zapečetíme, však budou mluvit jejich ruce a svědčit jejich nohy o tom, čeho ze špatnosti nabyli."
    },
    {
      "resource_id": 26,
      "text": "A kdybychom chtěli, vymazali bychom oči jejich a o závod hnali by se ke stezce; ale jak mohli by ji spatřit?"
    },
    {
      "resource_id": 26,
      "text": "Kdybychom chtěli, na místě bychom je proměnili, takže by nebyli schopni ani kupředu jít, ani zpět se navrátit."
    },
    {
      "resource_id": 26,
      "text": "Komu dlouhý věk dáme, toho ohneme v jeho postavě, - což nepochopí to oni?"
    },
    {
      "resource_id": 26,
      "text": "A nenaučili jsme jej básnění a nehodí se to proň, vždyť toto je pouze připomenutí a Korán zjevný,"
    },
    {
      "resource_id": 26,
      "text": "aby varován byl jím ten, kdo živý je, a aby se uskutečnilo slovo nad nevěřícími."
    },
    {
      "resource_id": 26,
      "text": "Což neviděli, že jsme pro ně stvořili - mezi tím, co ruce Naše udělali - též dobytek, nad nímž vládci jsou?"
    },
    {
      "resource_id": 26,
      "text": "A podmanili jsme jej pro ně a na jedněch jezdí a jiné jsou jim potravou"
    },
    {
      "resource_id": 26,
      "text": "a mají z něho užitek různý a také nápoje - což vděční Nám nebudou?"
    },
    {
      "resource_id": 26,
      "text": "A vzali si pro sebe místo Boha božstva jiná doufajíce, že snad jim pomohou,"
    },
    {
      "resource_id": 26,
      "text": "však ta jim pomoci nemohou, i když myslí si, že vojskem připraveným pro ně jsou."
    },
    {
      "resource_id": 26,
      "text": "Nechť tě nermoutí řeči jejich; vždyť My dobře známe, co oni skrývají a co najevo dávají."
    },
    {
      "resource_id": 26,
      "text": "Což člověk neviděl, že jsme jej z kapky semene stvořili? A hle, on Nám je odpůrcem zjevným nyní,"
    },
    {
      "resource_id": 26,
      "text": "a dokonce Nám podobenství uvádí zapomínaje na své stvoření a hovoří: \"Kdo kosti oživí, když již zpráchniví?\""
    },
    {
      "resource_id": 26,
      "text": "Odpověz: \"Oživí je ten, kdo poprvé je stvořil a jenž dobře o každém stvoření ví,"
    },
    {
      "resource_id": 26,
      "text": "jenž pro vás ze stromu zeleného oheň učinil, takže si z něho zapalujete.\""
    },
    {
      "resource_id": 26,
      "text": "Což není ten, jenž stvořil nebesa a zemi, schopen stvořit jim podobné? Však ano, vždyť On stvořitel je, vševědoucí."
    },
    {
      "resource_id": 26,
      "text": "A když něčeho si přeje, je rozkaz Jeho pouze: \"Staniž se!\" a stane se."
    },
    {
      "resource_id": 26,
      "text": "Sláva tomu, v jehož rukou je panství nade věcmi všemi a k němuž budete navráceni!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "36" }
  }
}
