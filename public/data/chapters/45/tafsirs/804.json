{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سوورەتی (جاثييه) (واتە: لەسەر چۆك كەوتوو) \n‏پێناسەیەكى ئەم سورەتە:\n١- سورەتى (جاثييه) مەككى یە تەنها ئایەتى (١٤) نەبیت كە مەدەنى یە . \n٢- ژمارەى ئایەتەكانى سورەتى (جاثييه) (٣٧) ئایەتە.\n٣- سورەتى (جاثييه) زنجیرەى چل و پێنجەمە لە ریزبەندى لەناو سورەتەكانى قورئانى پیرۆزدا.\n٤- سورەتى (جاثييه) لە دواى سورەتى (دوخان) دابەزیوە.\n٥- سورەتى (جاثييه) یەكێكە لەو سورەتانەى كە بە (حەوامیم) ناسراون و بە (حم) دەست پێ دەكەن.\n٦- (جاثييه) ناوێكە لە ناوەكانى رۆژى دوایی.\nتەوەرەكانى ئەم سورەتە:\nسورەتى (جاثييه) سورەتێكى مەككییەو هەروەك سورەتە مەككییەكانى تر زۆرترین تەوەرو باسەكانى بریتین لە باسكردنى بابەتەكانى عەقیدەو بیروباوەڕو بە تەنها دانانى خواى گەورەو بە تەنها پەرستنى، وە هەروەها باوەڕبوون بەوەى كە قورئان و پێغەمبەرایەتى موحەممەد صلى الله علیه وسلم ، وە باوەڕ هێنان بە رۆژى دوایی و زیندوبوونەوەو وەرگرتنەوەى پاداشت و سزا. \nهەروەها ئەم سورەتە هەڕەشەى توندى تێدایە بۆ ئەوانەى كەوا باوەڕ بە خواى گەورە ناهێنن و بەردەوامن لەسەر كوفرو بێ باوەڕییان.\nجگە لەوەش خواى گەورە لەو سورەتەدا وریایی دەدات بەوانەى كەوا شوێن هەواو ئارەزوەكانیان كەوتون ئەگەر بەردەوام بن لەسەرى و وازنەهێنن، ئەوە دەبێتە هۆی ئەوەى كە خواى گەورە مۆر بدات لە دڵ و گویچكەیان و پەردە بخاتە سەر چاوەكانیان \nبِسْمِ اللَّهِ الرَّحْمَنِ الرَّحِيمِ\n[ <span class=\"arabic uthmani\">حم (١)</span> ] لەسەرەتای سوورەتی (بەقەرە)دا باسی ئەم پیتانەمان كرد كە لەسەرەتای هەندێك لە سوورەتەكانی قورئانی پیرۆزەوە هاتوون ."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">تَنْزِيلُ الْكِتَابِ مِنَ اللَّهِ الْعَزِيزِ الْحَكِيمِ (٢)</span> ] ئەم قورئانە پیرۆزە دابەزێندراوە لەلایەن خوای گەورە كە خوایەكی زۆر بەعیززەت و داناو كاربەجێیە."
    },
    {
      "verse_id": 3,
      "isHTML": true,
      "isTafsir": true,
      "text": "تواناو دەسەڵاتى خواى گەورە\n [ <span class=\"arabic uthmani\">إِنَّ فِي السَّمَاوَاتِ وَالْأَرْضِ لَآيَاتٍ لِلْمُؤْمِنِينَ (٣)</span> ] بەڕاستی لە ئاسمانەكان و زەویدا چەندەها نیشانەو بەڵگەی تیادایە لەسەر تاك و تەنهایى و گەورەیی و دەسەڵاتی خوای گەورە بۆ كەسانێك كە باوەڕدار بن ."
    },
    {
      "verse_id": 4,
      "isHTML": true,
      "isTafsir": true,
      "text": "[ <span class=\"arabic uthmani\">وَفِي خَلْقِكُمْ وَمَا يَبُثُّ مِنْ دَابَّةٍ آيَاتٌ لِقَوْمٍ يُوقِنُونَ (٤)</span> ] وە لە دروست كردنی خۆیشتاندا كە خوای گەورە چۆن لە دڵۆپە ئاوێك دروستی كردوون، وە ئەو گیانلەبەرانەی كە بڵاوی كردۆتەوە بەسەر زەویدا هەر هەمووی بەڵگەو نیشانەن بۆ كەسانێك كە یەقینیان هەبێت ."
    },
    {
      "verse_id": 5,
      "isHTML": true,
      "isTafsir": true,
      "text": "[ <span class=\"arabic uthmani\">وَاخْتِلَافِ اللَّيْلِ وَالنَّهَارِ</span> ] وە جیاوازی نێوان شەو و ڕۆژ لە كورتی و درێژی و ساردی و گەرمی و ڕووناكی و تاریكی بەهەمان شێوە بەڵگەو نیشانەن [ <span class=\"arabic uthmani\">وَمَا أَنْزَلَ اللَّهُ مِنَ السَّمَاءِ مِنْ رِزْقٍ فَأَحْيَا بِهِ الْأَرْضَ بَعْدَ مَوْتِهَا</span> ] وە خوای گەورە لە ئاسمانەوە باران دائەبەزێنێ كە بەهۆیەوە ڕزق و ڕۆزی ئێوە ئەدات، وە ئەو زەویە مردووەی پێ ئەژیەنێتەوە [ <span class=\"arabic uthmani\">وَتَصْرِيفِ الرِّيَاحِ آيَاتٌ لِقَوْمٍ يَعْقِلُونَ (٥)</span> ] وە گۆڕانكاری لە بادا لە بەهێزى و لاوازى و خێرایى و هێواشى و ساردى و گەرمى و بەسوودى و زیاناوى ئەمانە هەمووی بەڵگەو نیشانەن لەسەر تواناو دەسەڵات و تاك و تەنهایی خوای گەورە بۆ كەسانێك كە بیر بكەنەوەو عەقڵیان هەبێت ."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">تِلْكَ آيَاتُ اللَّهِ نَتْلُوهَا عَلَيْكَ بِالْحَقِّ</span> ] ئەمانە ئایەتەكانى قورئانى پیرۆزەو بۆتی ئەخوێنینەوە بە حەق وە بەڵگەو نیشانەن لەسەر تواناو دەسەڵات و تاك و تەنهایی خوای گەورە [ <span class=\"arabic uthmani\">فَبِأَيِّ حَدِيثٍ بَعْدَ اللَّهِ وَآيَاتِهِ يُؤْمِنُونَ (٦)</span> ] لە دوای قسەو ئایەتی خوای گەورە ئەگەر باوەڕ بەمانە نەكەن ئیتر ئێوە باوەڕ بە چ قسەو نیشانەیەك ئەكەن!؟ كە وتەی خوا ڕاستترین وتەیە ."
    },
    {
      "verse_id": 7,
      "isHTML": true,
      "isTafsir": true,
      "text": "[ <span class=\"arabic uthmani\">وَيْلٌ لِكُلِّ أَفَّاكٍ أَثِيمٍ (٧)</span> ] وەیل و هەڕەشەو دۆزەخ بۆ ئەو كەسانەی كە زۆر درۆ هەڵئەبەستن وە زۆر تاوانبارن ."
    },
    {
      "verse_id": 8,
      "isHTML": true,
      "isTafsir": true,
      "text": "[ <span class=\"arabic uthmani\">يَسْمَعُ آيَاتِ اللَّهِ تُتْلَى عَلَيْهِ ثُمَّ يُصِرُّ مُسْتَكْبِرًا كَأَنْ لَمْ يَسْمَعْهَا</span> ] كاتێك ئایەتەكانی خوای گەورەیان بەسەردا ئەخوێندرێتەوە دەیبیستن پاشان لە جیاتى باوەڕ هێنان سوور ئەبن لەسەر كوفرو تاوانی خۆیان، وە خۆیان بە گەورە ئەزانن لە ئاست ئایەتەكانی خوای گەورە وەك ئەوەی كە هەر نەیانبیستبێت [ <span class=\"arabic uthmani\">فَبَشِّرْهُ بِعَذَابٍ أَلِيمٍ (٨)</span> ] موژدەی سزایەكی زۆر بەئێش و ئازار بەم كەسانە بدە ."
    },
    {
      "verse_id": 9,
      "isHTML": true,
      "isTafsir": true,
      "text": "[ <span class=\"arabic uthmani\">وَإِذَا عَلِمَ مِنْ آيَاتِنَا شَيْئًا اتَّخَذَهَا هُزُوًا</span> ] وە كاتێك كە شتێكیش لە ئایەتەكانی ئێمە بزانێت وە لەبەری بكات ئەوە بۆ گاڵتەجاڕی و سووكایەتی پێ كردن ئەیزانێت و فێرى ئەبێت و لەبەری ئەكات [ <span class=\"arabic uthmani\">أُولَئِكَ لَهُمْ عَذَابٌ مُهِينٌ (٩)</span> ] ئا ئەمانە سزایەكی ریسواكەرو سەرشۆڕكەریان بۆ هەیە و خوای گەورە لە سزادا زەلیل و سەرشۆڕو ڕیسوایان ئەكات، (بە چاوى خۆمان زۆر كەس لەمانە دەبینین كە لە دەزگاكانى راگەیاندنەوە گاڵتەو سوكایەتى بە ئیسلام و قورئان دەكەن و ئایەت و فەرموودەیان لەبەر كردووەو فێرى بوون بۆ ئەم مەبەستە، نەك بۆ وەرگرتنى ئەجرو پاداشت و كارپێكردنى، وا ئەزانن كارێكى چاك ئەكەن نازانن خواى گەورە بەم شێوازە هەڕەشەیان لێدەكات و سزایان دەدات، با چاوەڕوان بن!!) ."
    },
    {
      "verse_id": 10,
      "isHTML": true,
      "isTafsir": true,
      "text": "[ <span class=\"arabic uthmani\">مِنْ وَرَائِهِمْ جَهَنَّمُ</span> ] وە لە پاشی ئەمانەیشەوە ئاگری دۆزەخ هەیەو چاوەڕوانیانەو دواتر فڕێ دەدرێنە ناوى [ <span class=\"arabic uthmani\">وَلَا يُغْنِي عَنْهُمْ مَا كَسَبُوا شَيْئًا</span> ] ئەوەیشی كە بەدەستیان هێناوە لە سەروەت و سامان و دەسەڵات و منداڵ و بڕوانامەو ناوبانگ هیچ سوودیان پێ ناگەیەنێت لە ڕۆژی قیامەتدا [ <span class=\"arabic uthmani\">وَلَا مَا اتَّخَذُوا مِنْ دُونِ اللَّهِ أَوْلِيَاءَ</span> ] یان ئەوانەی جگە لە خوای گەورە پەرستوویانە سوودیان پێ ناگەیەنن لە ڕۆژی قیامەت [ <span class=\"arabic uthmani\">وَلَهُمْ عَذَابٌ عَظِيمٌ (١٠)</span> ] وە سزایەكی زۆر بەئێش و ئازاریان بۆ هەیە ."
    },
    {
      "verse_id": 11,
      "isHTML": true,
      "isTafsir": true,
      "text": "[ <span class=\"arabic uthmani\">هَذَا هُدًى</span> ] ئەم قورئانە پیرۆزە یان ئەم ئایەتانە كە لەم سوورەتەدا باسكرا هیدایەتە [ <span class=\"arabic uthmani\">وَالَّذِينَ كَفَرُوا بِآيَاتِ رَبِّهِمْ لَهُمْ عَذَابٌ مِنْ رِجْزٍ أَلِيمٌ (١١)</span> ] وە ئەوانەیشی كە كوفریان كردووە بە ئایەتەكانی خوای گەورە سزایەكی سەخت و بەئێش و ئازاریان بۆ هەیە."
    },
    {
      "verse_id": 12,
      "isHTML": true,
      "isTafsir": true,
      "text": "خواى گەورە هەموو شتێكى بۆ مرۆڤـ ژێربار كردووە\n [ <span class=\"arabic uthmani\">اللَّهُ الَّذِي سَخَّرَ لَكُمُ الْبَحْرَ لِتَجْرِيَ الْفُلْكُ فِيهِ بِأَمْرِهِ</span> ] خوای گەورە ئەو خوایەیە كە ئەو دەریایانەی بۆ ئێوە ژێربار كردووە تا كەشتی تیادا بێت و بڕوات بە فەرمان و ئیزنی خوای گەورە [ <span class=\"arabic uthmani\">وَلِتَبْتَغُوا مِنْ فَضْلِهِ</span> ] وە تا ئێوەش بەدوای فەزڵی خوای گەورەدا بگەڕێن لە بازرگانی و كاسپی [ <span class=\"arabic uthmani\">وَلَعَلَّكُمْ تَشْكُرُونَ (١٢)</span> ] وە بەڵكو شوكرانەبژێری ئەم نیعمەتانەی خوای گەورە بكەن ."
    },
    {
      "verse_id": 13,
      "isHTML": true,
      "isTafsir": true,
      "text": "[ <span class=\"arabic uthmani\">وَسَخَّرَ لَكُمْ مَا فِي السَّمَاوَاتِ وَمَا فِي الْأَرْضِ جَمِيعًا مِنْهُ</span> ] وە هەرچی لە ئاسمانەكان و زەویەكاندا هەیە خوای گەورە هەمووی بۆ ئێوە ژێربار كردووەو لەخزمەتی ئێوەدایە وەكو خۆرو مانگ و ئەستێرەكان و باو باران و شاخ و دەریاو دانەوێڵەو ڕووەك، وە هەمووى تەنها لەلایەن خواى گەورەوەیەو شەریكى نییە [ <span class=\"arabic uthmani\">إِنَّ فِي ذَلِكَ لَآيَاتٍ لِقَوْمٍ يَتَفَكَّرُونَ (١٣)</span> ] بە دڵنیایی هەموو ئەم شتانە بەڵگەو نیشانەن لەسەر تواناو دەسەڵات و تاك و تەنهایی خوای گەورە بۆ كەسانێك كە بیر بكەنەوە ."
    },
    {
      "verse_id": 14,
      "isHTML": true,
      "isTafsir": true,
      "text": "[ <span class=\"arabic uthmani\">قُلْ لِلَّذِينَ آمَنُوا يَغْفِرُوا لِلَّذِينَ لَا يَرْجُونَ أَيَّامَ اللَّهِ</span> ] ئەی محمد صلى الله علیه وسلم بە باوەڕداران بڵێ با لێبووردەبن وە ئارام بگرن لەسەر ئێش و ئازاری كافران كە بێباوەڕو بێباكن بە سزاو تۆڵەى خوا، ئەمە لەسەرەتاى ئیسلام بۆ ئەوەى موسڵمان بن، بەڵام كە بەردەوام بوون لەسەر كوفریان خواى گەورە جیهادى تەشریع كرد [ <span class=\"arabic uthmani\">لِيَجْزِيَ قَوْمًا بِمَا كَانُوا يَكْسِبُونَ (١٤)</span> ] خوای گەورە خۆی سزای ئەو كەسانە ئەداتەوە بەهۆی كردەوەی خراپی خۆیانەوە ."
    },
    {
      "verse_id": 15,
      "isHTML": true,
      "isTafsir": true,
      "text": "[ <span class=\"arabic uthmani\">مَنْ عَمِلَ صَالِحًا فَلِنَفْسِهِ</span> ] هەر كەسێك كردەوەی چاك بكات پاداشتەكەی تەنها بۆ خۆیەتی و بۆ خۆی ئەگەڕێتەوە، (كردەوەى چاك ئەوەیە بۆ خوا بێت و بۆ ریا نەبێت، وە لەسەر سوننەت بێت و بیدعە نەبێت) [ <span class=\"arabic uthmani\">وَمَنْ أَسَاءَ فَعَلَيْهَا</span> ] وە ئەوەیشی خراپە بكات هەر خۆی سزاكەی ئەبینێتەوەو خۆی زەرەرمەند دەبێت [ <span class=\"arabic uthmani\">ثُمَّ إِلَى رَبِّكُمْ تُرْجَعُونَ (١٥)</span> ] پاشان بەتەنها بۆ لای خوای گەورە ئەگەڕێنەوە ."
    },
    {
      "verse_id": 16,
      "isHTML": true,
      "isTafsir": true,
      "text": "[ <span class=\"arabic uthmani\">وَلَقَدْ آتَيْنَا بَنِي إِسْرَائِيلَ الْكِتَابَ وَالْحُكْمَ وَالنُّبُوَّةَ</span> ] بە دڵنیایی ئێمە كتابمان بە بەنی ئیسرائیل بەخشیووە كە تەوراتە، وە حوكم و تێگەیشتن و دەسەڵات و پێغەمبەرایەتیمان پێ بەخشین [ <span class=\"arabic uthmani\">وَرَزَقْنَاهُمْ مِنَ الطَّيِّبَاتِ</span> ] وە لە جۆرەها خواردنی بەتام و چێژو پاكمان پێ بەخشین [ <span class=\"arabic uthmani\">وَفَضَّلْنَاهُمْ عَلَى الْعَالَمِينَ (١٦)</span> ] وە لەسەردەمی خۆیاندا فەزڵمان دان بەسەر هەموو جیهاندا ."
    },
    {
      "verse_id": 17,
      "isHTML": true,
      "isTafsir": true,
      "text": "[ <span class=\"arabic uthmani\">وَآتَيْنَاهُمْ بَيِّنَاتٍ مِنَ الْأَمْرِ</span> ] وە شەریعەت و بەڵگەو موعجیزەی ڕوون و ئاشكرامان پێ بەخشین [ <span class=\"arabic uthmani\">فَمَا اخْتَلَفُوا إِلَّا مِنْ بَعْدِ مَا جَاءَهُمُ الْعِلْمُ بَغْيًا بَيْنَهُمْ</span> ] وە جیاوازی و ناكۆكی نەكەوتە نێوانیان تەنها لە پاش ئەوەی كە زانیاریان بۆ هات ئەمیش لە حەسوودیدا كە حەسوودیان بە یەكترى برد [ <span class=\"arabic uthmani\">إِنَّ رَبَّكَ يَقْضِي بَيْنَهُمْ يَوْمَ الْقِيَامَةِ فِيمَا كَانُوا فِيهِ يَخْتَلِفُونَ (١٧)</span> ] بەڕاستی پەروەردگارت خۆی لە ڕۆژی قیامەتدا بڕیار لە نێوانیاندا ئەدات لەو شتانەی كە ناكۆكی و جیاوازی لە نێوانیاندا هەبووە، (ئەمەیش هەڕەشەو ئاگاداركردنەوەیە بۆ ئەم ئوممەتە كە شوێن رێچكەى ئەوان نەكەون و وەكو ئەوان نەكەن)."
    },
    {
      "verse_id": 18,
      "isHTML": true,
      "isTafsir": true,
      "text": "شوێن هەواو ئارەزووى نەزان و نەفامان مەكەون\n [ <span class=\"arabic uthmani\">ثُمَّ جَعَلْنَاكَ عَلَى شَرِيعَةٍ مِنَ الْأَمْرِ فَاتَّبِعْهَا</span> ] ئەی محمد صلى الله علیه وسلم پاشان تۆمان خستۆتە سەر شەریعەت و بەرنامەیەكی ئاشكرا تۆ شوێنی بكەوەو كاری پێ بكە [ <span class=\"arabic uthmani\">وَلَا تَتَّبِعْ أَهْوَاءَ الَّذِينَ لَا يَعْلَمُونَ (١٨)</span> ] وە شوێن هەواو ئارەزووی ئەو كەسانە مەكەوە كە تەوحیدو یەكخواپەرستی خوای گەورە نازانن ."
    },
    {
      "verse_id": 19,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّهُمْ لَنْ يُغْنُوا عَنْكَ مِنَ اللَّهِ شَيْئًا</span> ] ئەگەر شوێنى هەواو ئارەزووی ئەوان بكەوی ئەوا خوای گەورە سزات دەدات و ئەوان ناتوانن هیچ سوودێكت پێ بگەیەنن [ <span class=\"arabic uthmani\">وَإِنَّ الظَّالِمِينَ بَعْضُهُمْ أَوْلِيَاءُ بَعْضٍ</span> ] وە موشریكان و كافران هەندێكیان دۆست و پشتیوانی هەندێكیانن [ <span class=\"arabic uthmani\">وَاللَّهُ وَلِيُّ الْمُتَّقِينَ (١٩)</span> ] وە خوای گەورە دۆست و پشتیوان و سەرخەری ئەو كەسانەیە كە تەقوای خوای گەورە ئەكەن ."
    },
    {
      "verse_id": 20,
      "isHTML": true,
      "isTafsir": true,
      "text": "[ <span class=\"arabic uthmani\">هَذَا بَصَائِرُ لِلنَّاسِ وَهُدًى وَرَحْمَةٌ لِقَوْمٍ يُوقِنُونَ (٢٠)</span> ] ئەم قورئانە بەڵگەی ڕوون و ئاشكراو چاوڕۆشنایی و هیدایەت و ڕەحمەتە بۆ كەسانێك كە یەقینیان هەبێ و گومانیان نەبێ."
    },
    {
      "verse_id": 21,
      "isHTML": true,
      "isTafsir": true,
      "text": "چاكەكاران و خراپەكاران یەكسان نین\n [ <span class=\"arabic uthmani\">أَمْ حَسِبَ الَّذِينَ اجْتَرَحُوا السَّيِّئَاتِ أَنْ نَجْعَلَهُمْ كَالَّذِينَ آمَنُوا وَعَمِلُوا الصَّالِحَاتِ</span> ] ئایا ئەو كەسانەی كە كردەوەی خراپیان كردووە وا گومان دەبەن وەكو ئەو كەسانەیان سەیر ئەكەین و یەكسان ئەكەین كە ئیمانیان هێناوەو كردەوەی چاكیان كردووە!؟ نەخێر شتی وا نابێ [ <span class=\"arabic uthmani\">سَوَاءً مَحْيَاهُمْ وَمَمَاتُهُمْ</span> ] ئیتر لە ژیانی دونیادا بێت یان لە قیامەت و دوای مردنیان بێت یەكسان نین [ <span class=\"arabic uthmani\">سَاءَ مَا يَحْكُمُونَ (٢١)</span> ] بەڕاستی ئەمە خراپترین بڕیارە كە ئەیدەن كە ئەڵێن: ئێمە لەگەڵ باوەڕداراندا یەكسانین و جیاوازیمان نییە، پێغەمبەرى خوا صلى الله علیه وسلم دەفەرمێت: (چۆن لە دڕك ترێ ناڕنرێت بەهەمان شێوە خراپەكاران پلەى چاكەكارانیان دەست ناكەوێت) ."
    },
    {
      "verse_id": 22,
      "isHTML": true,
      "isTafsir": true,
      "text": "[ <span class=\"arabic uthmani\">وَخَلَقَ اللَّهُ السَّمَاوَاتِ وَالْأَرْضَ بِالْحَقِّ</span> ] وە خـوای گـەورە ئاسمانەكان و زەوی دروست كـردووە بە حەق و دادپەروەری [ <span class=\"arabic uthmani\">وَلِتُجْزَى كُلُّ نَفْسٍ بِمَا كَسَبَتْ</span> ] وە تا هەموو كەسێك پاداشت یان سزای خۆی وەرگرێ لەسەر كردەوەكانی [ <span class=\"arabic uthmani\">وَهُمْ لَا يُظْلَمُونَ (٢٢)</span> ] وە هیچ كەسێك زوڵم و ستەمی لێ ناكرێ ."
    },
    {
      "verse_id": 23,
      "isHTML": true,
      "isTafsir": true,
      "text": "[ <span class=\"arabic uthmani\">أَفَرَأَيْتَ مَنِ اتَّخَذَ إِلَهَهُ هَوَاهُ</span> ] هەواڵم پێ بدە سەبارەت بە كەسێك كە هەواو ئارەزووی خۆی كردۆتە خوای خۆى و شوێنی هەواو ئارەزووی خۆی ئەكەوێت و شوێنی شەرع ناكەوێ [ <span class=\"arabic uthmani\">وَأَضَلَّهُ اللَّهُ عَلَى عِلْمٍ</span> ] وە خوای گەورە گومڕاى كردووە هەر چەندە زانیارى هەیەو حەق و هیدایەت ئەناسێ بەڵام شوێنی ناكەوێ و شوێن هەواو ئارەزووی خۆی ئەكەوێ، یان خواى گەورە گومڕاى كردووە چونكە زانیارى هەیەو دەزانێت شایانى گومڕاییە [ <span class=\"arabic uthmani\">وَخَتَمَ عَلَى سَمْعِهِ وَقَلْبِهِ</span> ] وە خوای گەورە مۆری لە گوێ و دڵی داوەو هیچ شتێك نابیستێت كە سوودى لێ ببینێت، وە هیچ شتێك تێناگات تا هیدایەتى پى وەرگرێت [ <span class=\"arabic uthmani\">وَجَعَلَ عَلَى بَصَرِهِ غِشَاوَةً</span> ] وە پەردەی داوە بەسەر چاویداو حەق نابینێت لەبەر ئەوەی شایەنی بینینى حەق نییە [ <span class=\"arabic uthmani\">فَمَنْ يَهْدِيهِ مِنْ بَعْدِ اللَّهِ</span> ] لە پاش ئەوەی كە خوای گەورە گومڕای بكات كێ هەیە هیدایەتی بدات [ <span class=\"arabic uthmani\">أَفَلَا تَذَكَّرُونَ (٢٣)</span> ] ئەوە بۆ بیر ناكەنەوەو پەندو ئامۆژگاری وەرناگرن ."
    },
    {
      "verse_id": 24,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالُوا مَا هِيَ إِلَّا حَيَاتُنَا الدُّنْيَا نَمُوتُ وَنَحْيَا وَمَا يُهْلِكُنَا إِلَّا الدَّهْرُ</span> ] پێغەمبەرى خوا صلى الله علیه وسلم دەفەرمێت: خەڵكى سەردەمى نەفامى دەیانووت: تەنها شەو و رۆژ سەردەم و زەمانە ئێمە دەژێنێت و دەمانمرێنێت و زیندوومان دەكاتەوە، خواى گەورە ئەم ئایەتەى دابەزاند (الصحيح المُسنَد)، وە كافران و دەهرییەكان نكوڵى زیندووبوونەوەیان دەكردو ئەیانووت: تەنها ژیانى دونیا هەیەو لە دونیادا ئەژین و پاشان ئەمرین وە هیچ شتێك ئێمە لەناو نابات تەنها سەردەم و زەمانە نەبێ وە زیندوو بوونەوە نییە، وە دروست نییە جوێن بە سەردەم و زەمانە بدرێت، چونكە جوێندانە بە خواى گەورەو خواى گەورەیە رووداوەكانى تێدا بەڕێوە دەبات و هەموو شتێك بە دەستى ئەوە [ <span class=\"arabic uthmani\">وَمَا لَهُمْ بِذَلِكَ مِنْ عِلْمٍ إِنْ هُمْ إِلَّا يَظُنُّونَ (٢٤)</span> ] وە ئەوان هیچ زانیاریەكیان لەم شتەدا نییەو تەنها لە گومانەوە ئەم قسانە ئەكەن و گومان دەبەن ."
    },
    {
      "verse_id": 25,
      "isHTML": true,
      "isTafsir": true,
      "text": "[ <span class=\"arabic uthmani\">وَإِذَا تُتْلَى عَلَيْهِمْ آيَاتُنَا بَيِّنَاتٍ مَا كَانَ حُجَّتَهُمْ إِلَّا أَنْ قَالُوا ائْتُوا بِآبَائِنَا إِنْ كُنْتُمْ صَادِقِينَ (٢٥)</span> ] وە كاتێك ئایەتە ڕوون و ئاشكراكانی ئێمەیان بەسەردا بخوێندرێتەوە لەسەر زیندوو بوونەوە ئەوان هیچ بەڵگەیەكیان نییە تەنها ئەوە نەبێ كە ئەڵێن باوك و باپیرانمان كە مردوونە بۆمان زیندوو بكەنەوەو بیهێنن ئەگەر ئێوە ڕاستگۆن و زیندوو بوونەوە هەیە ."
    },
    {
      "verse_id": 26,
      "isHTML": true,
      "isTafsir": true,
      "text": "[ <span class=\"arabic uthmani\">قُلِ اللَّهُ يُحْيِيكُمْ</span> ] ئەی محمد صلى الله علیه وسلم پێیان بڵێ: تەنها خوای گەورەیە لە دونیا ئێوە لە نەبوونەوە بەدی دەهێنێت [ <span class=\"arabic uthmani\">ثُمَّ يُمِيتُكُمْ</span> ] پاشان ئەتانمرێنێ [ <span class=\"arabic uthmani\">ثُمَّ يَجْمَعُكُمْ إِلَى يَوْمِ الْقِيَامَةِ لَا رَيْبَ فِيهِ</span> ] پاشان لە ڕۆژی قیامەتدا هەمووتان كۆ ئەكاتەوە لە ساحەی مەحشەردا كە هیچ گومانێكی تیادا نییە [ <span class=\"arabic uthmani\">وَلَكِنَّ أَكْثَرَ النَّاسِ لَا يَعْلَمُونَ (٢٦)</span> ] بەڵام زۆربەی خەڵكی لە كافران ئەم شتانە نازانن و بە دوورى دەزانن ."
    },
    {
      "verse_id": 27,
      "isHTML": true,
      "isTafsir": true,
      "text": "[ <span class=\"arabic uthmani\">وَلِلَّهِ مُلْكُ السَّمَاوَاتِ وَالْأَرْضِ</span> ] وە موڵكی ئاسمانەكان و زەوی هەمووی هی خوای گەورەیەو بەتاك و تەنها هەڵسوكەوتى تیادا دەكات [ <span class=\"arabic uthmani\">وَيَوْمَ تَقُومُ السَّاعَةُ يَوْمَئِذٍ يَخْسَرُ الْمُبْطِلُونَ (٢٧)</span> ] وە كاتێك كە ڕۆژی قیامەت دێت ئەو كەسانەی كە لەسەر باتڵ و پووچەڵ بوونە ئەلەو ڕۆژەدا تووشی دۆڕاندن و زەرەرمەندێتی ڕاستەقینە ئەبن كە بەرەو ئاگری دۆزەخ بەڕێ ئەكرێن، (سوفیانى سەورى) هاتە مەدینە گوێى لە (موعافرى) بوو قسەى پێكەنیناوى بۆ خەڵكى دەكردو خەڵكى دەخستە پێكەنینەوە، پێى فەرموو: (ئەى شێخ ئایا نازانى خواى گەورە رۆژێكى هەیە كە ئەوانەى قسەى پوچەڵ و بەتاڵ دەكەن تیایدا زەرەرمەند دەبن؟) لە پاش ئەوە (موعافرى) تا مردن نەگەڕایەوە سەرى."
    },
    {
      "verse_id": 28,
      "isHTML": true,
      "isTafsir": true,
      "text": "لە رۆژى قیامەت هەموو ئوممەتان لەسەر چۆك كەوتوونە\n [ <span class=\"arabic uthmani\">وَتَرَى كُلَّ أُمَّةٍ جَاثِيَةً</span> ] كاتێك كە دۆزەخ دەهێنرێت و دەنگێك دەردەكات ئەبینی هەموو ئوممەت و میللەتێك لەسەر چۆك كەوتوونە لەبەر سەختی و ناخۆشى دیمەنەكانی ڕۆژی قیامەت، تەنانەت ئیبراهیم پێغەمبەریش صلى الله علیه وسلم دەفەرمێت: نەفسى نەفسى نەفسى ئەى پەروەردگار ئەمڕۆ داواى رزگار كردنى جگە لە خۆمت لێ ناكەم، تەنانەت عیسا پێغەمبەریش صلى الله علیه وسلم دەفەرمێت: ئەى پەروەرگار ئەمڕۆ داواى رزگار كردنى هیچ كەسێكت لێ ناكەم تەنها نەفسى خۆم نەبێت، داواى رزگار كردنى مەریەمى دایكمت لێ ناكەم كە لێى بووم [ <span class=\"arabic uthmani\">كُلُّ أُمَّةٍ تُدْعَى إِلَى كِتَابِهَا</span> ] هەموو ئوممەتێك بانگ ئەكرێت بۆ لای ئەو كتابەی كە بۆی دابەزێندراوە، یاخود بۆ لای پەڕاوی كردەوەكانی خۆی [ <span class=\"arabic uthmani\">الْيَوْمَ تُجْزَوْنَ مَا كُنْتُمْ تَعْمَلُونَ (٢٨)</span> ] پێیان ئەووترێ: ئەمڕۆ سزا یان پاداشتی خۆتان وەرئەگرن لەسەر ئەو كردەوانەی كە لە دونیادا كردووتانە ."
    },
    {
      "verse_id": 29,
      "isHTML": true,
      "isTafsir": true,
      "text": "[ <span class=\"arabic uthmani\">هَذَا كِتَابُنَا يَنْطِقُ عَلَيْكُمْ بِالْحَقِّ</span> ] ئەمە ئەم كتابەی ئێمەیە ئێستا دێتە قسەو بە حەق هەموو شتێكتان پێ ئەڵێ، یاخود بۆتان ئەخوێندرێتەوە لەلایەن فریشتەكانەوە بەبێ زیادو كەم.\n كردەوەكان هەمووى كۆپى كراوە\n [ <span class=\"arabic uthmani\">إِنَّا كُنَّا نَسْتَنْسِخُ مَا كُنْتُمْ تَعْمَلُونَ (٢٩)</span> ] ئەو كردەوانەی كە ئێوە لە دونیا كردووتانە فریشتەكانی ئێمە هەموویان ئیستینساخ و كۆپى كردووە وەكو خۆی بێ زیادو كەم و هەمووی نووسراوەو زوڵمتان لێ ناكرێ ."
    },
    {
      "verse_id": 30,
      "isHTML": true,
      "isTafsir": true,
      "text": "[ <span class=\"arabic uthmani\">فَأَمَّا الَّذِينَ آمَنُوا وَعَمِلُوا الصَّالِحَاتِ فَيُدْخِلُهُمْ رَبُّهُمْ فِي رَحْمَتِهِ</span> ] ئەو كەسانەی كە باوەڕیان هێناوەو كردەوەی چاكیان كردووە خوای گەورە ئەیانخاتە ناو ڕەحمەتی خۆی لە بەهەشتدا، (كردەوەى چاك ئەوەیە بۆ خوا بێت و بۆ ریا نەبێت، وە لەسەر سوننەت بێت و بیدعە نەبێت) [ <span class=\"arabic uthmani\">ذَلِكَ هُوَ الْفَوْزُ الْمُبِينُ (٣٠)</span> ] كە ئەمە بەڕاستی بردنەوەی روون و ئاشكرایە."
    },
    {
      "verse_id": 31,
      "isHTML": true,
      "isTafsir": true,
      "text": "[ <span class=\"arabic uthmani\">وَأَمَّا الَّذِينَ كَفَرُوا أَفَلَمْ تَكُنْ آيَاتِي تُتْلَى عَلَيْكُمْ فَاسْتَكْبَرْتُمْ وَكُنْتُمْ قَوْمًا مُجْرِمِينَ (٣١)</span> ] بەڵام ئەو كەسانەی كە كافر بوونە وەكو سەرزەنشت كردن خوای گەورە پێیان ئەفەرمووێ: ئایا ئایەتەكانی منتان بەسەردا نەخوێندرایەوە بەڵام ئێوە خۆتان بەگەورەزانی لە ئاستیداو وەرتان نەگرت وە ئێوە كەسانێكی موجریم و تاوانبار بوون ."
    },
    {
      "verse_id": 32,
      "isHTML": true,
      "isTafsir": true,
      "text": "[ <span class=\"arabic uthmani\">وَإِذَا قِيلَ إِنَّ وَعْدَ اللَّهِ حَقٌّ وَالسَّاعَةُ لَا رَيْبَ فِيهَا قُلْتُمْ مَا نَدْرِي مَا السَّاعَةُ إِنْ نَظُنُّ إِلَّا ظَنًّا وَمَا نَحْنُ بِمُسْتَيْقِنِينَ (٣٢)</span> ] وە ئەگەر لە دونیادا پێتان بووترایە كە وەعدو بەڵێنی خوای گەورە حەقە وە زیندوو بوونەوە هەیە وە قیامەتیش دێت و گومانی تیادا نیە ئێوە ئەتانووت نازانین قیامەت چ شتێكە تەنها گومانێكەو گومان ئەبەین وە ئێمە یەقینمان نییە لەوەی كە مردن و زیندوو بوونەوەو قیامەت هەبێ."
    },
    {
      "verse_id": 33,
      "isHTML": true,
      "isTafsir": true,
      "text": "[ <span class=\"arabic uthmani\">وَبَدَا لَهُمْ سَيِّئَاتُ مَا عَمِلُوا وَحَاقَ بِهِمْ مَا كَانُوا بِهِ يَسْتَهْزِئُونَ (٣٣)</span> ] وە لە ڕۆژی قیامەتدا سزاى كردەوە خراپەكانیان بۆ دەرئەكەوێ وە ئەوەی كە لە دونیادا گاڵتەیان پێ ئەكرد لە كردەوە خراپەكانیان دەوریان ئەدات وە رووبەڕوویان ئەبێتەوە وە سزای خوای گەورە دائەبەزێتە سەریان ."
    },
    {
      "verse_id": 34,
      "isHTML": true,
      "isTafsir": true,
      "text": "[ <span class=\"arabic uthmani\">وَقِيلَ الْيَوْمَ نَنْسَاكُمْ كَمَا نَسِيتُمْ لِقَاءَ يَوْمِكُمْ هَذَا</span> ] خوای گەورە ئەفەرمووێ: ئەمڕۆ ئێمە بەجێتان دێلین لەناو ئاگری دۆزەخدا، وە مامەڵەتان لەگەڵدا دەكەین وەكو مامەڵەى لە یادكراو لەناو ئاگرى دۆزەخدا، هەروەكو چۆن ئێوە ئەو ڕۆژەتان لەبیر كرد وە لە یادتان كرد وە ئیش كردنتان بۆ ئەو ڕۆژە واز لێ هێنا وە پشت گوێتان خست [ <span class=\"arabic uthmani\">وَمَأْوَاكُمُ النَّارُ وَمَا لَكُمْ مِنْ نَاصِرِينَ (٣٤)</span> ] وە شوێنی مانەوەی ئێوە ئاگری دۆزەخە وە هیچ كەسێكیش نییە كە سەرتان بخات و سزای خوای گەورەتان لێ دوور بخاتەوە ."
    },
    {
      "verse_id": 35,
      "isHTML": true,
      "isTafsir": true,
      "text": "[ <span class=\"arabic uthmani\">ذَلِكُمْ بِأَنَّكُمُ اتَّخَذْتُمْ آيَاتِ اللَّهِ هُزُوًا وَغَرَّتْكُمُ الْحَيَاةُ الدُّنْيَا</span> ] چونكە ئێوە لە ژیانی دونیادا گاڵتەتان بە ئایەتەكانی خوای گەورە ئەكرد، وە ژیانی دونیا لە خشتەى بردبوون و ئێوە پێی هەڵخەڵەتابوون [ <span class=\"arabic uthmani\">فَالْيَوْمَ لَا يُخْرَجُونَ مِنْهَا وَلَا هُمْ يُسْتَعْتَبُونَ (٣٥)</span> ] ئەوان ئەمڕۆ لە ئاگری دۆزەخ دەرناكرێن وە ڕێگاشیان پێ نادرێ كە عوزرو بیانوو بهێننەوە، یان بگەڕێنەوە بۆ دونیا تا تەوبە بكەن یان ڕازی بكرێن ."
    },
    {
      "verse_id": 36,
      "isHTML": true,
      "isTafsir": true,
      "text": "[ <span class=\"arabic uthmani\">فَلِلَّهِ الْحَمْدُ رَبِّ السَّمَاوَاتِ وَرَبِّ الْأَرْضِ رَبِّ الْعَالَمِينَ (٣٦)</span> ] حەمدو سەناو ستایش بۆ پەروەردگاری ئاسمانەكان و پەروەردگاری زەوییەكان و پەروەردگاری هەموو جیهان ."
    },
    {
      "verse_id": 37,
      "isHTML": true,
      "isTafsir": true,
      "text": "[ <span class=\"arabic uthmani\">وَلَهُ الْكِبْرِيَاءُ فِي السَّمَاوَاتِ وَالْأَرْضِ وَهُوَ الْعَزِيزُ الْحَكِيمُ (٣٧)</span> ] وە بەرزی و بڵندی و گەورەیی و دەسەڵات هەر بۆ خوای گەورەیە لە ئاسمانەكان و زەوی، وە هەموو كەس و شتێك ملكەچى خواى گەورەن، وە خوای گەورە زۆر بەعیززەت و كاربەجێیە، والله أعلم ."
    }
  ]
}
