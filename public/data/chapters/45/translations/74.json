{
  "translations": [
    { "resource_id": 74, "text": "Ҳо, мим." },
    {
      "resource_id": 74,
      "text": "Нозил шудани ин китоб аз ҷониби Худои ғолибу ҳаким аст."
    },
    {
      "resource_id": 74,
      "text": "Албатта дар осмонҳову замин нишонаҳои ибратест барои мӯъминон!"
    },
    {
      "resource_id": 74,
      "text": "Ва дар офариниши шумо ва пароканда шудани ҷунбандагон ибратҳост барои аҳли яқин. (имон)"
    },
    {
      "resource_id": 74,
      "text": "Омадушуди шабу рӯз ва ризқе, ки Худо аз осмон мефиристад ва замини мурдаро ба он зинда мекунад ва низ дар вазиши бодҳо ибратҳост барои оқилон."
    },
    {
      "resource_id": 74,
      "text": "Инҳо оёти Худост, ки ба ростӣ бар ту тиловат мекунем. Ғайри Худову оёташ ба кадом сухан имон меоваранд?"
    },
    { "resource_id": 74, "text": "Вой бар ҳар дурӯғбофи гунаҳкоре!" },
    {
      "resource_id": 74,
      "text": "Оёти Худоро, ки бар ӯ хонда мешавад, мешунавад. Он гоҳ ба гарданкашӣ сахт меистад, чунон ки гӯӣ ҳеҷ нашунидааст. Пас ба азобе дардовараш башорат (хушхабар) деҳ."
    },
    {
      "resource_id": 74,
      "text": "Чун чизе аз оёти Моро фаро гирад, ба масхарааш мегирад, инҳо сазовори азобе хоркунандаанд."
    },
    {
      "resource_id": 74,
      "text": "Пеши рӯяшон ҷаҳаннам аст. Ва моле, ки ба даст овардаанд ва касоне, ки ғайри Худои якто ба худоӣ гирифтаанд, ба ҳолашон фоида накунад. Онҳорост азобе бузург!"
    },
    {
      "resource_id": 74,
      "text": "Ин раҳнамоиест. Ва онон, ки ба оёти Парвардигорашон имон намеоваранд, барояшон азобест ва сахттарин азобҳои дардовар."
    },
    {
      "resource_id": 74,
      "text": "Худост, ки дарёро роми шумо кард, то дар он ба фармони Ӯ киштиҳо равон бошанд ва талаби маъишат кунед, бошад, ки шукргузор бошед!"
    },
    {
      "resource_id": 74,
      "text": "Роми шумо сохт он чӣ дар осмонҳост ва он чӣ дар замин аст. Ҳама аз они Ӯст. Дар ин барои фикркунандагон ибратҳоест."
    },
    {
      "resource_id": 74,
      "text": "Ба касоне, ки имон овардаанд, бигӯ: «Аз хатои касоне, ки ба рӯзҳои Худо бовар надоранд, даргузаред, то худ он мардумро ба ҷазои амалҳое, ки муртакиб шудаанд (кардаанд), ҷазо диҳад."
    },
    {
      "resource_id": 74,
      "text": "Ҳар кас кори шоистае кунад, ба нафъи худи ӯст ва ҳар кас муртакиби кори баде шавад, ба зиёни ӯст. Сипас ҳама ба сӯи Парвардигоратон бозгардонда мешавед."
    },
    {
      "resource_id": 74,
      "text": "Мо ба банӣ-Исроил китоб ва илми довариву паёмбарӣ ато кардем ва аз чизҳои покизаву хуш рузияшон кардем. Ва бар ҷаҳониён бартарияшон (беҳтариашон) додем."
    },
    {
      "resource_id": 74,
      "text": "Ва онҳоро дар бораи он амр далоиле равшан додем. Ва дар он аз рӯи ҳасаду кина ихтилоф карданд, он гоҳ, ки дониш ёфтанд. Худо дар рӯзи қиёмат дар он чӣ ихтилоф (зиддият) мекарданд, довари хоҳад кард."
    },
    {
      "resource_id": 74,
      "text": "Пас туро ба роҳи дин андохтем. Бо он роҳ бирав ва аз паи хоҳиши нодонон марав."
    },
    {
      "resource_id": 74,
      "text": "Инҳо туро ҳеҷ аз азоби Худо дафъ намекунанд ва золимон дӯстдорони якдигаранд ва Худо дӯстдори парҳезгорон аст."
    },
    {
      "resource_id": 74,
      "text": "Ин Қуръон далелҳои равшани мардум ва ҳидояту раҳматест барои аҳли яқин."
    },
    {
      "resource_id": 74,
      "text": "Оё окон, ки кунандаи бадиҳо мешаванд, мепиндоранд, ки дар шумори касоне, ки имон овардаанд ва корҳои шоиста кардаанд, қарорашон медиҳем? Ва оё зиндагиву маргашон яксон аст? Чӣ бад доварӣ мекунанд."
    },
    {
      "resource_id": 74,
      "text": "Ва Худо осмонҳову заминро ба ҳақ биёфарид, то ҳар касеро баробари коре, ки кардааст, ҷазо диҳад ва ба онҳо ситам нашавад."
    },
    {
      "resource_id": 74,
      "text": "Оё он касро, ки ҳавасашро чун худои худ гирифт ва Худо аз рӯи илм гумроҳаш кард ва бар гӯшу дилаш мӯҳр ниҳод ва бар дидагонаш парда афканд, дидаӣ? Агар Худо ҳидоят накунад, чӣ касе ӯро ҳидоят хоҳад кард? Чаро панд намегиред?"
    },
    {
      "resource_id": 74,
      "text": "Ва гуфтанд: «Ҷуз зиндагии дунявии мо ҳеҷ нест. Мемирему зинда мешавем ва моро ғайри даҳр ҳалок накунад». Ононро ба он донише нест ва фақат дар пиндоре ҳастанд."
    },
    {
      "resource_id": 74,
      "text": "Ва чун оёти равшани Мо бар онҳо тиловат шавад, ҳуҷҷаташон ин аст, ки мегӯянд: «Агар рост мегӯед, падарони моро зинда кунед»."
    },
    {
      "resource_id": 74,
      "text": "Бигӯ: «Худост, ки шуморо зинда мекунад, пас мемиранад ва сипас ҳамаро дар рӯзи қиёмат, — ки шаке дар он нест, — ҷамъ меоварад. Вале бештари мардум намедонанд!»"
    },
    {
      "resource_id": 74,
      "text": "Аз они Худованд аст фармонравоии осмону замин. Ва он рӯз, ки қиёмат барпо шавад, аҳли ботил зиён хоҳанд кард."
    },
    {
      "resource_id": 74,
      "text": "Ҳар умматеро бубинӣ, ки ба зону даромадааст ва ҳар умматеро барои гирифтани номаи аъмолаш бихонанд. Дар чунин рӯзе дар баробари амалҳое, ки кардаед, ҷазо мебинед."
    },
    {
      "resource_id": 74,
      "text": "Ин навиштаи Мост, ки ба ҳақ сухан мегӯяд, зеро Мо корҳоеро, ки мекардаед, менавиштаем."
    },
    {
      "resource_id": 74,
      "text": "Аммо касонеро, ки имон овардаанд ва корҳои шоиста мекунанд. Парвардигорашон дохил дар раҳмати Худ мекунад ва ин зафари ошкор аст."
    },
    {
      "resource_id": 74,
      "text": "Аммо, эй онон, ки имон наёвардаед, магар оёти Мо бар шумо хонда намешуд ва шумо такаббур менамудед ва мардуме гуноҳкор будед?"
    },
    {
      "resource_id": 74,
      "text": "Чун гуфта мешуд, ки ваъдаи Худо ҳақ аст ва дар қиёмат шакке нест, мегуфтед: «Мо намедонем қиёмат чист? Фақат андак гумоне мебарем ва ба яқин (имони қавӣ) нарасидаем»,"
    },
    {
      "resource_id": 74,
      "text": "Амалҳои зишташон дар баробарашон ошкор шуд ва он чизе, ки масхарааш мекарданд гирд бар гирдашонро бигирифт."
    },
    {
      "resource_id": 74,
      "text": "Ба онҳо гуфта шавад: «Имрӯз фаромушатон мекунем, ҳамчунон, ки шумо дидори чунин рӯзатонро фаромӯш карда будед. Ҷойгоҳатон дар оташ аст ва шуморо ҳеҷ ёваре нест."
    },
    {
      "resource_id": 74,
      "text": "Ва, ин ба ҷазои он аст, ки оёти Худоро ба масхара мегирифтед ва зиндагии дунявӣ шуморо бифирефт». Пас имрӯз аз ин оташ касе берунашон набарад ва касе узрашонро қабул накунад,"
    },
    {
      "resource_id": 74,
      "text": "Ситоиш аз они Худост — Парвардигори осмонҳову Парвардигори замин ва Парвардигори ҷаҳониён."
    },
    {
      "resource_id": 74,
      "text": "Бузургворӣ дар осмонҳову замин хоси Ӯст ва Ӯст ғолибу ҳаким!"
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "45" }
  }
}
