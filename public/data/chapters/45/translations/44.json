{
  "translations": [
    { "resource_id": 44, "text": "Ha. Mim." },
    {
      "resource_id": 44,
      "text": "Pogorârea Cărţii este de la Dumnezeu, Puternicul, Înţeleptul."
    },
    {
      "resource_id": 44,
      "text": "În ceruri, precum şi pe pământ, sunt semne pentru credincioşi."
    },
    {
      "resource_id": 44,
      "text": "În făptura voastră şi a dobitoacelor pe care le-a răspândit sunt semne pentru un popor care crede cu tărie."
    },
    {
      "resource_id": 44,
      "text": "În deosebirea nopţii de zi, în apa dătătoare de hrană pe care Dumnezeu o trimite din cer dând prin ea viaţă pământului după moarte, în dezlănţuirea vânturilor, sunt semne pentru un popor ce are minte."
    },
    {
      "resource_id": 44,
      "text": "Acestea sunt versetele lui Dumnezeu pe care ţi le recităm întru Adevăr. În ce spusă, după Dumnezeu şi versetele Sale, vor mai crede?"
    },
    { "resource_id": 44, "text": "Vai clevetitorului păcătos!" },
    {
      "resource_id": 44,
      "text": "El ascultă versetele lui Dumnezeu recitându-i-se, însă stă îngâmfat de parcă nici nu le-ar fi auzit. Vesteşte-i o dureroasă osândă!"
    },
    {
      "resource_id": 44,
      "text": "Când cunoaşte din semnele Noastre, le ia în zeflemea. Aceştia sunt cei care vor avea o osândă umilitoare."
    },
    {
      "resource_id": 44,
      "text": "Gheena va fi în spatele lor. Ceea ce au agonisit nu le va sluji la nimic şi nici oblăduitorii pe care şi i-au luat în afara lui Dumnezeu şi vor avea parte de o mare osândă."
    },
    {
      "resource_id": 44,
      "text": "Aceasta este o călăuzire. Cei care tăgăduiesc semnele Domnului lor vor suferi, ca osândă, o urgie dureroasă."
    },
    {
      "resource_id": 44,
      "text": "Dumnezeu este Cel ce v-a supus vouă marea ca pe ea să plutească corăbiile din porunca Sa şi pentru ca voi să căutaţi harul Său. Poate veţi mulţumi!"
    },
    {
      "resource_id": 44,
      "text": "El v-a supus vouă cele din ceruri, precum şi de pe pământ. Totul este de la El. Întru acestea sunt semne pentru un popor care gândeşte!"
    },
    {
      "resource_id": 44,
      "text": "Spune celor care cred să ierte celor care nu nădăjduiesc la zilele lui Dumnezeu, pentru că El va răsplăti fiece popor după ceea ce a agonisit."
    },
    {
      "resource_id": 44,
      "text": "Cine face un bine, sieşi şi-l face. Cine face un rău, sieşi şi-l face. Voi la Domnul vostru veţi fi întorşi."
    },
    {
      "resource_id": 44,
      "text": "Noi le-am dăruit fiilor lui Israel Cartea, înţelepciunea şi proorocirea, i-am înzestrat cu bunuri şi i-am ales înaintea lumilor."
    },
    {
      "resource_id": 44,
      "text": "Le-am dat dovezi vădite ale Poruncii, iar ei nu s-au învrăjbit decât după ce le-a venit ştiinţa, urându-se unii pe alţii. Da, Domnul tău îi va judeca în Ziua Învierii pentru ceea ce se învrăjbeau."
    },
    {
      "resource_id": 44,
      "text": "În ceea ce priveşte Porunca, Noi te-am pus pe un drum sigur. Urmează-l! Nu urma poftele celor care nu ştiu!"
    },
    {
      "resource_id": 44,
      "text": "Ei nu-ţi vor sluji la nimic înaintea lui Dumnezeu. Cei nedrepţi sunt oblăduitori unii altora. Dumnezeu este Oblăduitorul celor temători."
    },
    {
      "resource_id": 44,
      "text": "Aceasta este oamenilor un Îndemn desluşit, o călăuzire şi o milostivenie pentru un popor care crede cu tărie."
    },
    {
      "resource_id": 44,
      "text": "Oare cei care săvârşesc fapte rele socot că Noi o să-i aşezăm ca pe cei care săvârşesc fapte bune fiindcă toţi ar fi deopotrivă întru viaţă şi moarte? Rău mai judecă!"
    },
    {
      "resource_id": 44,
      "text": "Dumnezeu a creat cerurile şi pământul întru Adevăr ca fiece suflet să fie răsplătit după ceea ce a agonisit. Ei nu vor fi nedreptăţiţi."
    },
    {
      "resource_id": 44,
      "text": "L-ai văzut pe cel care îşi ia pofta drept dumnezeu al său? Dumnezeu cu ştiinţă l-a rătăcit. I-a pecetluit auzul şi inima, şi un văl i-a pus peste văz. Cine în afară de Dumnezeu îl va călăuzi? Oare nu chibzuiţi?"
    },
    {
      "resource_id": 44,
      "text": "Ei spun: “Nu avem decât Viaţa de Acum. Murim şi trăim. Doar timpul ne nimiceşte. Ei nu au nici o ştiinţă despre acestea, ci numai ceea ce îşi închipuie."
    },
    {
      "resource_id": 44,
      "text": "Când versetele Noastre le sunt recitate ca dovezi vădite, nu au alt răspuns decât în a spune: “Aduceţi-i pe taţii noştri, dacă spuneţi adevărul!”"
    },
    {
      "resource_id": 44,
      "text": "Spune: “Dumnezeu vă dăruieşte viaţa, apoi vă dăruieşte moartea. El vă va strânge în Ziua Învierii.” Nu este nici o îndoială în aceasta. Cei mai mulţi oameni nu ştiu însă."
    },
    {
      "resource_id": 44,
      "text": "A lui Dumnezeu este împărăţia cerurilor şi a pământului. În Ziua când va veni Ceasul, în ziua aceea, cei care îl credeau zadarnic vor fi pierduţi."
    },
    {
      "resource_id": 44,
      "text": "Vei vedea fiece adunare îngenunchiată. Fiece adunare va fi chemată înaintea Cărţii sale: “Astăzi veţi fi răsplătiţi pentru ceea ce aţi făptuit.”"
    },
    {
      "resource_id": 44,
      "text": "“Aceasta este Cartea Noastră! Ea rosteşte asupra voastră întru Adevăr. Noi am scris ceea ce aţi făptuit.”"
    },
    {
      "resource_id": 44,
      "text": "Celor care cred şi săvârşesc fapte bune, Domnul lor va pogorî asupra lor milostivenia Sa. Aceasta este fericirea vădită!"
    },
    {
      "resource_id": 44,
      "text": "Celor care au tăgăduit: “Nu v-au fost recitate versetele Mele? V-aţi îngâmfat, căci sunteţi un popor nelegiuit.”"
    },
    {
      "resource_id": 44,
      "text": "Când vi se spunea: “Făgăduiala lui Dumnezeu este Adevăr, nu este nici o îndoială asupra Ceasului”, voi spuneaţi: “Nu ştim ce va fi Ceasul acela, însă noi gândim că nu este decât o închipuire, aşa că nu suntem convinşi.”"
    },
    {
      "resource_id": 44,
      "text": "Faptele rele pe care le-au săvârşit le vor apare, iar cea de care îşi băteau joc îi va învălui."
    },
    {
      "resource_id": 44,
      "text": "Li se va spune: “Vă uităm astăzi, precum şi voi aţi uitat întâlnirea cu această zi a voastră. Limanul vostru este Focul. Nimeni nu vă este de ajutor."
    },
    {
      "resource_id": 44,
      "text": "Aceasta, căci aţi luat în zeflemea semnele lui Dumnezeu, iar Viaţa de Acum v-a amăgit. Din Ziua aceea, nu vor mai fi scoşi din Gheena şi nici nu vor fi chemaţi la căinţă."
    },
    {
      "resource_id": 44,
      "text": "Mărire lui Dumnezeu, Domnul cerurilor, Domnul pământului, Domnul tuturor lumilor!"
    },
    {
      "resource_id": 44,
      "text": "A Lui este măreţia, atât în ceruri, precum şi pe pământ. El este Puternicul, Înţeleptul!"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "45" }
  }
}
