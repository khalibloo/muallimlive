{
  "translations": [
    { "resource_id": 42, "text": "Ha. Mim." },
    {
      "resource_id": 42,
      "text": "Objawienie Księgi pochodzi od Boga, Potężnego, Mądrego!"
    },
    {
      "resource_id": 42,
      "text": "Zaprawdę, w niebiosach i na ziemi są znaki dla wierzących!"
    },
    {
      "resource_id": 42,
      "text": "W stworzeniu was samych i w mnogości wszelkich zwierząt - są znaki dla ludzi, którzy są przekonani;"
    },
    {
      "resource_id": 42,
      "text": "I w zmiennym następstwie nocy i dnia, i w tym darze, jaki Bóg zsyła z nieba dla ożywienia ziemi, po jej śmierci, i w zmianie kierunku wiatrów - są znaki dla ludzi rozumnych."
    },
    {
      "resource_id": 42,
      "text": "Takie są znaki Boga, które My tobie recytujemy w całej prawdzie. W jakie więc opowiadanie, jeśli nie o Bogu i Jego znakach, oni uwierzą?"
    },
    { "resource_id": 42, "text": "Biada każdemu kłamcy, grzesznikowi!" },
    {
      "resource_id": 42,
      "text": "On słucha znaków Boga, które mu są recytowane, a potem trwa w uporze, wbijając się w dumę, jak gdyby ich wcale nie słyszał. Obwieść mu więc karę bolesną!"
    },
    {
      "resource_id": 42,
      "text": "A kiedy on pozna niektóre Nasze znaki, to bierze je sobie za przedmiot szyderstwa. Dla takich będzie kara poniżająca."
    },
    {
      "resource_id": 42,
      "text": "Za nimi będzie Gehenna. I nie pomoże im nic to, co zyskali; ani też opiekunowie, których wzięli sobie poza Bogiem. Dla nich kara będzie straszna."
    },
    {
      "resource_id": 42,
      "text": "To jest droga prosta! A dla tych, którzy odrzucili znaki swego Pana - kara gniewu będzie bolesna."
    },
    {
      "resource_id": 42,
      "text": "Bóg jest Tym, który poddał wam morze, aby płynął po nim statek, na Jego rozkaz, i abyście poszukiwali pilnie Jego łaski. Być może, będziecie wdzięczni!"
    },
    {
      "resource_id": 42,
      "text": "On poddał wam to, co jest w niebiosach i co jest na ziemi - wszystko pochodzi od Niego. Zaprawdę, w tym są znaki dla ludzi, którzy się zastanawiają!"
    },
    {
      "resource_id": 42,
      "text": "Powiedz tym, którzy uwierzyli, aby przebaczali tym, którzy nie mają nadziei na Dni Boga; niechaj On wynagrodzi ludzi za to, czego dokonali."
    },
    {
      "resource_id": 42,
      "text": "Kto czyni dobre dzieło, czyni je dla swojej duszy; a kto czyni zło, czyni przeciwko niej . Potem zostaniecie sprowadzeni do waszego Pana."
    },
    {
      "resource_id": 42,
      "text": "Daliśmy synom Izraela Księgę, mądrość i proroctwo. Zaopatrzyliśmy ich we wspaniałe rzeczy i wynieśliśmy ich ponad światy."
    },
    {
      "resource_id": 42,
      "text": "Daliśmy im jasne przykazania, lecz gdy przyszła do nich wiedza, oni się poróżnili z powodu wzajemnej zawiści. Zaprawdę, twój Pan rozstrzygnie w Dniu Zmartwychwstania to, w czym oni się różnili."
    },
    {
      "resource_id": 42,
      "text": "Potem umieściliśmy ciebie na otwartej drodze rozkazu. Idź więc po niej, lecz nie idź za namiętnościami tych; którzy nie wiedzą."
    },
    {
      "resource_id": 42,
      "text": "Zaprawdę, oni ci nie pomogą wcale przed Bogiem. Zaprawdę, ludzie niesprawiedliwi będą opiekunami jedni drugich, podczas gdy Bóg jest opiekunem bogobojnych."
    },
    {
      "resource_id": 42,
      "text": "To są oczywiste wskazówki dla ludzi i droga prosta, i miłosierdzie dla ludzi, którzy są przekonani."
    },
    {
      "resource_id": 42,
      "text": "Czy ci, którzy popełniają złe czyny, sądzą, że My będziemy ich traktować tak jak tych, którzy wierzą i którzy pełnią dobre dzieła, że jednakowe będzie ich życie i ich śmierć? Jakże źle oni rozsądzają!"
    },
    {
      "resource_id": 42,
      "text": "Bóg stworzył niebiosa i ziemię w prawdzie, aby każda dusza została nagrodzona za to, czego dokonała - i oni nie doznają niesprawiedliwości."
    },
    {
      "resource_id": 42,
      "text": "Czy widziałeś tego, który wziął sobie namiętność za swego boga? Bóg sprowadził go z drogi w pełni wiedzy i położył pieczęć na jego słuchu i jego sercu; i położył zasłonę na jego spojrzeniu. Któż więc, poza Bogiem, poprowadzi go drogą prostą? Czyż wy się nie opamiętacie?"
    },
    {
      "resource_id": 42,
      "text": "Oni powiedzieli: \"To przecież tylko nasze życie na tym świecie: umieramy i żyjemy, i unicestwia nas tylko czas. \" Nie mają oni o tym żadnej wiedzy i tylko snują przypuszczenia."
    },
    {
      "resource_id": 42,
      "text": "A kiedy są im recytowane Nasze znaki, jako dowody oczywiste, to jedynym ich argumentem są słowa: \"Przyprowadźcie naszych ojców, jeśli mówicie prawdę!\""
    },
    {
      "resource_id": 42,
      "text": "Powiedz: \"Bóg daje wam życie, potem sprowadza waszą śmierć; potem zbierze was na Dzień Zmartwychwstania, co do którego nie ma żadnej wątpliwości. Jednak większość ludzi nie wie.\""
    },
    {
      "resource_id": 42,
      "text": "Do Boga należy królestwo niebios i ziemi. I w Dniu, kiedy nastanie Godzina, stracą ci, którzy idą za fałszem."
    },
    {
      "resource_id": 42,
      "text": "I zobaczysz każdą nację przyklękającą; każda nacja będzie wezwana do swojej księgi: \"Dzisiaj będzie wam zapłacone za to, co czyniliście."
    },
    {
      "resource_id": 42,
      "text": "Ta Nasza księga mówi przeciw wam prawdę; My przecież zapisywaliśmy to, co czyniliście.\""
    },
    {
      "resource_id": 42,
      "text": "A tych, którzy uwierzyli i którzy czynili dobre dzieła - to wprowadzi ich Pan do Swego miłosierdzia. To jest osiągnięcie oczywiste!"
    },
    {
      "resource_id": 42,
      "text": "A tym, którzy nie uwierzyli: \"Czyż nie były wam recytowane Nasze znaki? Lecz wy wbiliście się w dumę i okazaliście się ludem grzeszników.\""
    },
    {
      "resource_id": 42,
      "text": "A kiedy powiedziano: \"Zaiste, obietnica Boga jest prawdą, jak i Godzina, co do której nie ma żadnej wątpliwości!\", wy powiedzieliście: \"My nie wiemy, co to jest Godzina. My tylko snujemy przypuszczenia, lecz nie jesteśmy wcale przekonani.\""
    },
    {
      "resource_id": 42,
      "text": "I ukażą im się wtedy złe czyny, które popełnili, i obejmie ich to, z czego sami szydzili."
    },
    {
      "resource_id": 42,
      "text": "I będzie im powiedziane: \"Dzisiaj My was zapominamy, tak jak wy zapomnieliście spotkania tego waszego Dnia. Waszym miejscem schronienia będzie ogień i nie będziecie mieli żadnych pomocników!"
    },
    {
      "resource_id": 42,
      "text": "To was czeka za to, że wzięliście sobie znaki Boga za przedmiot szyderstwa; i oszukało was życie tego świata.\" Tego Dnia więc oni nie będą z niego wyprowadzeni ani też nie będą przyjęci do łaski."
    },
    {
      "resource_id": 42,
      "text": "Przeto Bogu niech będzie chwała, Panu niebios i Panu ziemi, Panu światów!"
    },
    {
      "resource_id": 42,
      "text": "Do Niego należy wspaniałość w niebiosach i na ziemi! On jest Potężny, Mądry!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "45" }
  }
}
