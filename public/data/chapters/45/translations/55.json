{
  "translations": [
    { "resource_id": 55, "text": "Haa. Miym." },
    {
      "resource_id": 55,
      "text": "Bu kitobning nozil qilinishi Aziyz va o`ta hikmatli Allohdandir."
    },
    {
      "resource_id": 55,
      "text": "Albatta, osmonlaru yerda mo`minlar uchun oyat(belgi)lar bordir.<sup foot_note=\"171209\">1</sup>"
    },
    {
      "resource_id": 55,
      "text": "Va sizlarning yaratilishingizda va taratib qo`yilgan jonivorlarda aniq ishonadigan qavm uchun oyat(belgi)lar bor.<sup foot_note=\"170498\">1</sup>"
    },
    {
      "resource_id": 55,
      "text": "Kechayu kunduzning almashib turishida, Alloh osmondan rizq nozil qilib, uning ila yerni o`limidan keyin tiriltirishida va shamollarning yo`nalishida aql yuritadigan qavm uchun oyat(belgi)lar bor."
    },
    {
      "resource_id": 55,
      "text": "Bular Allohning oyatlaridir. Biz ularni senga haq ila tilovat qilurmiz. Ular Allohni va Uning oyatlarini qo`yib, qaysi gapga iymon keltirurlar?!"
    },
    {
      "resource_id": 55,
      "text": "Har bir yolg`onchi gunohkorga halokat bo`lsin!"
    },
    {
      "resource_id": 55,
      "text": "U o`ziga tilovat qilingan Allohning oyatlarini eshitadi-yu, so`ngra, xuddi eshitmagandek, mutakabbirlik qilib turib olur. Bas, unga alamli azob xushxabarini ber."
    },
    {
      "resource_id": 55,
      "text": "Qachonki Bizning oyatlarimizdan biror narsa bilsa, uni istehzo qilur. Ana o`shalarga xorlovchi azob bordir."
    },
    {
      "resource_id": 55,
      "text": "Va ortlarida jahannam bor. Ularga kasb qilgan narsalari ham, Allohni qo`yib tutgan «do`stlari» ham hech bir narsada asqotmas. Ularga ulkan azob bordir."
    },
    {
      "resource_id": 55,
      "text": "Bu (Qur'on) hidoyatdir. Robbilari oyatlariga kufr keltirganlarga alamli azobning ashaddiysi bordir."
    },
    {
      "resource_id": 55,
      "text": "Alloh sizga dengizni unda O`z amri bilan kemalar yurishi uchun va siz Uning fazlidan istashingiz uchun bo`ysundirib qo`ydi. Shoyadki, shukr keltirsangiz."
    },
    {
      "resource_id": 55,
      "text": "Va sizga osmonlardagi narsalarni va yerdagi narsalarni — hammasini O`z tomonidan bo`ysundirib qo`ydi. Albatta, ana shunda tafakkur qiladigan qavm uchun oyat(belgi)lar bordir."
    },
    {
      "resource_id": 55,
      "text": "Sen iymon keltirganlarga ayt. Allohning kunlaridan umidvor bo`lmaydiganlarni kechirsinlar. Toki, U zot bu qavmni kasb qilib yurgan narsalari uchun mukofotlasin.<sup foot_note=\"171210\">1</sup>"
    },
    {
      "resource_id": 55,
      "text": "Kim solih amal qilsa, o`ziga foyda. Kim yomonlik qilsa, o`ziga zarar. So`ngra Robbingizga qaytarilursiz."
    },
    {
      "resource_id": 55,
      "text": "Batahqiq, Biz Bani Isroilga kitobni, hukmni va Payg`ambarlikni berdik, ularga pok narsalarni rizq qilib berdik va ularni olamlar ichida afzal qildik.<sup foot_note=\"171211\">1</sup>"
    },
    {
      "resource_id": 55,
      "text": "Va Biz ularga (din) ishi haqida ochiq-oydin bayonotlar berdik. Bas, ular o`zlariga ilm kelganidan so`ng o`zaro hasad-adovat qilibgina ixtilofga tushdilar. Albatta, Robbing qiyomat kuni ular orasida ixtilof qilgan narsalari haqida hukm chiqarur."
    },
    {
      "resource_id": 55,
      "text": "So`ngra Biz seni (din) ishida bir shariatga yo`lladik. Bas, unga ergash, bilmaydiganlarning havoyi nafslariga ergashma.<sup foot_note=\"171212\">1</sup>"
    },
    {
      "resource_id": 55,
      "text": "Albatta, ular sendan Alloh tomonidan bo`ladigan hech bir narsani arita olmaslar. Va, albatta, zolimlar bir-birlariga do`stdirlar. Alloh taqvodorlarning do`stidir."
    },
    {
      "resource_id": 55,
      "text": "Bu (Qur'on) odamlar uchun qalb ko`zlari, aniq ishonadigan qavm uchun hidoyat va rahmatdir."
    },
    {
      "resource_id": 55,
      "text": "Nahotki, yomonliklarni qilganlar ularni iymon keltirib, solih amallar qilganlarga o`xshash qilmog`imizni, hayotlari ham, mamotlari ham barobar bo`lishini gumon qilsalar?! Ularning qilgan hukmi naqadar ham yomon!<sup foot_note=\"171213\">1</sup>"
    },
    {
      "resource_id": 55,
      "text": "Alloh osmonlaru yerni haq ila, har bir jon qilgan kasbiga yarasha, zulm qilinmagan holida jazosi (ajri)ni olishi uchun yaratgan."
    },
    {
      "resource_id": 55,
      "text": "Ayting-chi, havoyi nafsini iloh qilib olgan, Alloh uni bilib turib zalolatga solgan va qulog`iga hamda qalbiga muhr bosib, ko`ziga parda tortib qo`ygan kimsani Allohdan boshqa kim hidoyat qila oladir?! Eslamaysizlarmi?!"
    },
    {
      "resource_id": 55,
      "text": "Ular: «U (hayot) faqat bu dunyodagi hayotimizdir. O`lamiz, tirilamiz, bizni faqat zamon halok qiladi», derlar. Ularning bu haqda ilmlari yo`q. Ular faqat gumon qiladilar, xolos.<sup foot_note=\"171214\">1</sup>"
    },
    {
      "resource_id": 55,
      "text": "Ularga ochiq-oydin oyatlarimiz tilovat qilingan chog`da, ularning: «Agar rostgo`y bo`lsangiz, ota-bobolarimizni keltiring-chi?!» – deyishdan boshqa hujjatlari bo`lmas."
    },
    {
      "resource_id": 55,
      "text": "Sen: «Alloh sizlarni tiriltirur, so`ngra o`ldirur, so`ngra sizlarni (bo`lishida) shubha yo`q qiyomat kunida jamlar. Lekin odamlarning ko`plari bilmaslar», deb ayt."
    },
    {
      "resource_id": 55,
      "text": "Va osmonlaru yerning mulki Allohnikidir. Soat(qiyomat) qoim bo`ladigan kunda, o`sha kunda botilchilar ziyon torturlar."
    },
    {
      "resource_id": 55,
      "text": "Har bir ummatni tiz cho`kkan holida ko`rursan. Har bir ummat o`z nomai a'moliga chaqirilur: «Bugungi kunda qilib yurgan amallaringizning jazosi (ajri)ni olursiz».<sup foot_note=\"171215\">1</sup>"
    },
    {
      "resource_id": 55,
      "text": "«Mana bu kitobimiz sizga haqni nutq qilur. Albatta, Biz qilgan amalingizni yozib turgan edik» (deyilur).<sup foot_note=\"171216\">1</sup>"
    },
    {
      "resource_id": 55,
      "text": "Bas, iymon keltirib solih amallarni qilganlarni Robbilari O`z rahmatiga kiritur. Ana o`shaning o`zi ochiq-oydin yutuqdir."
    },
    {
      "resource_id": 55,
      "text": "Ammo kufr keltirganlarga esa: «Axir, sizga Mening oyatlarim tilovat qilinmaganmidi?! Bas, siz mutakabbirlik qildingiz va jinoyatchi qavm bo`ldingiz."
    },
    {
      "resource_id": 55,
      "text": "Vaqtiki: «Albatta, Allohning va'dasi haqdir va soat (qiyomat)da shubha yo`qdir», deyilsa, «Soat(qiyomat) nima ekanini bilmasmiz. Biz faqat gumon qilamiz, xolos. Biz aniq ishonguvchi emasmiz», dedingiz» (deyilur).<sup foot_note=\"170499\">1</sup>"
    },
    {
      "resource_id": 55,
      "text": "Va ularga qilgan amallarining yomonliklari ayon bo`ldi va ularni o`zlari istehzo qilib yurgan narsa o`rab oldi."
    },
    {
      "resource_id": 55,
      "text": "«Bugungi kunda xuddi siz ushbu kuningizga ro`baro` bo`lishni unutganingizdek, Biz ham sizni unuturmiz. Joyingiz jahannamdir va sizlarga hech yordamchilar yo`q."
    },
    {
      "resource_id": 55,
      "text": "Bunday bo`lishingiz, albatta, sizning Allohning oyatlarini masxara qilib olganingiz va sizni dunyo hayoti g`ururga ketkazgani uchundir», deyildi. Bas, bugungi kunda ular u(jahannam)dan chiqarilmaslar va ular itobga ham qaytarilmaslar.<sup foot_note=\"170500\">1</sup>"
    },
    {
      "resource_id": 55,
      "text": "Bas, barcha hamd osmonlarning Robbiga, yerning Robbiga va olamlarning Robbigadir."
    },
    {
      "resource_id": 55,
      "text": "Osmonlaru yerdagi ulug`lik Unikidir. U zot Aziyzu Hakiymdir."
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "45" }
  }
}
