{
  "translations": [
    {
      "resource_id": 158,
      "text": "اے نبی ﷺ !) جب آپ لوگ اپنی عورتوں کو طلاق دو تو ان کی عدت کے حساب سے طلاق دو اور عدت کا پورا لحاظ رکھو۔ اور اللہ کا تقویٰ اختیار کرو جو تمہارا ربّ ہے۔ انہیں مت نکال باہر کرو ان کے گھروں سے  اور وہ خود بھی نہ نکلیں سوائے اس کے کہ وہ ارتکاب کریں کسی کھلی بےحیائی کا۔  اور یہ اللہ کی حدود ہیں۔  اور جو کوئی اللہ کی حدود سے تجاوز کرے گا تو اس نے اپنی ہی جان پر ظلم کیا۔  تمہیں نہیں معلوم کہ شاید اس کے بعد اللہ کوئی نئی صورت پیدا کردے۔"
    },
    {
      "resource_id": 158,
      "text": "پھر جب وہ اپنی (عدت کی) میعاد کو پہنچنے لگیں تو اب ان کو یا تو (اپنے نکاح میں) روک رکھو معروف طریقے سے یا جدا کردو معروف طریقے سے  اور اپنے میں سے دو معتبر اشخاص کو گواہ بنا لو  اور گواہی قائم کرو اللہ کے لیے۔ یہ ہے جس کی نصیحت کی جا رہی ہے ہراس شخص کو کہ جو ایمان رکھتا ہو اللہ پر اور یوم آخر پر۔ اور جو شخص اللہ کا تقویٰ اختیار کرے گا اللہ اس کے لیے (مشکلات سے) نکلنے کا راستہ پیدا کر دے گا۔"
    },
    {
      "resource_id": 158,
      "text": "اور اسے وہاں سے رزق دے گا جہاں سے اسے گمان بھی نہیں ہوگا۔ اور جو کوئی اللہ پر توکل کرتا ہے تو اس کے لیے وہ کافی ہے۔  اللہ تو یقینا اپنا کام پورا کر کے ہی رہتا ہے۔ اللہ نے ہرچیز کے لیے ایک اندازہ مقرر کر رکھا ہے۔"
    },
    {
      "resource_id": 158,
      "text": "اور تمہارے ہاں کی خواتین میں سے جو حیض سے مایوس ہوچکی ہوں  اگر تمہیں شک ہو تو ان کی عدت تین ماہ ہوگی  اور حاملہ خواتین کی عدت یہ ہے کہ ان کا وضع حمل ہوجائے۔  اور جو کوئی اللہ کا تقویٰ اختیار کرتا ہے وہ اس کے کاموں میں آسانی پیدا کردیتا ہے۔"
    },
    {
      "resource_id": 158,
      "text": "یہ اللہ کا حکم ہے جو اس نے نازل کردیا ہے تمہاری طرف۔  اور جو اللہ کا تقویٰ اختیار کرے گا وہ اس کی برائیوں کو اس سے دور فرما دے گا  اور اسے بہت بڑا اجرو ثواب عطا کرے گا۔"
    },
    {
      "resource_id": 158,
      "text": "اور ان عورتوں کو وہیں رکھو جہاں تم خود رہتے ہو اپنی حیثیت کے مطابق اور انہیں کوئی تکلیف نہ پہنچائو انہیں تنگ کرنے کے لیے۔  پھر اگر وہ تمہارے لیے (تمہارے بچے کو) دودھ پلائیں تو انہیں ان کا معاوضہ ادا کرو۔  اور آپس میں مشورہ کرلیا کرو بھلے طریقے سے۔ اور اگر تم ایک دوسرے سے تنگی محسوس کرو  تو پھر کوئی اور عورت اس کے لیے دودھ پلائے گی۔"
    },
    {
      "resource_id": 158,
      "text": "چاہیے کہ خرچ کرے وسعت والا اپنی وسعت کے مطابق۔  اور جس پر اس کا رزق تنگ کردیا گیا ہے وہ خرچ کرے اس میں سے جو اللہ نے اس کو دیا ہے۔ اللہ کسی جان کو ذمہ دار نہیں ٹھہراتا مگر اسی قدر جو اس نے اسے دے رکھا ہے۔ عنقریب اللہ تنگی کے بعد آسانی بھی پیدا کر دے گا۔"
    },
    {
      "resource_id": 158,
      "text": "اور کتنی ہی بستیاں ایسی ہیں جنہوں نے اپنے رب کے حکم اور اس کے رسولوں ؑ سے سرکشی کی تو ہم نے ان کا محاسبہ کیا بہت شدید محاسبہ اور ہم نے ان کو عذاب دیا بہت ہولناک عذاب۔"
    },
    {
      "resource_id": 158,
      "text": "تو انہوں نے اپنے معاملے کی پوری سزا بھگت لی  اور ان کے کام کا انجام خسارہ ہی تھا۔"
    },
    {
      "resource_id": 158,
      "text": "اللہ نے ان کے لیے بہت شدید عذاب تیار کر رکھا ہے  تو اللہ کا تقویٰ اختیار کرو اے ہوش مندو جو ایمان بھی لائے ہو !  اللہ نے تمہاری طرف ذکر نازل کردیا ہے۔"
    },
    {
      "resource_id": 158,
      "text": "(یعنی) ایک رسول ﷺ جو اللہ کی آیات بینات تم لوگوں کو پڑھ کر سنا رہا ہے تاکہ وہ نکالے ان لوگوں کو جو ایمان لائے اور جنہوں نے نیک اعمال کیے اندھیروں سے نور کی طرف۔  اور جو کوئی اللہ پر ایمان رکھتا ہے اور نیک عمل کرتا ہے  وہ اسے داخل کرے گا ان باغات میں جن کے نیچے ندیاں بہتی ہوں گی جن میں وہ لوگ رہیں گے ہمیشہ ہمیش۔ اللہ نے اس کے لیے بہت عمدہ رزق فراہم کیا ہے۔"
    },
    {
      "resource_id": 158,
      "text": "اللہ وہ ہے جس نے سات آسمان بنائے ہیں اور زمین میں سے بھی انہی کی مانند۔ ان کے درمیان (اللہ کا) امر نازل ہوتا ہے  تاکہ تم یقین رکھو کہ اللہ ہرچیز پر قادر ہے اور یہ کہ اللہ نے اپنے علم سے ہر شے کا احاطہ کیا ہوا ہے۔"
    }
  ],
  "meta": {
    "translation_name": "Bayan-ul-Quran",
    "author_name": "Dr. Israr Ahmad",
    "filters": { "resource_id": 158, "chapter_number": "65" }
  }
}
