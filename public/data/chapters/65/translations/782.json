{
  "translations": [
    {
      "resource_id": 782,
      "text": "O, Profetule! Dacă divorţaţi de muieri, atunci despărţiţi‑vă de ele după timpul de aşteptare prescris pentru ele şi socotiţi timpul şi fiţi cu frică de Allah – Stăpânul vostru! Nu le alungaţi din casele lor şi ele să nu iasă, doar dacă au săvârşit mare păcat<sup foot_note=203439>1</sup> dovedit! Acestea sunt poruncile lui Allah, iar acela care calcă poruncile lui Allah este nedrept faţă de sine însuşi. Tu nu ştii, s‑ar putea ca Allah să facă să se întâmple după aceea un lucru...<sup foot_note=203440>2</sup>"
    },
    {
      "resource_id": 782,
      "text": "Apoi când ele ajung la timpul prescris, atunci sau ţineţi‑le, după cuviinţă, sau despărţiţi‑vă de ele, după cuviinţă<sup foot_note=203441>1</sup>! Şi luaţi ca martori doi oameni drepţi dintre voi şi faceţi mărturie faţă de Allah!<sup foot_note=203442>2</sup> Cu aceasta este îndemnat cel care crede în Allah şi în Ziua de Apoi! Iar aceluia care este cu frică de Allah, îi va da El o ieşire [bună]"
    },
    {
      "resource_id": 782,
      "text": "Şi‑l va înzestra pe el de unde el nici nu se aşteaptă. Iar aceluia care se încrede în Allah, El îi este de ajuns, căci Allah împlineşte lucrul Său şi Allah a stabilit un termen pentru fiecare lucru."
    },
    {
      "resource_id": 782,
      "text": "Şi dacă aveţi îndoieli în privinţa perioadei de aşteptare pentru muierile care nu mai nădăjduiesc să aibă ciclu, aceasta este pentru ele de trei luni şi asemenea pentru cele ce nu au încă ciclu. Iar termenul pentru cele care sunt îngreunate este până ce ele zămislesc. Iar aceluia care este cu frică de Allah, aceluia îi face El lucrul său uşor."
    },
    {
      "resource_id": 782,
      "text": "Aceasta<sup foot_note=203443>1</sup> este porunca lui Allah, pe care El v‑o trimite vouă. Iar aceluia care este cu frică de Allah, El îi va şterge faptele rele şi îi va da lui mare răsplată."
    },
    {
      "resource_id": 782,
      "text": "Lăsaţi‑le să locuiască acolo unde locuiţi voi, după mijloacele voastre<sup foot_note=203444>1</sup>, şi nu le faceţi nici o daună, ca să le faceţi să trăiască strâmtorate! Iar dacă ele sunt îngreunate, atunci îngrijiţi de ele până nasc şi dacă alăptează [copiii născuţi] de la voi, atunci daţi‑le lor simbria lor şi sfătuiţi‑vă între voi [în această privinţă], aşa după cum se cuvine! Iar dacă aflaţi voi greutăţi<sup foot_note=203445>2</sup>, atunci îl va alăpta pe el alta."
    },
    {
      "resource_id": 782,
      "text": "Cel care este înstărit să cheltuiască după averea sa, iar cel a cărui înzestrare este măsurată să cheltuiască din ceea ce i‑a dat Allah. Allah nu sileşte pe nimeni decât după cum El i‑a dat. Şi Allah va face să vină după strâmtorare belşug."
    },
    {
      "resource_id": 782,
      "text": "Şi câte cetăţi s‑au răzvrătit împotriva poruncii Domnului lor şi împotriva trimişilor Săi! Şi Noi le‑am cerut lor socoteală cu asprime şi le‑am chinuit pe ele cu chin greu."
    },
    {
      "resource_id": 782,
      "text": "Şi au gustat ele urmarea purtării lor şi urmarea purtării lor a fost pierderea."
    },
    {
      "resource_id": 782,
      "text": "Allah a pregătit pentru ei chin aspru<sup foot_note=203446>1</sup>. Deci, fiţi cu frică de Allah, voi cei dăruiţi cu înţelegere şi care credeţi! Allah v‑a trimis vouă o Îndemnare<sup foot_note=203447>2</sup>"
    },
    {
      "resource_id": 782,
      "text": "[Şi] un Trimis<sup foot_note=203448>1</sup>, care să vă recite vouă versetele lui Allah cele desluşite, ca să‑i scoată pe cei care cred şi împlinesc fapte bune din întunecimi la lumină<sup foot_note=203449>2</sup>. Şi pe acela care crede în Allah şi împlineşte fapte bune El îl va face să intre în Grădini pe sub care curg pâraie şi veşnic vor fi ei sălăşluitori în ele. Şi ce înzestrare frumoasă a hotărât Allah pentru el!"
    },
    {
      "resource_id": 782,
      "text": "Allah este Cel ce a creat şapte ceruri şi tot atâtea pământuri. Între ele coboară porunca [Sa], pentru ca să ştiţi că Allah este cu putere peste toate şi că Allah cuprinde toate lucrurile cu ştiinţa [Sa]."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "65" }
  }
}
