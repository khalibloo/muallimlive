{
  "translations": [
    {
      "resource_id": 232,
      "text": "Ndayidde empewo ekunta mu ngeri y'okugoberegana."
    },
    {
      "resource_id": 232,
      "text": "Era ndayidde kibuyaga akunta mu ngeri ey'amaanyi eyakabi."
    },
    {
      "resource_id": 232,
      "text": "Era ndayidde Malayika ezitambuza ebire olutambuza (olwokutonyesa enkuba)."
    },
    {
      "resource_id": 232,
      "text": "Era ndayidde Malayika ezikka okuva ewa Katonda nga zireeta ebyawula wakati w'amazima n'obulimba."
    },
    {
      "resource_id": 232,
      "text": "Era ndayidde Malayika ezireeta ebitabo n'obubaka eri ba Nabbi ba Katonda nga byakujjukiza."
    },
    {
      "resource_id": 232,
      "text": "Mu ngeri yokuba nti bijjawo ebyokwekwaasa oba nga byakutiisa."
    },
    {
      "resource_id": 232,
      "text": "Mazima bye mulaganyisibwa ebikwata ku lunaku lw'enkomerero n'okusasulwa bya kubaawo."
    },
    {
      "resource_id": 232,
      "text": "Emunyeenye lweziriggibwawo (newataba kitangaala kyaazo)."
    },
    {
      "resource_id": 232,
      "text": "Era eggulu bweririwumulwa (nerirabika nga emiryango)."
    },
    { "resource_id": 232, "text": "Era ensozi bwezirimerengulwa." },
    {
      "resource_id": 232,
      "text": "Era ababaka b'a Katonda bwebaliweebwa akadde k'okuwa obujulizi kwabo bebaatumwamu."
    },
    { "resource_id": 232, "text": "(Ebintu ebyo ebyentiisa) biribaawo ddi!." },
    {
      "resource_id": 232,
      "text": "Bigenda kubaawo ku lunaku olwokusalawo n'okulamula wakati w'ebitonde."
    },
    {
      "resource_id": 232,
      "text": "Abaffe omanyi olunaku lw'okusalawo kyekki!."
    },
    {
      "resource_id": 232,
      "text": "Ku lunaku olwo okubonaabona kugenda kubeera kw'abo abalulimbisa."
    },
    { "resource_id": 232, "text": "Abaffe tetwazikiriza ababasokawo." },
    { "resource_id": 232, "text": "Netubagoberezaako abalala." },
    {
      "resource_id": 232,
      "text": "Bwetutyo nno bwetukola mu kubonereza abonoonyi."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    {
      "resource_id": 232,
      "text": "Abaffe tetwabakola nga tubajja mu mazzi aganyomebwa."
    },
    { "resource_id": 232, "text": "Netugateeka mukifo ekigakuuma." },
    { "resource_id": 232, "text": "Okutuusa ebbanga eggere erimanyiddwa." },
    {
      "resource_id": 232,
      "text": "Bwetutyo nno bwetwateekateeka okutondebwa kwabwe tuli bateesiteesi abasinga obulungi."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    { "resource_id": 232, "text": "Abaffe ensi tetwagikola nga ekungaanya." },
    { "resource_id": 232, "text": "Abalamu n'abafu (bonna ngabali muyo)." },
    {
      "resource_id": 232,
      "text": "Netugiteekamu e nsozi eziginyweza entumbiivu ne tubawa amazzi amalungi."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    {
      "resource_id": 232,
      "text": "Ku lunaku lw'enkomerero abakafiiri baliragirwa nti mugende eri ebyo bye mwali mulimbisa."
    },
    {
      "resource_id": 232,
      "text": "Mugende eri ekisiikirize ekyomuliro ngakirimu ebitundu bisatu."
    },
    {
      "resource_id": 232,
      "text": "Wabula tebaliba na kibasiikiriza wadde e kibataasa nnimi z'amuliro."
    },
    {
      "resource_id": 232,
      "text": "Mazima omuliro ogwo gukasuka ebitawuliro nga biringa ebizimbe ebigulumivu."
    },
    {
      "resource_id": 232,
      "text": "Ebitawuliro ebyo nga biringa engamiya ez'akyenvu."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    { "resource_id": 232, "text": "Olwo lunaku lwebatagenda kwogera." },
    { "resource_id": 232, "text": "Wadde okukkirizibwa okwetonda." },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    {
      "resource_id": 232,
      "text": "Luno lwe lunaku lw'okulamula tubakunganyizza mwenna n'aba bakulembera."
    },
    {
      "resource_id": 232,
      "text": "Bwe muba mulina engeri gyemuyinza okwebulankanyamu kale munnebulankanyeko."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    {
      "resource_id": 232,
      "text": "Naye mazima abatya Katonda bagenda kubeera mu bisiikirize n'emigga egikulukuta."
    },
    { "resource_id": 232, "text": "N'ebibala byebaliba bagala." },
    {
      "resource_id": 232,
      "text": "Nga bagambibwa nti mulye era munywe nga mweyagala."
    },
    {
      "resource_id": 232,
      "text": "Mazima ffe bwetutyo bwetusasula abakozi b'obulungi."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    {
      "resource_id": 232,
      "text": "(Kuno ku nsi abakafiiri bagambwa nti) mulye, era mweyagale kitono, wabula mumanye nti muli bonoonyi (naye mukimanye nti waliyo enkomerero)."
    },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    { "resource_id": 232, "text": "Bwebalagirwa okusaala tebasaala." },
    {
      "resource_id": 232,
      "text": "Ku lunaku olwo okubonaabona kugenda kubeera kwabo abalulimbisa."
    },
    {
      "resource_id": 232,
      "text": "Olwo bigamboki ebitali Kur'ani byebagenda okukkiriza."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "77" }
  }
}
