{
  "translations": [
    {
      "resource_id": 38,
      "text": "Ibt ko pphamanogo on, a dii makathondotondog,"
    },
    { "resource_id": 38, "text": "Go so pphamanambr sa mabands," },
    {
      "resource_id": 38,
      "text": "Go so pphamayapat (ko oran) sa samporna a kapamayapat,"
    },
    {
      "resource_id": 38,
      "text": "Go so gii makazsnggaya sa samporna a kasnggai,"
    },
    {
      "resource_id": 38,
      "text": "Go so pphamamgay sa pananadm (a manga malaikat)."
    },
    {
      "resource_id": 38,
      "text": "Kapamokas sa kataksilan, odi na kapamakaiktiyar,"
    },
    {
      "resource_id": 38,
      "text": "Mataan! a so diyandi rkano (a mapnggolawla ko alongan a qiyamah) na phakatana dn."
    },
    { "resource_id": 38, "text": "Na amay ka so manga bitoon na mapadng," },
    { "resource_id": 38, "text": "Go amay ka so langit na mabnsad," },
    {
      "resource_id": 38,
      "text": "Go amay ka so manga palaw na mamangikayambr."
    },
    {
      "resource_id": 38,
      "text": "Go amay ka so manga sogo na limodn ko wakto a mappnto,"
    },
    { "resource_id": 38, "text": "Antonaa i alongan a tiyaalik?" },
    { "resource_id": 38, "text": "Sii ko alongan a kokoman." },
    {
      "resource_id": 38,
      "text": "Na antonaa i miyakandao rka o antonaa i alongan a kokoman?"
    },
    {
      "resource_id": 38,
      "text": "Kabinasa sa alongan oto, a bagian o piyamakambokhag iran aya!"
    },
    { "resource_id": 38, "text": "Ba Ami da binasaa so miyangaoona?" },
    {
      "resource_id": 38,
      "text": "Oriyan iyan na ipthondog Ami kiran so miyangaoori"
    },
    {
      "resource_id": 38,
      "text": "Lagid oto man a ikhidia Mi ko manga baradosa."
    },
    {
      "resource_id": 38,
      "text": "Kabinasa sa alongan oto, a bagian o miyamanaplis!"
    },
    {
      "resource_id": 38,
      "text": "Ba Ami skano da adna a phoon sa ig a malmk?"
    },
    { "resource_id": 38, "text": "Na tiyago Ami oto ko darpa a mapapalihara," },
    { "resource_id": 38, "text": "Taman ko diyangka a katawan," },
    {
      "resource_id": 38,
      "text": "Na pindidiyangka Ami. Na sayana Kami a mapiya a mindidiyangka!"
    },
    {
      "resource_id": 38,
      "text": "Kabinasa ko alongan oto, a bagian o miyamanaplis!"
    },
    { "resource_id": 38, "text": "Ba Ami da baloya so lopa a maka-aangkos," },
    { "resource_id": 38, "text": "Ko manga oyagoyag ago so miyamatay," },
    {
      "resource_id": 38,
      "text": "Go piyakabknan Ami oto sa manga palaw a manga poporo, go piyakaynom Ami skano sa ig a tabang?"
    },
    {
      "resource_id": 38,
      "text": "Kabinasa sa alongan oto, a bagian o miyamanaplis!"
    },
    {
      "resource_id": 38,
      "text": "(Ptharoon kiran:) \"Song kano ko piyakambokhag iyo skaniyan!"
    },
    { "resource_id": 38, "text": "\"Song kano ko along a tlo sai -" },
    { "resource_id": 38, "text": "\"Di khasirongan, go di khirn ko kadg." },
    {
      "resource_id": 38,
      "text": "\"Mataan aya! a ipphllbad iyan so manga kotokoto a apoy a datar o manga torogan."
    },
    {
      "resource_id": 38,
      "text": "\"Lagid oba oto manga onta a manga bibinaning.\""
    },
    {
      "resource_id": 38,
      "text": "Kabinasa sa alongan oto, a bagian o miyamanaplis!"
    },
    { "resource_id": 38, "text": "Giyaya so alongan a di siran makaptharo," },
    {
      "resource_id": 38,
      "text": "Go di kiran iphangonot, ka oba siran makapamitowa."
    },
    {
      "resource_id": 38,
      "text": "Sangat a siksa sa alongan oto, a bagian o miyamanaplis!"
    },
    {
      "resource_id": 38,
      "text": "Giyaya so alongan a kokoman: Linimod Ami skano a rakhs o miyangaoona!"
    },
    { "resource_id": 38, "text": "Na o adn a ikmat iyo, na ikmat Ako niyo!" },
    {
      "resource_id": 38,
      "text": "Sangat a siksa sa alongan oto, a rk o miyamanaplis!"
    },
    {
      "resource_id": 38,
      "text": "Mataan! a so miyamananggila, na sii ko khikasisirongan ago manga bowalan,"
    },
    { "resource_id": 38, "text": "Ago manga onga, a pd ko pkhababayaan iran." },
    {
      "resource_id": 38,
      "text": "(Ptharoon kiran:) \"Kang kano, go inom kano sa kapipiya ginawa sabap ko pinggolawla niyo (a mapiya).\""
    },
    {
      "resource_id": 38,
      "text": "Mataan! a Skami na lagid oto man a kambalasi Ami ko miphipiyapiya."
    },
    {
      "resource_id": 38,
      "text": "Sangat a siksa sa alongan oto, a rk o miyamanaplis!"
    },
    {
      "resource_id": 38,
      "text": "Kang kano go khariyala kano sa di mathay. Mataan! a skano na manga sala."
    },
    {
      "resource_id": 38,
      "text": "Sangat a siksa sa alongan oto, a rk o miyamanaplis!"
    },
    {
      "resource_id": 38,
      "text": "Na igira a pitharo kiran a: \"(Zambayang kano sa) Pangalimbabaang kano! Na di siran phangalimbabaan.\""
    },
    {
      "resource_id": 38,
      "text": "Sangat a siksa sa alongan oto, a rk o piyakambokhag iran aya!"
    },
    {
      "resource_id": 38,
      "text": "Na antonaa i tothol, ko oriyan angkai a QorÂ´an, i pharatiyayaan iran?"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "77" }
  }
}
