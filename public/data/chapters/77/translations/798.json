{
  "translations": [
    { "resource_id": 798, "text": "Ngujilumbila mbungo jajikupuga mwakuyana." },
    { "resource_id": 798, "text": "Ni mbungo jajikupuga mwa chimbunga." },
    {
      "resource_id": 798,
      "text": "Ni mbungo jajikwenesya (mawunde kwisa soni wula) mu kajenesye (kaasachile Allah)."
    },
    {
      "resource_id": 798,
      "text": "Ni ma Ȃya (ga Qur’an) gakulekanganya (chilikati cha yakuona ni yaunami)."
    },
    {
      "resource_id": 798,
      "text": "Ni (Achimalaika) ŵaakupelekaga utenga (kwa Achimitenga)."
    },
    {
      "resource_id": 798,
      "text": "Kuti utyose kuliŵalanga (kwakupeleka madandausi) kapena kuti utetele."
    },
    {
      "resource_id": 798,
      "text": "Chisimu ichindu yankupedwa chilanga (cha kwisa kwakwe, mpela Kiyama) iŵele yakupatikana (mwangalepeleka)."
    },
    {
      "resource_id": 798,
      "text": "Pa ndema ja sichisiimaasidwa ndondwa (kuŵala kwakwe)."
    },
    {
      "resource_id": 798,
      "text": "Ni ndema ja lichipesedwa liwunde (nikuŵa mapesa-mapesa)."
    },
    {
      "resource_id": 798,
      "text": "Ni ndema ja gachichuŵidwa matumbi ni kusyajidwa mwachitema ni kuululusyidwa."
    },
    {
      "resource_id": 798,
      "text": "Ni ndema ja chachisonganganyisyidwa Achimitenga pa ndema jetomechedwe."
    },
    {
      "resource_id": 798,
      "text": "Ana lisikuchi lyaiŵichilidwe (yayisalidweyi kuti tiyitendekwe)?"
    },
    { "resource_id": 798, "text": "Pa Lisiku Lyachiilanyo." },
    {
      "resource_id": 798,
      "text": "Ana ni chichi champaka chimmanyisye ya Lisiku Lyachiilanyo?"
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Ana Uwwe nganitwajonanga (ŵandu) ŵandanda (ligongo lya ilemwa yao)?"
    },
    {
      "resource_id": 798,
      "text": "Kaneka chitukuichisye pajamanjao (kwajonanga ŵandu) ŵambesi."
    },
    {
      "resource_id": 798,
      "text": "Mwele ni mwatukutendelaga ni ŵandu ŵakuleŵa."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Ana nganitun'gumba jenumanja kuumila mmesi gakunyosyeka?"
    },
    {
      "resource_id": 798,
      "text": "Basi ni twagaŵisile pa malo gakutamilichika ni kusunjika (m’chiŵelechelo)."
    },
    { "resource_id": 798, "text": "Kwikanila ndema jakumanyika." },
    {
      "resource_id": 798,
      "text": "Basi ni twapimiile (ndema jakupagwila mwanache), Uwwetu niŵambone nnope mwa akupimila (ichindu)."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    { "resource_id": 798, "text": "Ana nganituliŵika litaka kuŵa chikuti?" },
    { "resource_id": 798, "text": "Cha ŵachijumi ni ŵawe?" },
    {
      "resource_id": 798,
      "text": "Ni tuŵisile mwalakwemo yakunyichisya yaileu-leu (gagali matumbi), ni tumpele kumwa ŵanganyammwe mesi gakunong’a."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "(Chachisalilidwa achimakafili kuti): “Ŵigulani mwanja kwa ayila yamwaliji nkuikanila."
    },
    {
      "resource_id": 798,
      "text": "Ŵigulani mwanja ku m'bulili (walyosi lya ku Moto) waukwete nyambi sitatu."
    },
    {
      "resource_id": 798,
      "text": "Nganiuŵa mwa m'bulili wachisisimila soni wangakamuchisya kwilamba (lya Moto).”"
    },
    {
      "resource_id": 798,
      "text": "Chisimu Walakwe (Motowo) ukasaponyaga (pakutatasika) ndamba (syekulungwa) mpela nyumba jandalaja."
    },
    { "resource_id": 798, "text": "Syanti mpela ngamiya syam'bilichila." },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Lyalakweli nilisiku lyatachitenda ngapaŵecheta (ŵanganyao)."
    },
    {
      "resource_id": 798,
      "text": "Soni ngasapedwa luusa lwanti aliŵalanje (pakupeleka madandausi)."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Lyalakweli ni Lisiku Lyachiilanyo, tunsonganganyisye ŵanganyammwe ni (ŵandu) ŵandanda."
    },
    {
      "resource_id": 798,
      "text": "Sano naga nkwete malindi, basi mundendelani."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Chisimu ŵakun'jogopa (Allah) chachiŵa m’miulili (jakusisimila chenene) ni achitutumule."
    },
    { "resource_id": 798, "text": "Ni isogosi yatachiilaluchilaga." },
    {
      "resource_id": 798,
      "text": "(Tachasalila kuti): “Lyagani soni mwagani mwakusengwa ligongo lya ayila (yambone) yamwaliji nkutenda.”"
    },
    {
      "resource_id": 798,
      "text": "Chisimu Uwwe iyyoyopeyo ni yatukutiji pakwalipila ŵakolosya."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "(E, jenumanja achimakafili!) Lyagani ni kusengwa panandi (mukandaŵi kannono kaumi wa duniyau), chisimu ŵanganyammwe ŵaleŵeleŵe."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Soni pati iŵechetedwe kukwao (yanti): “Jinamani (kuswali).” Ngakwinamaga."
    },
    {
      "resource_id": 798,
      "text": "Ipotesi lyele lisikulyo taachiipata ŵakanila."
    },
    {
      "resource_id": 798,
      "text": "Ana ni abalichi jatachijikulupilila panyuma pa aji (Qur’an)?"
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "77" }
  }
}
