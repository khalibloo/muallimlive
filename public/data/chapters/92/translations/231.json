{
  "translations": [
    {
      "resource_id": 231,
      "text": "Mwenyezi Mungu Anaapa kwa usiku unapoifinika ardhi na vilivyoko juu yake kwa giza lake."
    },
    {
      "resource_id": 231,
      "text": "Na kwa mchana unapofunuka mwangaza wake kutoka kwenye giza la usiku."
    },
    {
      "resource_id": 231,
      "text": "Na kwa kuumba mbea mbili: ya kiume na ya kike,"
    },
    {
      "resource_id": 231,
      "text": "Kuwa vitendo vyenu vinatofautiana: kuna wenye kufanyia dunia na wenye kufanyia Akhera."
    },
    {
      "resource_id": 231,
      "text": "Ama mwenye kutoa kwenye mali yake, akamcha Mwenyezi Mungu katika huko kutoa,"
    },
    {
      "resource_id": 231,
      "text": "akaamini «Lā Ilāha Illā Allāh» na yanayotakiwa na Imani hiyo na akaamini malipo yanayofungamana nayo,"
    },
    {
      "resource_id": 231,
      "text": "Tutamuongoza na kumuafikia njia za kheri na wema na kumsahilishia mambo yake."
    },
    {
      "resource_id": 231,
      "text": "Na ama mwenye kuyafanyia ubakhili mali yake, asiwe na haja ya malipo ya Mola wake,"
    },
    {
      "resource_id": 231,
      "text": "akakanusha neno la «Lā Ilāha Illā Allāh» na yanayotakiwa na neno hilo na akakanusha malipo yanayofungamana nalo,"
    },
    { "resource_id": 231, "text": "Tutamnyoshea njia za mateso." },
    {
      "resource_id": 231,
      "text": "Wala hayatamfaa yeye mali yake aliyoyafanyia ubakhili atakapotumbukia Motoni."
    },
    {
      "resource_id": 231,
      "text": "Ni juu Yetu, kwa fadhila Zetu na busara Yetu, kueleza njia ya uongofu yenye kufikisha kwa Mwenyezi Mungu na ya upotevu."
    },
    {
      "resource_id": 231,
      "text": "Na Sisi Tuna mamlaka ya maisha ya Akhera na maisha ya ulimwenguni."
    },
    {
      "resource_id": 231,
      "text": "Ndipo nikawaonya , enyi watu, na kuwatisha moto wenye kuwaka, nao ni moto wa Jahanamu."
    },
    {
      "resource_id": 231,
      "text": "Hataingia Moto huo isipokuwa aliyekuwa mbaya sana. Mwenye kumkanusha Nabii Muhammad, rehema ya Mwenyezi Mungu na amani zimshukie,"
    },
    {
      "resource_id": 231,
      "text": "na akakataa kumwamini na kumtii Mwenyezi Mungu na Mtume wake."
    },
    {
      "resource_id": 231,
      "text": "Na ataepushwa nao mchaji Mwenyezi Mungu sana."
    },
    {
      "resource_id": 231,
      "text": "Ambaye hutoa mali yake kwa kutaka nyongeza za kheri"
    },
    {
      "resource_id": 231,
      "text": "kutoa Kwake si kwa kulipa zema alizofanyiwa na mtu."
    },
    {
      "resource_id": 231,
      "text": "Lakini anatoa kwa kutaka uso wa Mola wake na radhi zake. Basi Mwenyezi Mungu atampa,"
    },
    { "resource_id": 231, "text": "huko Peponi, malipo ya kumridhisha." }
  ],
  "meta": {
    "translation_name": "Dr. Abdullah Muhammad Abu Bakr and Sheikh Nasir Khamis",
    "author_name": "Dr. Abdullah Muhammad Abu Bakr and Sheikh Nasir Khamis",
    "filters": { "resource_id": 231, "chapter_number": "92" }
  }
}
