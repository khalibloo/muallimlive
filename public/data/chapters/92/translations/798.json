{
  "translations": [
    {
      "resource_id": 798,
      "text": "Nguchilumbila chilo ndema jachikuunichila (chilichose ni chipi chakwe)."
    },
    { "resource_id": 798, "text": "Ni muusi ndema jakukulanguka." },
    {
      "resource_id": 798,
      "text": "Ni Ajula (Allah) Jwagumbile chachilume ni chachikongwe."
    },
    {
      "resource_id": 798,
      "text": "Chisimu itendo yenu iŵele yakulekangana-lekangana."
    },
    {
      "resource_id": 798,
      "text": "Sano mundu jwaakutola (petala lya Allah) ni kuŵa niwoga (wakun'jogopa Jwalakwe)."
    },
    {
      "resource_id": 798,
      "text": "Ni kulupilila yambone nnope (yatakalipidwe ligongo lyakutola)."
    },
    {
      "resource_id": 798,
      "text": "Basi chitun'jepepachisye litala lyakwalukangana (lyakutendela yambone)."
    },
    {
      "resource_id": 798,
      "text": "Nambo mundu jwachatende ubayili ni kuliona kusichila."
    },
    {
      "resource_id": 798,
      "text": "Ni kanila yambone nnope (yaakajiile kuipata akatole)."
    },
    {
      "resource_id": 798,
      "text": "Basi chitun'jepepachisye litala lyausito (lyakutendela yakusakala)."
    },
    {
      "resource_id": 798,
      "text": "Soni ngasichija kunkamuchisya chipanje chakwe ndema jagwila (ku Moto)."
    },
    { "resource_id": 798, "text": "Chisimu Kukwetu nikwachili chongolo." },
    {
      "resource_id": 798,
      "text": "Soni chisimu Uwwe ni twachinsyene Akhera ni Duniya."
    },
    {
      "resource_id": 798,
      "text": "Basi nguntetela ya Moto waukolela (mwamachili)."
    },
    {
      "resource_id": 798,
      "text": "Ngaaja kuwujinjila ikaŵeje jwakusakalilwa nnope."
    },
    { "resource_id": 798, "text": "Ajula jwaakuŵa nkukanila ni kusyulula." },
    {
      "resource_id": 798,
      "text": "Ni takaŵambasyidwe nao mundu jwawoga kusyene (wakun'jogopa Allah)."
    },
    {
      "resource_id": 798,
      "text": "Ajula jwaakutola chipanje chakwe pakuliswejesya."
    },
    {
      "resource_id": 798,
      "text": "Soni pangali kwa jwalakwe jwalijose jwaŵantendele yaukoto yaikuŵa ili nkuusyidwa."
    },
    {
      "resource_id": 798,
      "text": "Ikaŵeje (jukutola) pakusachilila Ngope ja M’mbujeegwe (Allah) Jwapenani kusyene (kuti jukajione ku Akhera)."
    },
    { "resource_id": 798, "text": "Ni juchija kusengwa." }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "92" }
  }
}
