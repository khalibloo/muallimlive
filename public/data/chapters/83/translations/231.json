{
  "translations": [
    {
      "resource_id": 231,
      "text": "Adhabu kali ni ya wale wanaopunja vipimo vya vibaba na mezani."
    },
    {
      "resource_id": 231,
      "text": "Ambao wakinunua kwa watu cha kupimwa kwa vibaba au kwa mizani hujikamilishia wao wenyewe."
    },
    {
      "resource_id": 231,
      "text": "Na wakiwauzia watu kinachouzwa kwa vibaba au mizani wanapunguza vipimo."
    },
    {
      "resource_id": 231,
      "text": "Basi itakuwaje hali ya yule anayeiba na kupunja katika vipimo vyote hivyo, au yule anayeiba katika vipimo hivyo na huku awapunja watu vitu vyao? Hakika huyo yuwastahiki mateso zaidi kuliko wapunguzaji wa vipimo vya vibaba na mizani. Kwani hawaamini wale wapunjaji ya kwamba Mwenyezi Mungu Mtukufu ni Mwenye kuwafufua na kuwahesabu juu ya vitendo vyao."
    },
    { "resource_id": 231, "text": "katika Siku itakapokuwa na kitisho?" },
    {
      "resource_id": 231,
      "text": "Siku watakaposimama watu mbele ya Mweyezi Mungu ili Awahesabu kwa machache na mengi walioyatenda, hali ya kuwa wao Siku Hiyo ni wenye kumnyenyekea Mwenyezi Mungu, Mlezi wa viumbe vyote."
    },
    {
      "resource_id": 231,
      "text": "Hakika marejeo ya watu waovu na makazi yao yatakuwa katika hali ya dhiki."
    },
    {
      "resource_id": 231,
      "text": "Na ni kipi kinachokujulidha dhiki hii ni ipi?"
    },
    {
      "resource_id": 231,
      "text": "Hakika hiyo itakuwa ni jela ya kudumu na adhabu iliyo na uchungu. Penye jela hiyo ni pale walipoandikiwa kuwa watakwenda. Wameandikiwa na imepitishwa. Hapana kitakachozidishwa wala kupunguzwa."
    },
    {
      "resource_id": 231,
      "text": "Adhabu kali Siku Hiyo ni ya wale wenye kukanusha."
    },
    {
      "resource_id": 231,
      "text": "Wale ambao wanakanusha kuwako tukio la Siku ya Malipo."
    },
    {
      "resource_id": 231,
      "text": "Na wala haikanushi Siku Hiyo isipokuwa kila dhalimu mwenye madhambi mengi."
    },
    {
      "resource_id": 231,
      "text": "Anaposomewa aya za Qur’ani, husema, «Hizi ni hadithi za urongo za watu wa kale.» Mambo yalivyo si kama wanavyodai!"
    },
    {
      "resource_id": 231,
      "text": "Bali hayo ni maneno ya Mwenyezi Mungu na Wahyi Wake kwa Mtume Wake."
    },
    {
      "resource_id": 231,
      "text": "Na hakika zimezibwa nyoyo zao zikawa hazimkubali Mwenyezi Mungu. Na kile kilichoziziba nyoyo hizo ni kufinikwa na wingi wa madhambi wanayoyafanya. Mambo hayako kama vile wanavyodai makafiri! Bali hakika wao, Siku ya Kiyama watazibwa wasimuone Mwenyezi Mungu, Aliyetukuka na kushinda. Aya hii ni ushahidi kwamba Waumini watamuona Mola Wao Peponi."
    },
    {
      "resource_id": 231,
      "text": "Kisha hakika hao makafiri ni wenye kuingia Motoni, na wataziona na kuzihisi dharubu zake."
    },
    {
      "resource_id": 231,
      "text": "Kisha wataambiwa,»Haya ndiyo malipo ya yale ambayo mlikuwa mnayakanusha.»"
    },
    {
      "resource_id": 231,
      "text": "Ni kweli kabisa kwamba kitabu cha watu wema, nao ni wachamungu, kiko katika ngazi za juu Peponi."
    },
    {
      "resource_id": 231,
      "text": "Na ni kipi kinachokujulisha ni zipi hizi ngazi za juu?"
    },
    {
      "resource_id": 231,
      "text": "Ni kitabu cha watu wema kilichopitishwa mambo yake, hakizidishwi kitu humo wala hakipunguzwi."
    },
    {
      "resource_id": 231,
      "text": "Wanayatazama yaliyomo ndani yake Malaika waliokurubishwa, wa kila mbingu."
    },
    {
      "resource_id": 231,
      "text": "Hakika wale wenye ukweli na kufuata amri za Mwenyezi Mungu watakuwa Peponi wnaneemeka,"
    },
    {
      "resource_id": 231,
      "text": "juu ya viti vya fahari wanamwangalia Mola wao na wanaangalia yale waliyoandaliwa miongoni mwa kheri nyingi."
    },
    {
      "resource_id": 231,
      "text": "Unaonekana katika nyuso zao mng’aro wa neema."
    },
    {
      "resource_id": 231,
      "text": "Watanyweshwa tembo safi, lililotengezewa vyombo kwa ustadi na mwishowe kuna harufu ya miski."
    },
    {
      "resource_id": 231,
      "text": "Katika kuzipata neema hizo, nawashindane wenye kushindana."
    },
    {
      "resource_id": 231,
      "text": "Na kinywaji hiki, mchanganyo wake watokana na chemchemi iliyoko Peponi linalojulikana, kwa ubora wake, kwa jina la Tasnīm."
    },
    {
      "resource_id": 231,
      "text": "Hiyo ni chemchemi iliyoandaliwa wale waliokurubishwa kwa Mwenyezi Mungu na watajiburudisha nayo."
    },
    {
      "resource_id": 231,
      "text": "Hakika wale waliotenda maovu walikuwa duniani wakiwacheza shere Waumini."
    },
    {
      "resource_id": 231,
      "text": "Na wanapowapitia wanakonyezana kwa kuwakejeli."
    },
    {
      "resource_id": 231,
      "text": "Na wnaporudi, hawa waovu, kwa watu wao na jamaa zao, huwa na vihunzi na wao kwa kuwafanyia maskhara Waumini."
    },
    {
      "resource_id": 231,
      "text": "Na hawa makafiri wanapowaona Maswahaba wa Mtume, rehema ya Mwenyezi Mungu na amani zimshukie, wamefuata uongofu, huwa wakisema, «Hakika hawa wamepotea kwa kumfuata Muhammad, rehema ya Mwenyezi Mungu na amani zimshukie."
    },
    {
      "resource_id": 231,
      "text": "Na wala waovu hawa hawakutumwa wawe ni wachunguzi kwa Maswahaba na Mtume , rehema ya Mwenyezi Mungu na amani zimshukie."
    },
    {
      "resource_id": 231,
      "text": "Basi Siku ya Kiyama wale waliomkubali Mwenyezi Mungu na Mtume wake na wakafanya vitendo vinavyolingana na sheria Zake, watawafanyia maskhara makafiri kama makafiri walivyokuwa wakiwafanyia mashara duniani."
    },
    {
      "resource_id": 231,
      "text": "Juu ya viti vya fahari, watakuwa Waumini wanaangalia yale Aliyowapa Mwenyezi Mungu miongoni mwa mambo matukufu na neema, wakiwa Peponi. Na neema kubwa ya zote ni kuangalia Uso wa Mwenyezi Mungu Mtukufu."
    },
    {
      "resource_id": 231,
      "text": "Je, wamelipwa makafiri, pindi watakapo kufanyiwa hayo, malipo muwafaka na yale waliyoyafanya duniani ya shari na madhambi?"
    }
  ],
  "meta": {
    "translation_name": "Dr. Abdullah Muhammad Abu Bakr and Sheikh Nasir Khamis",
    "author_name": "Dr. Abdullah Muhammad Abu Bakr and Sheikh Nasir Khamis",
    "filters": { "resource_id": 231, "chapter_number": "83" }
  }
}
