{
  "translations": [
    {
      "resource_id": 38,
      "text": "Sangat a siksa a bagian o manga palilimpang:"
    },
    {
      "resource_id": 38,
      "text": "Siran na igira a miyakipagasad siran ko manga manosiya na pphakitarotop siran,"
    },
    {
      "resource_id": 38,
      "text": "Na igira a piyagasadan iran siran odi na pithimbangan iran siran na pphangorang siran."
    },
    {
      "resource_id": 38,
      "text": "Ba di tatangkda o siran oto a mataan! a siran na pagoyagn siran,"
    },
    { "resource_id": 38, "text": "Sii ko alongan a lbi a mala:" },
    {
      "resource_id": 38,
      "text": "A so alongan a kapakatindg o manga manosiya sa hadapan o Kadnan o manga kaadn?"
    },
    {
      "resource_id": 38,
      "text": "Gnki ran, ka mataan! a so kitab o manga baradosa na khatago dn ko Sijjin, -"
    },
    {
      "resource_id": 38,
      "text": "Na antawaa i miyakandao rka o antonaa i Sijjin?"
    },
    { "resource_id": 38, "text": "Kitab a sosoratan." },
    {
      "resource_id": 38,
      "text": "Sangat a siksa sa alongan oto a bagian o miyamangongkir,"
    },
    {
      "resource_id": 38,
      "text": "Siran na oongkirn iran so alongan a kapamalas."
    },
    {
      "resource_id": 38,
      "text": "Na da a phagongkir on a rowar ko oman i malawani, a baradosa!"
    },
    {
      "resource_id": 38,
      "text": "Igira a pphangadian on so manga ayat Ami na gii niyan tharoon a: \"Manga iringa a manga kabokhag o miyangaoona!\""
    },
    {
      "resource_id": 38,
      "text": "Sabnar, a kna ka mithaab ko manga poso iran so pinggalbk iran (a dosa)!"
    },
    {
      "resource_id": 38,
      "text": "Sabnar, a mataan! a siran sa alongan oto na kharnding siran dn ko Kadnan iran:"
    },
    {
      "resource_id": 38,
      "text": "Oriyan iyan na mataan! a siran na makasold siran dn ko naraka Jahim;"
    },
    {
      "resource_id": 38,
      "text": "Oriyan iyan na tharoon (kiran) a: \"Giyaya so inongkir iyo skaniyan.\""
    },
    {
      "resource_id": 38,
      "text": "Sabnar, a mataan! a so kitab o miyamaratiyaya na khatago dn ko Illiyon,"
    },
    {
      "resource_id": 38,
      "text": "Na antawaa i miyakandao rka o antonaa i Illiyon? -"
    },
    { "resource_id": 38, "text": "Kitab a sosoratan," },
    { "resource_id": 38, "text": "Zasaksi an oto o manga rarani (ko Allah)." },
    {
      "resource_id": 38,
      "text": "Mataan! a so miyamaratiyaya na khatago dn ko pakadarandang;"
    },
    {
      "resource_id": 38,
      "text": "Sii ko manga kantir, a gii siran mbabantabantay,"
    },
    {
      "resource_id": 38,
      "text": "Masasarinong ka ko manga paras iran so sigay o kadarandang;"
    },
    {
      "resource_id": 38,
      "text": "Pphamakainomn siran ko soti a arak, a paparkatn:"
    },
    {
      "resource_id": 38,
      "text": "Aya parkat iyan na kastori na makapantag saya na pamagarabaya so pphamagarabaya (ko kapangongonotan ko Allah)"
    },
    { "resource_id": 38, "text": "Go sasaogan oto sa Tasnim:" },
    {
      "resource_id": 38,
      "text": "Bowalan, a phaginomn oto o manga rarani (ko Allah)."
    },
    {
      "resource_id": 38,
      "text": "Mataan! a so manga baradosa na aya btad iran na gi iran ikhakala so miyamaratiyaya (sii sa doniya),"
    },
    {
      "resource_id": 38,
      "text": "Go igira a siyagadan iran siran na gii siran khkrata;"
    },
    {
      "resource_id": 38,
      "text": "Go igira a miyakandod siran ko manga taalok kiran, na makandod siran a pkhababaya siran;"
    },
    {
      "resource_id": 38,
      "text": "Go igira a miyailay ran siran, na tharoon iran: \"Mataan! a siran aya na titho a miyangadadadag,\""
    },
    {
      "resource_id": 38,
      "text": "A kna a ba siran siyogo a khisisiyap kiran."
    },
    {
      "resource_id": 38,
      "text": "Na sa alongan aya na siran a miyamaratiyaya na ikhakala iran so manga kapir:"
    },
    {
      "resource_id": 38,
      "text": "Sii siran ko manga kantir, gii siran mbabantabantay."
    },
    {
      "resource_id": 38,
      "text": "Ino minibalas ko manga kapir so pinggolawla iran?"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "83" }
  }
}
