{
  "translations": [
    { "resource_id": 74, "text": "Вой бар камфурӯшон," },
    {
      "resource_id": 74,
      "text": "онон, ки чун аз мардум кайл (паймона) меситонанд, онро пур мекунанд"
    },
    {
      "resource_id": 74,
      "text": "ва чун барои мардум мепаймоянд ё бармекашанд, аз он кам мекунанд."
    },
    { "resource_id": 74, "text": "Оё инҳо намедонанд, ки зинда мешаванд" },
    { "resource_id": 74, "text": "дар он рӯзи бузург?" },
    {
      "resource_id": 74,
      "text": "Рӯзе, ки мардум ба пешгоҳи Парвардигори ҷаҳониён меистанд."
    },
    {
      "resource_id": 74,
      "text": "Ҳаққо, ки албатта аъмоли бадкорон навишташуда дар сиҷҷин аст."
    },
    { "resource_id": 74, "text": "Ту чӣ медонӣ, ки сиҷҷин чист?" },
    { "resource_id": 74, "text": "Китобест навишта!" },
    {
      "resource_id": 74,
      "text": "Дар он рӯз вой бар такзибкунандагон (дурӯғбарорандагон),"
    },
    { "resource_id": 74, "text": "онон, ки рӯзи ҷазоро дурӯғ меҳисобанд!" },
    {
      "resource_id": 74,
      "text": "Ва он рӯзро фақат аз ҳад гузарандаи гуноҳкор дурӯғ меҳисобад."
    },
    {
      "resource_id": 74,
      "text": "Чун оёти Мо бар ӯ хонда шуд, гуфт: «Афсонаҳои пешиниён аст!»"
    },
    {
      "resource_id": 74,
      "text": "Ҳаққо, ки корҳое, ки карда буданд, бар дилҳошон (ғолиб шуда) занг бастааст."
    },
    {
      "resource_id": 74,
      "text": "Ҳаққо, ки дар он рӯз аз (дидори) Парвардигорашон маҳҷуб (маҳрум) бошанд."
    },
    { "resource_id": 74, "text": "Пас онҳо ба ҷаҳаннам дароянд." },
    {
      "resource_id": 74,
      "text": "Ва онҳоро гӯянд: «Ин аст он чӣ дурӯғаш мешумурдед!»"
    },
    {
      "resource_id": 74,
      "text": "Ҳаққо, ки амалҳои некон дар иллийин мактуб аст."
    },
    { "resource_id": 74, "text": "Ва ту чӣ медонӣ, ки иллийин чист?" },
    { "resource_id": 74, "text": "Китобест навишта!" },
    {
      "resource_id": 74,
      "text": "Ки муқаррабони (наздикшудагони) Худо дар он менигаранд."
    },
    { "resource_id": 74, "text": "Албатта некон дар неъматанд," },
    { "resource_id": 74, "text": "бар тахтҳо нишаста ва назора мекунанд." },
    { "resource_id": 74, "text": "Бар чеҳраҳошон таровати неъматро бишиносӣ." },
    {
      "resource_id": 74,
      "text": "Аз шаробе холис, ки бар сари он мӯҳр ниҳодаанд, сероб мешаванд."
    },
    {
      "resource_id": 74,
      "text": "Мӯҳри он аз мушк аст ва пешдастӣ кунандагон дар он бар якдигар пешдастӣ кунанд,"
    },
    {
      "resource_id": 74,
      "text": "Омезаи он тасним аст, (яъне ботасним омехта)"
    },
    {
      "resource_id": 74,
      "text": "чашмаест, ки муқаррабони (наздикони даргоҳи) Худо аз он меошоманд."
    },
    { "resource_id": 74, "text": "Гуноҳкорон ба мӯъминон механдиданд" },
    {
      "resource_id": 74,
      "text": "Ва чун бар онҳо мегузаштанд, ба чашму абрӯ ишора мекарданд (бо нияти масхара)"
    },
    {
      "resource_id": 74,
      "text": "ва чун назди касонашон бозмегаштанд, шодмона бозмегаштанд."
    },
    {
      "resource_id": 74,
      "text": "Ва чун ононро медиданд, мегуфтанд, ки инҳо гумроҳанд."
    },
    {
      "resource_id": 74,
      "text": "Ва ҳол он ки ононро ба нигаҳбониву муҳофизати амалҳои мӯъминон нафиристода буданд."
    },
    { "resource_id": 74, "text": "Ва имрӯз мӯъминон ба кофирон механданд," },
    { "resource_id": 74, "text": "бар тахтҳо такя задаанд ва менигаранд." },
    {
      "resource_id": 74,
      "text": "Оё кофирон баробари амалҳояшон ҷазо ёфтаанд?"
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "83" }
  }
}
