{
  "translations": [
    { "resource_id": 125, "text": "Ègbé ni fún àwọn olùdín-òṣùwọ̀n-kù," },
    {
      "resource_id": 125,
      "text": "àwọn (òǹtajà) tó jẹ́ pé nígbà tí wọ́n bá wọn n̄ǹkan lọ́dọ̀ àwọn ènìyàn,wọ́n á gbà á ní ẹ̀kún, <sup foot_note=148057>1</sup>"
    },
    {
      "resource_id": 125,
      "text": "nígbà tí àwọn (òǹtajà náà) bá sì lo ìwọ̀n fún àwọn (òǹrajà) tàbí lo òṣùwọ̀n fún wọn, wọn yóò dín in kù."
    },
    {
      "resource_id": 125,
      "text": "Ṣé àwọn wọ̀nyẹn kò mọ̀ dájú pé dájúdájú A máa gbé wọn dìde"
    },
    { "resource_id": 125, "text": "ní Ọjọ́ ńlá kan?" },
    {
      "resource_id": 125,
      "text": "Ní ọjọ́ tí àwọn ènìyàn yóò dìde dúró fún Olúwa gbogbo ẹ̀dá."
    },
    {
      "resource_id": 125,
      "text": "Ní ti òdodo dájúdájú ìwé iṣẹ́ àwọn ẹni burúkú (tó ń dín òṣùwọ̀n kù) kúkú máa wà nínú Sijjīn."
    },
    { "resource_id": 125, "text": "Kí sì l’ó mú ọ mọ ohun tó ń jẹ́ Sijjīn!" },
    {
      "resource_id": 125,
      "text": "Ìwé tí wọ́n ti kọ iṣẹ́ aburú ẹ̀dá sínú rẹ̀ (tí wọ́n sì fi pamọ́ sínú ilẹ̀ keje ni Sijjīn)."
    },
    {
      "resource_id": 125,
      "text": "Ní ọjọ́ yẹn, ègbé ni fún àwọn olùpe-òdodo- nírọ́,"
    },
    { "resource_id": 125, "text": "àwọn tó ń pe Ọjọ́ ẹ̀san ní irọ́." },
    {
      "resource_id": 125,
      "text": "Kò sì sí ẹni tó ń pè é ní irọ́ àyàfi gbogbo alákọyọ, ẹlẹ́ṣẹ̀."
    },
    {
      "resource_id": 125,
      "text": "Nígbà tí wọ́n bá ń ké àwọn āyah Wa fún un, ó máa wí pé: “Àwọn àkọsílẹ̀ àlọ́ àwọn ẹni àkọ́kọ́ (nìwọ̀nyí).”"
    },
    {
      "resource_id": 125,
      "text": "Rárá (al-Ƙur’ān kì í ṣe àkọsílẹ̀ àlọ́ àwọn ẹni àkọ́kọ́) bí kò ṣe pé ohun tí wọ́n ń ṣe níṣẹ́ aburú l’ó jọba lórí ọkàn wọn."
    },
    {
      "resource_id": 125,
      "text": "Rárá (kò rí bí wọ́n ṣe rò ó sí sẹ́), dájúdájú wọn yóò wà nínú gàgá, wọn kò sì níí rí Olúwa wọn ní ọjọ́ yẹn."
    },
    {
      "resource_id": 125,
      "text": "Lẹ́yìn náà, dájúdájú wọn yóò wọ inú iná Jẹhīm."
    },
    {
      "resource_id": 125,
      "text": "Lẹ́yìn náà, wọ́n máa sọ (fún wọn) pe: “Èyí ni ohun tí ẹ̀ ń pè ní irọ́.”"
    },
    {
      "resource_id": 125,
      "text": "Ní ti òdodo, dájúdájú ìwé iṣẹ́ àwọn ẹni rere wà nínú ‘illiyyūn."
    },
    { "resource_id": 125, "text": "Kí sì l’ó mú ọ mọ ohun tó ń jẹ́ ‘illiyyūn!" },
    {
      "resource_id": 125,
      "text": "Ìwé tí wọ́n ti kọ iṣẹ́ rere ẹ̀dá sínú rẹ̀ (tí wọ́n sì fi pamọ́ sí òkè sánmọ̀ ni ‘illiyyūn)."
    },
    {
      "resource_id": 125,
      "text": "Àwọn (mọlāika) tí wọ́n súnmọ́ Allāhu ń jẹ́rìí sí i."
    },
    {
      "resource_id": 125,
      "text": "Dájúdájú àwọn ẹni rere máa wà nínú ìgbádùn."
    },
    { "resource_id": 125, "text": "Wọn yóò máa wòran lórí àwọn ibùsùn." },
    {
      "resource_id": 125,
      "text": "Ìwọ yóò dá ìtutù ojú ìgbádùn mọ̀ nínú ojú wọn."
    },
    { "resource_id": 125, "text": "Wọn yóò máa fún wọn mu nínú ọtí onídèérí." },
    {
      "resource_id": 125,
      "text": "Àlùmísìkí ni (òórùn) ìparí rẹ̀. Kí àwọn alápàáǹtètè ṣàpáǹtètè nínú ìyẹn."
    },
    { "resource_id": 125, "text": "Tẹsnīm ni wọ́n yóò máa pòpọ̀ (mọ́ ọtí náà)." },
    {
      "resource_id": 125,
      "text": "(Tẹsnīm ni) omi ìṣẹ́lẹ̀rú kan, tí àwọn olùsúnmọ́ (Allāhu) yóò máa mu."
    },
    {
      "resource_id": 125,
      "text": "Dájúdájú àwọn tó dẹ́ṣẹ̀, wọ́n máa ń fi àwọn tó gbàgbọ́ ní òdodo rẹ́rìn-ín."
    },
    {
      "resource_id": 125,
      "text": "Nígbà tí wọ́n bá gba ẹ̀gbẹ́ wọn kọjá, (àwọn olùdẹ́ṣẹ̀) yóò máa ṣẹ́jú síra wọn ní ti yẹ̀yẹ́."
    },
    {
      "resource_id": 125,
      "text": "Nígbà tí wọ́n bá sì padà sí ọ̀dọ̀ àwọn ènìyàn wọn, wọ́n á padà tí wọn yóò máa ṣe fáàrí."
    },
    {
      "resource_id": 125,
      "text": "Àti pé nígbà tí wọ́n bá rí (àwọn onígbàgbọ́ òdodo) wọ́n á wí pé: “Dájúdájú àwọn wọ̀nyí ni olùṣìnà.”"
    },
    { "resource_id": 125, "text": "Àwa kò sì rán wọn ní iṣẹ́ olùṣọ́ sí wọn." },
    {
      "resource_id": 125,
      "text": "Nítorí náà, ní òní àwọn tó gbàgbọ́ ní òdodo yóò fi àwọn aláìgbàgbọ́ rẹ́rìn-ín."
    },
    { "resource_id": 125, "text": "Wọn yóò máa wòran lórí àwọn ibùsùn." },
    {
      "resource_id": 125,
      "text": "Ṣebí wọ́n ti fi ohun tí àwọn aláìgbàgbọ́ ń ṣe níṣẹ́ san wọ́n lẹ́san (báyìí)?"
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "83" }
  }
}
