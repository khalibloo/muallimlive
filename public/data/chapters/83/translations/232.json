{
  "translations": [
    {
      "resource_id": 232,
      "text": "Okuzikirira kuli ku abo abakendeeza ebipimo."
    },
    {
      "resource_id": 232,
      "text": "Abo bwe baba nga beebapimirwa, basaba ebipimo byabwe bijjuzibwe."
    },
    {
      "resource_id": 232,
      "text": "So nga bwe baba nga be balengera abalala, oba be bapima, bakendeeza (ebipimo)."
    },
    {
      "resource_id": 232,
      "text": "Abaffe tebakakasa nti mazima ddala baakuzuukizibwa."
    },
    { "resource_id": 232, "text": "Ku lunaku oluzito (olw'enkomerero)." },
    {
      "resource_id": 232,
      "text": "Olunaku abantu lwe baliyimirira mu maaso g'omulezi w’ebitonde."
    },
    {
      "resource_id": 232,
      "text": "Mazima ddala ebiwandiiko by’emirimu gy’aboonoonyi biri mu Sijjiin."
    },
    { "resource_id": 232, "text": "Naye omanyi Sijjiin kye ki?" },
    {
      "resource_id": 232,
      "text": "Ky’ekitabo ekiwandiikibwamu ebibi by’omuntu."
    },
    {
      "resource_id": 232,
      "text": "Okuzikirira ku lunaku olwo, kulibeera ku abo abalimbisa."
    },
    {
      "resource_id": 232,
      "text": "Abo abalimbisa olunaku lw’okusasulwa (olw’enkomerero)."
    },
    {
      "resource_id": 232,
      "text": "Tewali alimbisa lunaku olwo okugyako oyo asukka ensalo z’amateeka ga Katonda era omwonoonyi."
    },
    {
      "resource_id": 232,
      "text": "Bw’aba asomeddwa ebigambo byaffe (Kur'ani) agamba nti ebyo nfumo z’abaasooka."
    },
    {
      "resource_id": 232,
      "text": "Nedda, ssi bwekiri; wabula bye baali bakola byetuuma ku mitima gyabwe."
    },
    {
      "resource_id": 232,
      "text": "Mazima ddala abatakkiriza ku        lunaku olwo baakuziyizibwa okulaba Omulezi waabwe (Katonda)."
    },
    {
      "resource_id": 232,
      "text": "Mazima ddala baakuyingira omuliro        Jahiimu."
    },
    {
      "resource_id": 232,
      "text": "Oluvanyuma bagenda kugambibwa nti ekyo kye mwalimbisanga."
    },
    {
      "resource_id": 232,
      "text": "Mazima ddala ebiwandiiko         by’abakozi b’obulungi biri mu Illiyyiina."
    },
    { "resource_id": 232, "text": "Naye omanyi Illiyyiina kye ki?" },
    {
      "resource_id": 232,
      "text": "Ky’ekitabo ekiwandiikibwamu        ebirungi by’omuntu."
    },
    {
      "resource_id": 232,
      "text": "Bakisemberera Ba malayika abali okumpi ne Katonda."
    },
    {
      "resource_id": 232,
      "text": "Mazima abakozi b’obulungi bagenda kubeera mu byengera."
    },
    {
      "resource_id": 232,
      "text": "Nga bali ku bitanda ebiwunde nga batunuulira ebintu ebibeetoolodde."
    },
    {
      "resource_id": 232,
      "text": "Essanyu eriribeera ku maaso gaabwe ligenda ku kulaga okwesiima kwe balibaamu."
    },
    {
      "resource_id": 232,
      "text": "Baligabulwanga omubisi (ogw’omu jjana) omusaanikire obulungi."
    },
    {
      "resource_id": 232,
      "text": "(Olunaagunywangako) ng'owulira akawoowo ka misk. Ne mu kyo, abaagala okuvuganya mu kukola emirimu emirungi bavuganye."
    },
    { "resource_id": 232, "text": "Omubisi ogwo gugenda kutabulwa mu Tasnim." },
    {
      "resource_id": 232,
      "text": "Tasnim nsulo erinywebwangako        abalibeera okumpi ne Katonda."
    },
    {
      "resource_id": 232,
      "text": "Mazima abantu abo abaali abajeemu baalinga ku nsi nga basekerera abakkiriza."
    },
    { "resource_id": 232, "text": "Bwe baabayitangako nga babageyesa amaaso." },
    {
      "resource_id": 232,
      "text": "Ate nga bwe baddanga mu bantu baabwe nga beewaana."
    },
    {
      "resource_id": 232,
      "text": "Bwe baabalabangako nga bagamba nti mazima abo baabulira ddala."
    },
    {
      "resource_id": 232,
      "text": "Naye tebatumwanga kubeera nga bebalondoola emirimu gya bali."
    },
    {
      "resource_id": 232,
      "text": "Wabula olwaleero (olunaku        lw'enkomerero) abo abakkiriza bajja        kubeera nga basekerera abatakkiriza."
    },
    {
      "resource_id": 232,
      "text": "(Abakkiriza) nga bali ku bitanda ebiwunde nga babakeneka."
    },
    {
      "resource_id": 232,
      "text": "(Nga bwe bagamba nti) abaffe         abatakkiriza basasuddwa bye baalinga bakola."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "83" }
  }
}
