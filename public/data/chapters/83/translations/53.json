{
  "translations": [
    { "resource_id": 53, "text": "Киметеп үлчәүчеләргә үкенеч каты ґәзабдыр." },
    {
      "resource_id": 53,
      "text": "Алар башка кешеләрдән берәр нәрсә үлчәп алсалар үлчәүне тутырып мул үлчәп алалар."
    },
    {
      "resource_id": 53,
      "text": "Әгәр башка кешеләргә савыт яки бизмән белән үлчәп биргәндә киметеп үлчиләр."
    },
    {
      "resource_id": 53,
      "text": "Әйә ул кешеләр терелеп кубарылачакларын уйламыйлармы."
    },
    { "resource_id": 53, "text": "Олугъ кыямәт көнендә." },
    {
      "resource_id": 53,
      "text": "Ул көндә кешеләр барча галәмне тәрбия итүче Аллаһ хозурында хисаб өчен басып торырлар."
    },
    {
      "resource_id": 53,
      "text": "Юк, үлчәүдә хыянәт итмәгез, тәхкыйк хыянәтче гасыйларның гамәл дәфтәрләре сиҗҗиндәдер."
    },
    {
      "resource_id": 53,
      "text": "Нәрсә белдерде сиңа ул сиҗҗиннең хакыйкатен?"
    },
    {
      "resource_id": 53,
      "text": "Аллаһуга итагать итмичә гөнаһка чумган кешеләрнең гамәле генә язылган китаптыр."
    },
    {
      "resource_id": 53,
      "text": "Хыянәтче ялганчыларга кыямәт көнендә үкенеч вә каты ґәзабдыр."
    },
    {
      "resource_id": 53,
      "text": "Алар кыямәт һәм хисаб көнен ялганга тоталар."
    },
    {
      "resource_id": 53,
      "text": "Ул көнне ялганга тотмас, мәгәр хактан баш тартып батыл эшләрдә чиктән ашкан һәр күп гөнаһлы кеше генә ялган дияр."
    },
    {
      "resource_id": 53,
      "text": "Әгәр аларга һәрнәрсәне аңлатучы аятьләребез укылса, бу әүвәлгеләрдән язылып калган әкият, диләр."
    },
    {
      "resource_id": 53,
      "text": "Юк Аллаһуга каршы сөйләп һәлак булырга ашыкмагыз, бәлки аларның кылган явыз эшләре күңелләренә тузан булып утырган."
    },
    {
      "resource_id": 53,
      "text": "Юк алданмасыннар, тәхкыйк алар кыямәт көнеңдә Раббыларыннан пәрдәләнмешләрдер, ягъни аларга Аллаһуның рәхмәте ирешмәс."
    },
    { "resource_id": 53, "text": "Соңра, әлбәттә, алар җәһәннәмгә керерләр." },
    {
      "resource_id": 53,
      "text": "Моның соңында аларга әйтелер: \"Бу ґәзаб сез ялганга тоткан ґәзабдыр\", – дип."
    },
    {
      "resource_id": 53,
      "text": "Юк Аллаһуга карышып җәһәннәмгә кермәгез, тәхкыйк Аллаһуга итагать итеп һәрвакыт яхшылыкны кылган кешеләрнең гамәл дәфтәрләре, әлбәттә, ґилийөндәдер."
    },
    {
      "resource_id": 53,
      "text": "Сиңа нәрсә белдерде ул ґиллийөннең нәрсә икәнлеген?"
    },
    {
      "resource_id": 53,
      "text": "Ул яхшы мөселманнарның гына яхшылыгы язылган китапдыр."
    },
    {
      "resource_id": 53,
      "text": "Ул китаплар яныңда Аллаһуның якын фәрештәләре булырлар, кыямәт көнендә ул китаплардан хәбәр бирер өчен."
    },
    {
      "resource_id": 53,
      "text": "Яманлыкны кылмыйча, фәкать яхшылыкны кылучы яхшы кешеләр, әлбәттә, җәннәттә төрле нигъмәтләр эчендәләр,"
    },
    {
      "resource_id": 53,
      "text": "яхшы урындыкларга утырып шатлык белән бер-берсенә карарлар."
    },
    {
      "resource_id": 53,
      "text": "Аларны танырсың, йөзләрендә җәннәт нигъмәтләреннән хасыйл булган шатлык яктылыгы булыр."
    },
    {
      "resource_id": 53,
      "text": "Алар эчерелерләр мөһерләнгән эчемлекләрдән."
    },
    {
      "resource_id": 53,
      "text": "Ул мөһернең сургучы мускустыр, кызыккан кешеләр ошбу җәннәт нигъмәтләренә кызыксыннар!"
    },
    { "resource_id": 53, "text": "Аңарга катнаштырылган нәрсә тәснимнәндер." },
    {
      "resource_id": 53,
      "text": "Ул тәсним җәннәттә бер чишмәдер, ул чишмәдән Аллаһуга иң якын кешеләр эчәрләр. (Әмма җәннәтнең башка кешеләренә катнаштырып кына бирелер.)"
    },
    {
      "resource_id": 53,
      "text": "Тәхкыйк гөнаһтан, җәһәннәмнән курыкмаган имансызлар, иман китереп мөселман булган кешеләрдән көлделәр"
    },
    {
      "resource_id": 53,
      "text": "Әгәр мөселманнар алар алдыннан үтсәләр, бер-берсенә күз кысышып мәсхәрә итә иделәр."
    },
    {
      "resource_id": 53,
      "text": "Әгәр өйләренә кайтсалар, мөселманнарны мәсхәрә иткәннәре өчен киңәеп шатланып кайтыр иделәр."
    },
    {
      "resource_id": 53,
      "text": "Әгәр мөселманнарны күрсәләр, бу кешеләр адашканнар, ата-баба юлын ташлаганнар, дияләр иде."
    },
    {
      "resource_id": 53,
      "text": "Бит ул кәферләр мөселманнарга сакчы итеп тә вә гамәлләрендә язучы итеп җибәрелмәделәр."
    },
    {
      "resource_id": 53,
      "text": "Кыямәт көнендә мөселманнар кәферләрдән көләрләр."
    },
    {
      "resource_id": 53,
      "text": "Яхшы урындыкларга утырып кәферләрнең ґәзаб кылынганын карарлар."
    },
    {
      "resource_id": 53,
      "text": "Әйә кәферләргә кылган кабәхәт эшләре өчен җәза бирелдеме? Әлбәттә, тиешле – җәза бирелде."
    }
  ],
  "meta": {
    "translation_name": "Tatar",
    "author_name": "Tatar",
    "filters": { "resource_id": 53, "chapter_number": "83" }
  }
}
