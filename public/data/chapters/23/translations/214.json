{
  "translations": [
    { "resource_id": 214, "text": "Ono što žele vjernici će postići…" },
    { "resource_id": 214, "text": "oni koji molitvu svoju ponizno obavljaju…" },
    { "resource_id": 214, "text": "i koji ono što ih se ne tiče izbjegavaju…" },
    { "resource_id": 214, "text": "i koji zekat udjeljuju…" },
    { "resource_id": 214, "text": "i koji stidna mjesta svoja čuvaju…" },
    {
      "resource_id": 214,
      "text": "osim od žena svojih ili onih koje su u posjedu njihovu, oni, doista, prijekor ne zaslužuju…"
    },
    {
      "resource_id": 214,
      "text": "a oni koji i pored toga traže, oni u zlu sasvim pretjeruju…"
    },
    {
      "resource_id": 214,
      "text": "i koji o povjerenim im emanetima i obavezama svojim brigu brinu…"
    },
    {
      "resource_id": 214,
      "text": "i koji molitve svoje na vrijeme obavljaju…"
    },
    { "resource_id": 214, "text": "oni su dostojni nasljednici…" },
    {
      "resource_id": 214,
      "text": "koji će džennet naslijediti, oni će u njemu vječno boraviti."
    },
    { "resource_id": 214, "text": "Mi čovjeka od bīti zemlje stvaramo…" },
    {
      "resource_id": 214,
      "text": "zatim ga kao kap sjemena na sigurno mjesto stavljamo…"
    },
    {
      "resource_id": 214,
      "text": "pa onda kap sjemena ugruškom učinimo, zatim od ugruška grudu mesa stvorimo, pa od grude mesa kosti napravimo, a onda kosti mesom zaodjenemo, i poslije ga, kao drugo stvorenje, oživimo – pa neka je uzvišen Allah, najljepši Stvoritelj!"
    },
    { "resource_id": 214, "text": "Vi ćete, poslije toga, pomrijeti…" },
    {
      "resource_id": 214,
      "text": "zatim ćete, na onom svijetu, oživljeni biti."
    },
    {
      "resource_id": 214,
      "text": "Mi smo sedam nebesa iznad vas stvorili, i Mi bdijemo nad onim što smo stvorili."
    },
    {
      "resource_id": 214,
      "text": "Mi s neba s mjerom kišu spuštamo, i u zemlji je zadržavamo – a kadri smo je i odvesti…"
    },
    {
      "resource_id": 214,
      "text": "i pomoću nje bašče za vas podižemo od palmi i loze vinove – u njima mnogo voća imate, i vi ga jedete…"
    },
    {
      "resource_id": 214,
      "text": "i drvo koje na Sinajskoj gori raste, koje zejtin daje i začin je onima koji jedu."
    },
    {
      "resource_id": 214,
      "text": "I stoka vam je pouka: Mi vam dajemo da pijete ono što se nalazi u utrobama njezinim, i vi od nje mnogo koristi imate i vi se njome hranite…"
    },
    { "resource_id": 214, "text": "i na njima, i na lađama se vozite." },
    {
      "resource_id": 214,
      "text": "Mi smo poslali Nuha narodu njegovu, i on je govorio: “O narode moj, Allahu se samo klanjajte, vi drugog boga osim Njega nemate; zar se ne bojite?”"
    },
    {
      "resource_id": 214,
      "text": "Ali su glavešine naroda njegova, koje nisu vjerovale, govorile: “Ovo je samo čovjek kao i vi, samo hoće da je od vas ugledniji. Da je Allah htio, meleke bi poslao; ovakvo nešto nismo čuli od naših predaka davnih…"
    },
    {
      "resource_id": 214,
      "text": "on je čovjek džinom opsjednuti, pa pustite ga neko vrijeme!”"
    },
    {
      "resource_id": 214,
      "text": "“Gospodaru moj”, reče on, “pomozi mi, oni me u laž utjeruju!”"
    },
    {
      "resource_id": 214,
      "text": "I Mi mu objavismo: \"Gradi lađu pod Našom pažnjom i prema Našem nadahnuću, pa kad zapovijed Naša dođe i voda na površinu zemlje izbije, ti u nju ukrcaj od svake vrste po par, mužjaka i ženku, i čeljad svoju, ali ne one o kojima je već sud donesen , i ne obraćaj Mi se za nevjernike, jer će, doista, biti potopljeni.\""
    },
    {
      "resource_id": 214,
      "text": "Pa kad se smjestiš u lađu, ti i oni koji su uz tebe, reci: “Hvala Allahu Koji nas je spasio naroda koji ne vjeruje!”"
    },
    {
      "resource_id": 214,
      "text": "I reci: “Gospodaru moj, iskrcaj me na blagoslovljeno mjesto, Ti to najbolje umiješ!”"
    },
    {
      "resource_id": 214,
      "text": "U tome su, zaista, pouke, a Mi smo doista stavljali na kušnju."
    },
    {
      "resource_id": 214,
      "text": "Poslije njih smo druga pokoljenja stvarali…"
    },
    {
      "resource_id": 214,
      "text": "i jednog između njih bismo im kao poslanika poslali: “Allahu se samo klanjajte, vi drugog boga osim Njega nemate, zar se ne bojite?”"
    },
    {
      "resource_id": 214,
      "text": "Ali bi glavešine naroda njegova, koji nisu vjerovali, koji su poricali da će na onom svijetu biti oživljeni i kojima smo dali da u životu na ovom svijetu raskošno žive, govorili: “On je čovjek kao i vi – jede ono što i vi jedete, i pije ono što i vi pijete…"
    },
    {
      "resource_id": 214,
      "text": "i ako se budete pokoravali čovjeku kao što ste vi, sigurno ćete biti izgubljeni."
    },
    {
      "resource_id": 214,
      "text": "Zar vama on da prijeti da ćete, pošto pomrete i zemlja i kosti postanete, doista oživljeni biti?"
    },
    {
      "resource_id": 214,
      "text": "Daleko je, daleko ono čime vam se prijeti!"
    },
    {
      "resource_id": 214,
      "text": "Postoji samo život na ovom svijetu, mi živimo i umiremo, a oživljeni nećemo biti!\""
    },
    {
      "resource_id": 214,
      "text": "On je čovjek koji o Allahu iznosi laži, i mi mu ne vjerujemo.”"
    },
    {
      "resource_id": 214,
      "text": "“Gospodaru moj”, reče on, “pomozi mi, oni me u laž utjeruju!”"
    },
    {
      "resource_id": 214,
      "text": "“Uskoro će se oni pokajati!”, odgovorio bi On."
    },
    {
      "resource_id": 214,
      "text": "I zasluženo bi ih pogodio strašan glas, i Mi bismo ih kao što je nanos riječni učinili – stradao bi narod nasilnički!"
    },
    {
      "resource_id": 214,
      "text": "A zatim bismo, poslije njih, druga pokoljenja stvarali…"
    },
    {
      "resource_id": 214,
      "text": "nijedan narod ne može ubrzati ni usporiti vrijeme propasti svoje…"
    },
    {
      "resource_id": 214,
      "text": "i poslanike, jedne za drugim slali. Kad bi jednom narodu došao njegov poslanik, u laž bi ga utjerivali, i Mi smo ih zato jedne drugima smjenjivali, i samo u pričama o njima spomen sačuvali – daleko bili ljudi koji nisu vjerovali!"
    },
    {
      "resource_id": 214,
      "text": "Poslije smo poslali Musaa i brata mu Haruna sa znamenjima Našim i dokazom očiglednim…"
    },
    {
      "resource_id": 214,
      "text": "faraonu i glavešinama njegovim, ali su se oni uzoholili, bili su to ljudi nadmeni."
    },
    {
      "resource_id": 214,
      "text": "“Zar da povjerujemo dvojici ljudi koji su isti kao i mi, a narod njihov je roblje naše?”, govorili su."
    },
    {
      "resource_id": 214,
      "text": "I njih dvojicu su lažljivcima proglasili, pa su zato uništeni bili."
    },
    {
      "resource_id": 214,
      "text": "Musau smo onda Knjigu dali da bi sinovi Israilovi Pravim putem išli."
    },
    {
      "resource_id": 214,
      "text": "I sina Merjemina i majku njegovu znakom smo učinili. Mi smo njih na jednoj visoravni s tekućom vodom nastanili."
    },
    {
      "resource_id": 214,
      "text": "“O poslanici, dozvoljenim i lijepim jelima se hranite i dobra djela činite, jer Ja dobro znam šta vi radite!"
    },
    {
      "resource_id": 214,
      "text": "Ova vaša vjera – jedina je prava vjera, a Ja sam Gospodar vaš, pa Me se bojte!”"
    },
    {
      "resource_id": 214,
      "text": "A oni su se u pitanjima vjere svoje podijelili na skupine, svaka stranka radosna onim što ispovijeda…"
    },
    {
      "resource_id": 214,
      "text": "zato ostavi ove u zabludi njihovoj još neko vrijeme!"
    },
    {
      "resource_id": 214,
      "text": "Misle li oni – kad ih imetkom i sinovima pomažemo…"
    },
    {
      "resource_id": 214,
      "text": "da žurimo da im neko dobro učinimo? Nikako, ali oni ne opažaju."
    },
    {
      "resource_id": 214,
      "text": "Oni koji iz bojazni prema Gospodaru svom strahuju…"
    },
    {
      "resource_id": 214,
      "text": "i oni koji u dokaze Gospodara svog vjeruju…"
    },
    {
      "resource_id": 214,
      "text": "i oni koji druge Gospodaru svom ravnim ne smatraju…"
    },
    {
      "resource_id": 214,
      "text": "i oni koji od onog što im se daje udjeljuju, i čija su srca puna straha zato što će se vratiti svom Gospodaru…"
    },
    {
      "resource_id": 214,
      "text": "oni hitaju da čine dobra djela, i radi njih druge pretiču."
    },
    {
      "resource_id": 214,
      "text": "Mi nikog ne opterećujemo preko njegovih mogućnosti. U Nas je Knjiga koja istinu govori, i nikom se nepravda neće učiniti."
    },
    {
      "resource_id": 214,
      "text": "Ali, srca nevjernika su prema ovom sasvim ravnodušna, a pored toga i ružna djela stalno čine."
    },
    {
      "resource_id": 214,
      "text": "A kad smo na muke stavili one među njima koji su raskošnim životom živjeli, oni su odmah zapomagali."
    },
    {
      "resource_id": 214,
      "text": "“Sad ne zapomažite, Mi vam nećemo pomoć ukazati!"
    },
    {
      "resource_id": 214,
      "text": "Vama su ajeti Moji kazivani, ali vi ste uzmicali…"
    },
    {
      "resource_id": 214,
      "text": "dičeći se Hramom i sijeleći – vi ste ružne riječi govorili!”"
    },
    {
      "resource_id": 214,
      "text": "Zašto oni o Kur’anu ne razmisle? Ili im dolazi nešto što nije dolazilo njihovim precima davnim?"
    },
    {
      "resource_id": 214,
      "text": "Ili oni ne poznaju Poslanika svog, pa ga zato poriču?"
    },
    {
      "resource_id": 214,
      "text": "Kako govore: “On je lud!” Međutim, on im istinu donosi, ali većina njih prezire istinu."
    },
    {
      "resource_id": 214,
      "text": "Da se Allah za prohtjevima njihovim povodi, sigurno bi nestalo poretka na nebesima i na Zemlji i u onom što je na njima. Mi smo im dali Kur’an, slavu njihovu, ali oni za slavu svoju ne haju."
    },
    {
      "resource_id": 214,
      "text": "Ili od njih tražiš nagradu? Ta nagrada Gospodara tvog bolja je, On najbolje nagrađuje."
    },
    { "resource_id": 214, "text": "Ti njih pozivaš na Pravi put…" },
    {
      "resource_id": 214,
      "text": "ali oni koji u onaj svijet neće da vjeruju s Pravog puta, doista, skreću."
    },
    {
      "resource_id": 214,
      "text": "I kad bismo im se smilovali i nevolje ih oslobodili, opet bi oni u zabludi svojoj jednako lutali."
    },
    {
      "resource_id": 214,
      "text": "Mi smo ih na muke stavljali, ali se oni Gospodaru nisu pokorili, niti su molitve upućivali…"
    },
    {
      "resource_id": 214,
      "text": "tek kad im kapiju teške patnje otvorimo, oni će nadu izgubiti i u očajanje zapasti."
    },
    {
      "resource_id": 214,
      "text": "On vam daje sluh, i vid, i pamet – a kako malo vi zahvaljujete!"
    },
    {
      "resource_id": 214,
      "text": "On vas na Zemlji stvara, i pred Njim ćete se sakupiti…"
    },
    {
      "resource_id": 214,
      "text": "On život i smrt daje i samo od Njega zavisi izmjena noći i dana, pa zašto ne shvatite?"
    },
    {
      "resource_id": 214,
      "text": "Ali, oni govore kao što su govorili oni prije njih."
    },
    {
      "resource_id": 214,
      "text": "Govorili su: “Zar kad pomremo i kad prah i kosti postanemo, zar ćemo, zaista, biti oživljeni?"
    },
    {
      "resource_id": 214,
      "text": "I nama i još davno precima našim time se prijetilo, ali to su samo izmišljotine naroda drevnih.”"
    },
    {
      "resource_id": 214,
      "text": "Upitaj: “Čija je Zemlja i sve ono što je na njoj, znate li?”"
    },
    {
      "resource_id": 214,
      "text": "“Allahova!”, odgovorit će, a ti reci: “Pa zašto onda ne dođete sebi?”"
    },
    {
      "resource_id": 214,
      "text": "Upitaj: “Ko je Gospodar sedam nebesa i ko je Gospodar Arša veličanstvenog?”"
    },
    {
      "resource_id": 214,
      "text": "“Allah!”, odgovorit će, a ti reci: “Pa zašto se onda ne bojite?”"
    },
    {
      "resource_id": 214,
      "text": "Upitaj: “U čijoj je ruci vlast nad svim, i ko uzima u zaštitu, i od koga niko ne može zaštićen biti, znate li?”"
    },
    {
      "resource_id": 214,
      "text": "“Allahovo je to!”, odgovorit će, a ti reci: “Pa zašto onda dopuštate da budete zavedeni?”"
    },
    {
      "resource_id": 214,
      "text": "Da, Mi im istinu donosimo, a oni su zaista lažljivci…"
    },
    {
      "resource_id": 214,
      "text": "Allah nije uzeo Sebi sina, i s Njime nema drugog boga! Inače, svaki bi bog, s onim što je stvorio, radio što bi htio, i jedan drugog bi pobjeđivao. – Hvaljen neka je Allah Koji je daleko od onog što oni iznose…"
    },
    {
      "resource_id": 214,
      "text": "Koji zna i nevidljivi i vidljivi svijet i On je vrlo visoko iznad onih koje Njemu ravnim smatraju!"
    },
    {
      "resource_id": 214,
      "text": "Reci: “Gospodaru moj, ako mi hoćeš pokazati ono čime se njima prijeti…"
    },
    {
      "resource_id": 214,
      "text": "onda me, Gospodaru moj, ne ostavi s narodom nevjerničkim!”"
    },
    {
      "resource_id": 214,
      "text": "A Mi ti zaista možemo pokazati ono čime im prijetimo."
    },
    {
      "resource_id": 214,
      "text": "Ti lijepim zlo uzvrati, Mi dobro znamo šta oni iznose…"
    },
    {
      "resource_id": 214,
      "text": "i reci: “Tebi se ja, Gospodaru moj, obraćam za zaštitu od priviđenja šejtanskih…"
    },
    {
      "resource_id": 214,
      "text": "i Tebi se, Gospodaru moj, obraćam da me od njihova prisustva zaštitiš!”"
    },
    {
      "resource_id": 214,
      "text": "Kad nekom od njih smrt dođe, on uzvikne: “Gospodaru moj, povrati me…"
    },
    {
      "resource_id": 214,
      "text": "da uradim kakvo dobro u onom što sam ostavio!” Nikad! To su riječi koje će on uzalud govoriti – pred njima će prepreka biti sve do Dana kad će oživljeni biti."
    },
    {
      "resource_id": 214,
      "text": "Pa kad se u rog puhne, tad rodbinskih veza među njima neće biti i jedni druge neće ništa pitati."
    },
    {
      "resource_id": 214,
      "text": "Oni čija dobra djela budu teška, oni će želje svoje ostvariti…"
    },
    {
      "resource_id": 214,
      "text": "a oni čija dobra djela budu lahka, oni će posve izgubljeni biti, u džehennemu će vječno boraviti…"
    },
    {
      "resource_id": 214,
      "text": "vatra će im lica pržiti i iskeženih zuba će u njemu ostati."
    },
    {
      "resource_id": 214,
      "text": "“Zar vam ajeti Moji nisu kazivani, a vi ste ih poricali?”"
    },
    {
      "resource_id": 214,
      "text": "“Gospodaru naš”, reći će, “naši prohtjevi su bili od nas jači, te smo postali narod zalutali."
    },
    {
      "resource_id": 214,
      "text": "Gospodaru naš, izbavi nas iz nje. Ako bismo ponovo zlo radili, sami bismo sebi nepravdu učinili.”"
    },
    {
      "resource_id": 214,
      "text": "“Ostanite u njoj prezreni i ništa Mi ne govorite!”, reći će On."
    },
    {
      "resource_id": 214,
      "text": "“Kad su neki robovi Moji govorili: ‘Gospodaru naš, mi vjerujemo, zato nam oprosti i smiluj nam se, jer Ti si najmilostiviji!’…"
    },
    {
      "resource_id": 214,
      "text": "vi ste im se toliko rugali da ste zbog toga na Mene zaboravljali i uvijek ste ih ismijavali."
    },
    {
      "resource_id": 214,
      "text": "Njih sam Ja danas nagradio za ono što su trpjeli, oni su, doista, postigli ono što su željeli.”"
    },
    {
      "resource_id": 214,
      "text": "“A koliko ste godina na Zemlji proveli?”, bit će rečeno."
    },
    {
      "resource_id": 214,
      "text": "“Proveli smo dan ili samo dio dana”, odgovorit će, “pitaj one koji su brojali.”"
    },
    {
      "resource_id": 214,
      "text": "“Pa da, kratko ste proveli”, reći će im se, “da ste samo znali!”"
    },
    {
      "resource_id": 214,
      "text": "“Zar ste mislili da smo vas uzalud stvorili i da Nam se nećete povratiti?”"
    },
    {
      "resource_id": 214,
      "text": "I neka je uzvišen Allah, Vladar istiniti, nema drugog boga osim Njega, Gospodara Arša veličanstvenog!"
    },
    {
      "resource_id": 214,
      "text": "A onaj koji se, pored Allaha, moli drugom bogu, bez ikakva dokaza o njemu, pred Gospodarom svojim će račun polagati, i nevjernici ono što žele neće postići."
    },
    {
      "resource_id": 214,
      "text": "I reci: “Gospodaru moj, oprosti i smiluj se, Ti si najmilostiviji!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "23" }
  }
}
