{
  "translations": [
    { "resource_id": 135, "text": "به راستی که مؤمنان رستگار شدند؛" },
    { "resource_id": 135, "text": "همان کسانی ‌که در نمازشان فروتن هستند؛" },
    {
      "resource_id": 135,
      "text": "و آنان ‌که از [گفتار و رفتار] بیهوده رویگردانند؛"
    },
    { "resource_id": 135, "text": "و آنان ‌که زکات می‌پردازند؛" },
    { "resource_id": 135, "text": "و آنان که شرمگاهشان را حفظ می‌کنند؛" },
    {
      "resource_id": 135,
      "text": "مگر در مورد همسران‌ یا کنیزانشان که [در بهره‌گیری جنسی از آنها] نکوهشی بر آنان نیست."
    },
    {
      "resource_id": 135,
      "text": "اما کسانی که فراتر از این بخواهند، آنان کسانی هستند که از حد درگذشته‌اند."
    },
    {
      "resource_id": 135,
      "text": "و [در زمرۀ مؤمنانند] کسانی‌ که امانت‌ها و عهد خود را رعایت می‌کنند،"
    },
    {
      "resource_id": 135,
      "text": "و کسانی‌ که بر [ادای] نمازهایشان مراقبت می‌کنند."
    },
    { "resource_id": 135, "text": "اینانند که وارثان هستند." },
    {
      "resource_id": 135,
      "text": "[همان] کسانی‌ که بهشت برین را به ارث می‌برند [و] در آن جاودانند."
    },
    {
      "resource_id": 135,
      "text": "و در حقیقت، انسان را از چکیده‌ای از گِل آفریدیم."
    },
    {
      "resource_id": 135,
      "text": "سپس او را [به شکل] نطفه‌ای در قرارگاهی استوار [= رحِم] نهادیم."
    },
    {
      "resource_id": 135,
      "text": "سپس نطفه را [به شکل] خونِ بسته ساختیم و آنگاه خونِ بسته را [به صورت] پاره‌گوشتی ساختیم؛ سپس پاره‌گوشت را [به شکل] استخوان درآوردیم و آنگاه بر استخوان‌ها گوشت پوشاندیم؛ سپس آن [جنین] را آفرینشی دیگر بخشیدیم. [پربرکت و] بزرگوار است الله که نیکوترین آفریننده است."
    },
    {
      "resource_id": 135,
      "text": "سپس شما [پس از طی مراحل زندگی] قطعاً خواهید مُرد."
    },
    {
      "resource_id": 135,
      "text": "آنگاه بی‌تردید، در روز قیامت برانگیخته می‌شوید."
    },
    {
      "resource_id": 135,
      "text": "و به یقین، ما بر فرازتان هفت آسمان آفریدیم و [هرگز] از آفرینش غافل نبوده‌ایم."
    },
    {
      "resource_id": 135,
      "text": "و از آسمان به ‌اندازه‌ای معیّن [برای نیاز مخلوقات] آبی فرستادیم و آن را در زمین جای دادیم؛ و قطعاً برای از بین بردنش [نیز] کاملاً تواناییم."
    },
    {
      "resource_id": 135,
      "text": "سپس توسط آن [آب] باغ‌هایی از درختان خرما و انگور برایتان پدید آوردیم که در آن [باغ‌ها،] میوه‌های بسیاری برای شماست و از آن [محصولات] می‌خورید."
    },
    {
      "resource_id": 135,
      "text": "و درختى [آفریدیم] كه از طور سینا برمى‌آید و روغن [زیتون‌] مى‌دهد و خورشى براى خورندگان است."
    },
    {
      "resource_id": 135,
      "text": "و بی‌تردید، در [وجود] چهارپایان عبرتى [از قدرت الله] برایتان است: از آنچه در شكم آنهاست به شما [شیر] مى‌نوشانیم و در [وجود] آنها سودهای بسیاری برایتان وجود دارد و از [گوشت] آنها مى‌خورید."
    },
    {
      "resource_id": 135,
      "text": "[در خشكى] بر آنها و [در آب] بر کشتی‌ها سوار می‌شوید."
    },
    {
      "resource_id": 135,
      "text": "و بی‌تردید، ما نوح را به سوی قومش فرستادیم؛ [به آنان] گفت: «ای قوم من، الله را عبادت کنید [که] جز او معبودی [به‌حق] ندارید. آیا پروا نمی‌کنید؟»"
    },
    {
      "resource_id": 135,
      "text": "اما اشراف و بزرگان قومش ‌که کفر ورزیده بودند گفتند: «این [مرد کسی] نیست مگر بشری همچون شما [که] می‌خواهد بر شما برتری جوید. اگر الله می‌خواست [رسولی بفرستد]، فرشتگانی [به سویتان] نازل می‌کرد. ما این [سخن] را [که نوح می‌گوید] در میان نیاکان خود نشنیده‌ایم."
    },
    {
      "resource_id": 135,
      "text": "او مرد دیوانه‌ای بیش نیست؛ پس تا مدتی منتظر باشید [که یا دروغش آشکار گردد و دست از دعوتش بردارد یا مرگش فرارسد]»."
    },
    {
      "resource_id": 135,
      "text": "[نوح] گفت: «پروردگارا، مرا در برابر تکذیب آنان یاری کن»."
    },
    {
      "resource_id": 135,
      "text": "به او وحی کردیدم: «کشتی را تحت نظرِ ما و به وحی ما بساز و هنگامی‌ که فرمان [عذاب] ما فرارسید و [به نشانۀ رسیدنِ طوفان، آب از] تنور جوشید، از هر نوع [حیوان،] یک جفت [نر و ماده] در کشتی سوار کن و خانواده‌ات را [نیز همراه خود ببر] مگر کسانی که پیشتر وعده[ی هلاکت] بر آنان مقرر شده است و دربارۀ [نجاتِ] کسانی ‌که ستم کرده‌اند با من سخن نگو؛ [چرا که] آنان حتماً غرق خواهند شد."
    },
    {
      "resource_id": 135,
      "text": "هنگامی ‌که تو و همراهانت بر کشتی سوار شدید بگو: \"سپاس مخصوص الله است که ما را از [چنگ] گروه ستمکار نجات داد\"»."
    },
    {
      "resource_id": 135,
      "text": "و [نیز] بگو: «پروردگارا، ما را در منزل‌گاهی پربرکت فرود آور که تو بهترین فرودآورنده‌ای»."
    },
    {
      "resource_id": 135,
      "text": "بی‌تردید در این [ماجرا] نشانه‌هایی [از قدرت الله در نجات مؤمنان و عذاب کافران] است و یقیناً ما آزمایشگر [ایمان و کفرِ مردم] بوده‌ایم؛"
    },
    {
      "resource_id": 135,
      "text": "آنگاه گروه دیگری را پس از آنان پدید آوردیم؛"
    },
    {
      "resource_id": 135,
      "text": "و پیامبری از خودشان در [میان] آنان فرستادیم [تا بگوید]: «الله را عبادت کنید [که] جز او معبودی [به‌حق] ندارید. آیا پروا نمی‌کنید؟»"
    },
    {
      "resource_id": 135,
      "text": "گروهی از اشراف و بزرگان قومش که کفر ورزیده بودند و دیدار آخرت را دروغ می‌انگاشتند و در زندگی دنیا نعمت و آسایش به آنان داده بودیم، گفتند: «این [مرد کسی] نیست مگر بشری همچون شما؛ از آنچه [شما] می‌خورید [او نیز] می‌خورد و از آنچه که شما می‌نوشید [او نیز] می‌نوشد [پس مزیّتی ندارد که پیامبر باشد]."
    },
    {
      "resource_id": 135,
      "text": "و اگر از بشری همچون خود اطاعت کنید، در آن صورت، یقیناً زیانکارید."
    },
    {
      "resource_id": 135,
      "text": "آیا او به شما وعده می‌دهد که وقتی مردید و خاک و استخوان شدید، [در قیامت از گور] بیرون آورده می‌شوید؟"
    },
    {
      "resource_id": 135,
      "text": "آنچه به شما وعده می‌دهد، چه دور است، چه دور!"
    },
    {
      "resource_id": 135,
      "text": "[زندگانی] جز همین زندگی دنیای ما نیست؛ و [گروهى‌] مى‌میریم و [و گروهى به جاى آنها] زنده مى‌شویم و هرگز [پس از مرگ] برانگیخته نخواهیم شد."
    },
    {
      "resource_id": 135,
      "text": "او [کسی] نیست مگر مردی که بر الله دروغ می‌بندد و ما به او ایمان نمی‌آوریم»."
    },
    {
      "resource_id": 135,
      "text": "[پیامبرشان] گفت: «پروردگارا، مرا در برابر تکذیب آنان یاری کن»."
    },
    {
      "resource_id": 135,
      "text": "[الله] فرمود: «پس از اندک زمانی، [از کار خود] سخت پشیمان می‌شوند»."
    },
    {
      "resource_id": 135,
      "text": "پس بانگی [مرگبار] آنان را به‌حق فروگرفت و آنان را [همچون] خس و خاشاک [روی سیل] نمودیم؛ پس قوم ستمکار [از رحمت الله] دور باد!"
    },
    {
      "resource_id": 135,
      "text": "سپس بعد از آنان نسل‌هایی دیگر پدید آوردیم."
    },
    {
      "resource_id": 135,
      "text": "هیچ امتی نه از اجل [معینِ] خود پیشی می‌گیرد و نه تأخیر می‌کند."
    },
    {
      "resource_id": 135,
      "text": "سپس پیامبران خود را پیاپی فرستادیم. هر گاه پیامبری برای [هدایت] امتی می‌آمد، او را دروغگو می‌انگاشتند؛ [ما نیز] آنان را یکی پس از دیگری هلاک کردیم و آنان را داستان‌ها[ی عبرت‌آموزی برای آیندگان] قرار دادیم. پس نابود باد قومی که ایمان نمی‌آورند!"
    },
    {
      "resource_id": 135,
      "text": "سپس موسی و برادرش هارون را با آیات [نُه‌گانۀ] خویش و دلایل آشکار فرستادیم"
    },
    {
      "resource_id": 135,
      "text": "به سوی فرعون و اشراف [قوم] او؛ و[لی] آنان گردنکشی کردند و گروهی برتری‌خواه بودند."
    },
    {
      "resource_id": 135,
      "text": "و گفتند: «آیا به دو انسان مانند خود ایمان بیاوریم، حال‌ آنکه قومشان بردگان ما هستند؟»"
    },
    {
      "resource_id": 135,
      "text": "پس آن دو را دروغگو انگاشتند [و] سرانجام هلاک شدند."
    },
    {
      "resource_id": 135,
      "text": "و بی‌تردید، به موسی کتاب [تورات] دادیم؛ باشد که [بنی‌اسرائیل] هدایت شوند."
    },
    {
      "resource_id": 135,
      "text": "و پسر مریم و مادرش را نشانه‌ای [از قدرت الهی] قرار دادیم و آنان را در مکان بلند و همواری که دارای امنیت و آبی [زلال و] جاری بود جای دادیم."
    },
    {
      "resource_id": 135,
      "text": "ای پیامبران، از [غذاهای] پاکیزه بخورید و کار شایسته انجام دهید. یقیناً من از آنچه انجام می‌دهید آگاهم."
    },
    {
      "resource_id": 135,
      "text": "و در حقیقت، این دین شما، دینی واحد [به نام اسلام] است و من پروردگارتان هستم؛ پس از من پروا کنید."
    },
    {
      "resource_id": 135,
      "text": "اما [پیروانشان اختلاف کردند و] در امر [دین]شان میان خود پراکنده و گروه‌گروه شدند [و] هر گروهی به آنچه نزدشان است دلخوشند [چرا که خود را بر حق و دیگران را بر باطل می‌دانند]."
    },
    {
      "resource_id": 135,
      "text": "[ای پیامبر،] آنان را تا وقتی [که عذاب فرامی‌رسد] در جهل و نادانی‌شان رها کن."
    },
    {
      "resource_id": 135,
      "text": "آیا گمان می‌کنند اموال و فرزندانی که به آنان می‌دهیم [به این هدف است که،]"
    },
    {
      "resource_id": 135,
      "text": "شتابان نیکی‌ها را به آنان برسانیم؟ [نه، هرگز چنین نیست؛] بلکه آنان نمی‌فهمند [که این وسیله امتحانشان است]."
    },
    { "resource_id": 135, "text": "کسانی ‌که از بیم پروردگارشان ترسانند" },
    {
      "resource_id": 135,
      "text": "و کسانی‌ که به آیات پروردگارشان ایمان می‌آورند"
    },
    { "resource_id": 135, "text": "و کسانی‌ که به پروردگارشان شرک نمی‌ورزند" },
    {
      "resource_id": 135,
      "text": "و کسانی ‌که در انجام کارهای خیر می‌کوشند و از اینکه به سوی پروردگار‌ خویش بازمی‌گردند دل‌هایشان هراسان است [از اینکه مبادا کارهای نیکشان قبول نشود]."
    },
    {
      "resource_id": 135,
      "text": "اینان در نیکی‌ها شتاب می‌کنند و در انجام آن [از یکدیگر] پیشی می‌گیرند."
    },
    {
      "resource_id": 135,
      "text": "و [ما] به هیچ کس جز به ‌اندازۀ توانش تکلیف نمی‌کنیم و نزد ما کتابی است که [دربارۀ اعمال بندگان] به‌حق سخن می‌گوید و به آنان ستم نمی‌شود."
    },
    {
      "resource_id": 135,
      "text": "[نه،] بلكه دل‌هایشان از این [کتاب‌] در غفلت است و آنان جز این [گناه کفر،] کارهایی [دیگر نیز] انجام مى‌دهند."
    },
    {
      "resource_id": 135,
      "text": "تا هنگامی ‌که ثروتمندانشان را به عذاب گرفتار کنیم، ناگهان فریادِ زاری سر می‌دهند."
    },
    {
      "resource_id": 135,
      "text": "[به آنان گفته می‌شود:] «امروز ناله و زاری نکنید [که] هرگز از سوی ما یاری نخواهید شد."
    },
    {
      "resource_id": 135,
      "text": "بی‌تردید، آیات من پیوسته بر شما خوانده می‌شد؛ ولی [از حق] روی می‌گرداندید."
    },
    {
      "resource_id": 135,
      "text": "در حالی‌ که در برابرش تکبر می‌کردید [و در مجالس شبانۀ خود] به بدگویی می‌پرداختید."
    },
    {
      "resource_id": 135,
      "text": "آیا آنان در این گفتار [= قرآن] نیندیشیده‌اند یا [مگر] چیزی برایشان آمده که برای نیاکانشان نیامده است؟"
    },
    {
      "resource_id": 135,
      "text": "یا پیامبرشان را [به خوبی] نشناخته‌اند و [از این روست که] او را انکار می‌کنند؟"
    },
    {
      "resource_id": 135,
      "text": "یا می‌گویند او جنون دارد؟ [نه، چنین نیست؛] بلکه [او دینِ] حق را برایشان آورده است؛ [ولی] بیشتر آنان [از روی حسادت و تعصبی که به باطل خویش دارند] حق را نمی‌پسندند [و از آن به خشم می‌آیند]."
    },
    {
      "resource_id": 135,
      "text": "اگر الله از هوس‌های آنان پیروی کند [و امورِ هستی به میلِ کافران اداره شود]، آسمان‌ها و زمین و هر ‌کس [و هر چه] در آنهاست تباه می‌گردد؛ بلکه پندشان [= قرآن] را برای آنان آورده‌ایم [که مایۀ عزت و شرفشان است]؛ ولی آنان از پندشان رویگردانند."
    },
    {
      "resource_id": 135,
      "text": "[ای پیامبر،] آیا تو از آنان [برای تبلیغ دین] پاداشی می‌طلبی؟ و حال آنکه پاداش پروردگارت [بسی] بهتر است و او بهترین روزی‌دهنده است."
    },
    {
      "resource_id": 135,
      "text": "و بی‌تردید، تو آنان را به راهی راست دعوت می‌کنی."
    },
    {
      "resource_id": 135,
      "text": "کسانی ‌که به آخرت ایمان ندارند قطعاً از این راه [راست،] منحرف شده‌اند."
    },
    {
      "resource_id": 135,
      "text": "اگر به آنان رحم کنیم و بلا و رنجی را که [از قحطی و گرسنگی] دیده‌اند از آنان بر‌طرف سازیم، بر سرکشی [و گمراهیِ] خویش پافشاری می‌کنند [و همچنان] به بیراهه می‌روند."
    },
    {
      "resource_id": 135,
      "text": "در حقیقت، [ما] آنان را به عذاب [و بلا] گرفتار ساختیم [تا بیدار شوند]؛ اما در برابر پروردگارشان فروتنی ننمودند و [به درگاهش تضرع و] زاری نکردند."
    },
    {
      "resource_id": 135,
      "text": "[آنان پیوسته چنین هستند] تا آنگاه‌ که دری از عذابِ سخت بر آنان می‌گشاییم [و چنان گرفتار ‌شوند] که [از همه جا] مأیوس گردند."
    },
    {
      "resource_id": 135,
      "text": "[ای منکرانِ قیامت،] الله ذاتی است که گوش و چشم و دل برایتان پدید آورد. چه اندک سپاس می‌گزارید!"
    },
    {
      "resource_id": 135,
      "text": "و او تعالی است که شما را در زمین [آفرید و] پراکنده کرد و [روز قیامت] به سوی او جمع می‌شوید."
    },
    {
      "resource_id": 135,
      "text": "و اوست که زنده می‌کند و می‌میراند و گردشِ شب و روز از [تدبیرِ] اوست. آیا نمی‌اندیشید؟"
    },
    {
      "resource_id": 135,
      "text": "[چنین نکردند؛] بلكه آنان نیز همان [سخنانی را] گفتند كه پیشینیان مى‌گفتند."
    },
    {
      "resource_id": 135,
      "text": "گفتند: «آیا هنگامی که مردیم و خاک و استخوان شدیم، برانگیخته خواهیم شد؟"
    },
    {
      "resource_id": 135,
      "text": "بی‌تردید، این وعده را پیش از این نیز به ما و نیاکانمان داده‌اند. این [سخن، چیزی] نیست مگر [دروغ‌ها و] افسانه‌های [خیالی] پیشینیان»."
    },
    {
      "resource_id": 135,
      "text": "[ای پیامبر، به منکرانِ معاد] بگو: «اگر می‌دانید، [بگویید] زمین و هر ‌کس در آن است از آنِ کیست؟»"
    },
    {
      "resource_id": 135,
      "text": "خواهند گفت: «[همه] از آنِ الله است». بگو: «پس آیا پند نمی‌گیرید؟»"
    },
    {
      "resource_id": 135,
      "text": "بگو: «پروردگارِ هفت ‌آسمان و پروردگار عرش بزرگ کیست؟»"
    },
    {
      "resource_id": 135,
      "text": "خواهند گفت: «[همه] از آنِ الله است». بگو: «پس آیا [از الله] پروا نمی‌کنید؟»"
    },
    {
      "resource_id": 135,
      "text": "بگو: «اگر می‌دانید، [بگویید] فرمانرواییِ همه چیز به دست کیست؟ و [کیست که] پناه می‌دهد و کسی در برابر [عذابِ] او پناه‌داده نمی‌شود؟"
    },
    {
      "resource_id": 135,
      "text": "خواهند گفت: «[فرمانرواییِ همه چیز،] از آنِ الله است». بگو: «پس چگونه افسون می‌شوید [و نمی‌اندیشید]؟»"
    },
    {
      "resource_id": 135,
      "text": "[چنین نیست که کافران گمان می‌کنند] بلکه ما حق را برایشان آوردیم و یقیناً آنان دروغگو هستند."
    },
    {
      "resource_id": 135,
      "text": "الله هرگز فرزندی برنگزیده است و هیچ معبودی با او نیست. [اگر چنین بود،] آنگاه هر معبودی آنچه را آفریده بود [با خود] می‌بُرد و مسلماً برخی بر برخی دیگر برتری می‌جستند [و نظامِ هستی تباه می‌گشت]. الله از آنچه [مشرکان] توصیف می‌کنند، منزّه است."
    },
    {
      "resource_id": 135,
      "text": "او دانای نهان و آشکار است و از چیزهایی که با [وی] شریک می‌سازند برتر است."
    },
    {
      "resource_id": 135,
      "text": "بگو: «پروردگارا، اگر آن [عذابی] را که به آنان وعده داده می‌شود به من نشان می‌دهی [که شاهدش باشم]،"
    },
    {
      "resource_id": 135,
      "text": "مرا در این [عذاب‌ها، در کنارِ این] گروه ستمکار قرار نده»."
    },
    {
      "resource_id": 135,
      "text": "و قطعاً ما تواناییم که آنچه را به آنان وعده می‌دهیم، به تو نشان دهیم."
    },
    {
      "resource_id": 135,
      "text": "[ای پیامبر،] بدی را به شیوه‌ای که بهتر است، دفع کن [و ببخش و شکیبا باش]. ما به آنچه [مشرکان دربارۀ تو] توصیف می‌کنند، داناتریم."
    },
    {
      "resource_id": 135,
      "text": "و بگو: «پروردگارا، من از وسوسه‌های شیاطین به تو پناه می‌برم."
    },
    {
      "resource_id": 135,
      "text": "و پروردگارا، از اینکه آنها نزد من حاضر شوند [نیز] به تو پناه می‌برم»."
    },
    {
      "resource_id": 135,
      "text": "[کافران پیوسته بر عقیدۀ باطلشان هستند] تا هنگامی ‌که مرگ یکی از آنان فرارسد [آنگاه در حالی که] نزد پروردگار [خود ناله و زاری می‌کند، به فرشتگان] می‌گوید: «مرا [به دنیا] بازگردانید."
    },
    {
      "resource_id": 135,
      "text": "شاید در آنچه [کوتاهی نموده و] ترک کرده‌ام، کار شایسته‌ای انجام دهم». هرگز چنین نیست. بی‌تردید، این فقط سخنی است که او به زبان می‌گوید [و هرگز رفتارش تغییر نمی‌کند]؛ و تا روزی ‌که برانگیخته شوند، پشت سرشان برزخی است."
    },
    {
      "resource_id": 135,
      "text": "روزی که در صور دمیده می‌شود، هیچ ‌یک از [افتخارات خانوادگی و] پیوندهای خویشاوندی میانشان [برقرار] نخواهد بود و [از وحشتِ عذاب] از [حال] یکدیگر نمی‌پرسند."
    },
    {
      "resource_id": 135,
      "text": "و هر کس كفه ميزان [اعمال‌] وی سنگین باشد، آنان رستگارانند."
    },
    {
      "resource_id": 135,
      "text": "و هر ‌کس كفه ميزان [اعمال‌] وی سبک باشد، آنانند که به خویش زیان زده‌اند [و] در دوزخ جاودانند."
    },
    {
      "resource_id": 135,
      "text": "آتش چهره‌هایشان را می‌سوزانَد و در آنجا عبوس و زشت‌منظرند."
    },
    {
      "resource_id": 135,
      "text": "[به آنان گفته می‌شود:] «مگر نه این بود كه آیاتم بر شما خوانده مى‌شد و آنها را دروغ می‌انگاشتید؟»"
    },
    {
      "resource_id": 135,
      "text": "[در پاسخ] می‌گویند: «پروردگارا، بدبختی بر ما چیره شد و گروهی گمراه بودیم."
    },
    {
      "resource_id": 135,
      "text": "پروردگارا، ما را از این [دوزخ] بیرون آور. اگر [به کفر و نافرمانی] بازگشتیم، قطعاً ستمکاریم»."
    },
    {
      "resource_id": 135,
      "text": "[الله] می‌فرماید: «در آن [آتش] گم شوید و با من سخن نگویید."
    },
    {
      "resource_id": 135,
      "text": "گروهی از بندگانم می‌گفتند: \"پروردگارا، ایمان آوردیم؛ پس ما را ببخشای و بر ما رحم کن [که] بی‌تردید، تو بهترین بخشاینده‌ای\"؛"
    },
    {
      "resource_id": 135,
      "text": "ولی شما آنان را مسخره می‌کردید تا جایی که [سرگرم‌شدن به تمسخرِ آنان] ذکر [و عبادتِ] مرا از یادتان برد و همچنان به آنان می‌خندیدید."
    },
    {
      "resource_id": 135,
      "text": "امروز من آنان را از آن رو كه شكیبایى كردند پاداش مى‌دهم. آرى، ایشانند كه رستگارانند»."
    },
    {
      "resource_id": 135,
      "text": "[الله به دوزخیان] می‌فرماید: «چند سال در زمین به سر بردید؟»"
    },
    {
      "resource_id": 135,
      "text": "می‌گویند: «یک روز، یا بخشی از یک روز را به سر بردیم. از حسابگران [که حساب روز و سال را نگه می‌دارند] بپرس»."
    },
    {
      "resource_id": 135,
      "text": "[الله] می‌فرماید: «[آری،] اگر می‌دانستید، جز اندکی [در دنیا] به سر نبردید»."
    },
    {
      "resource_id": 135,
      "text": "آیا پنداشته‌اید که شما را بیهوده آفریده‌ایم و به سوی ما بازگردانده نمی‌شوید؟"
    },
    {
      "resource_id": 135,
      "text": "بلندمرتبه [و بزرگ] است الله [که] فرمانروای حق است. هیچ معبودی [به‌حق] جز او نیست [و] پروردگارِ عرشِ گرانقدر است."
    },
    {
      "resource_id": 135,
      "text": "و هرکس معبود دیگری با الله بخواند، یقیناً هیچ دلیلی بر [حقانیتِ] آن نخواهد داشت؛ و حسابِ او با پروردگارش خواهد بود. بی‌تردید، کافران رستگار نمی‌شوند."
    },
    {
      "resource_id": 135,
      "text": "و [ای پیامبر،] بگو: «پروردگارا، [گناهانم را] ببخشای و رحم کن و تو بهترین بخشنده‌ای»."
    }
  ],
  "meta": {
    "translation_name": "IslamHouse.com",
    "author_name": "IslamHouse.com",
    "filters": { "resource_id": 135, "chapter_number": "23" }
  }
}
