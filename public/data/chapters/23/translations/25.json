{
  "translations": [
    { "resource_id": 25, "text": "Uspjeli su vjernici!" },
    { "resource_id": 25, "text": "oni koji su u svom namazu skrušeni," },
    { "resource_id": 25, "text": "i koji se od besmislica okreću," },
    { "resource_id": 25, "text": "i koji zekat - čišćenje izvršavaju," },
    { "resource_id": 25, "text": "i koji stidna mjesta svoja čuvaju," },
    {
      "resource_id": 25,
      "text": "osim od supruga svojih ili onih koje su u posjedu njihovu; oni, doista, neće biti prekoreni;"
    },
    {
      "resource_id": 25,
      "text": "a oni koji i pored toga nešto traže, to su baš oni koji prelaze granicu;"
    },
    {
      "resource_id": 25,
      "text": "i koji na povjerene im amanete i obaveze svoje paze,"
    },
    { "resource_id": 25, "text": "i koji namaze svoje ustrajno čuvaju" },
    { "resource_id": 25, "text": "oni su baš nasljednici," },
    {
      "resource_id": 25,
      "text": "koji će Firdevs naslijediti, oni će u njemu vječno boraviti."
    },
    {
      "resource_id": 25,
      "text": "Mi smo, zaista, čovjeka od uzorka gline stvorili,"
    },
    {
      "resource_id": 25,
      "text": "zatim činimo da kao kap sjemena u stanište pripremljeno dospije,"
    },
    {
      "resource_id": 25,
      "text": "pa onda kap sjemena ugruškom stvorimo, zatim od ugruška zakvačak stvorimo, pa od zakvačka kosti stvorimo, a onda kosti mesom zaodjenemo, i poslije ga, kao drugo stvorenje, oformimo, pa neka je uzvišen Allah, Najbolji Stvoritelj!"
    },
    { "resource_id": 25, "text": "Vi ćete, poslije toga, zaista, pomrijeti," },
    {
      "resource_id": 25,
      "text": "zatim ćete, na Kijametskom danu, oživljeni biti."
    },
    {
      "resource_id": 25,
      "text": "Mi smo sedam slojeva nebeskih iznad vas stvorili, i Mi prema stvorenjima nismo nemarni."
    },
    {
      "resource_id": 25,
      "text": "Mi s neba s mjerom vodu spuštamo, i u zemlji je zadržavamo - a kadri smo i da je odvedemo"
    },
    {
      "resource_id": 25,
      "text": "i pomoću nje bašče za vas podižemo od palmi i loze vinove - u njima mnogo voća imate, i vi ga jedete"
    },
    {
      "resource_id": 25,
      "text": "i drvo koje na Sinajskoj gori raste, koje zejtin daje, i začin je onima koji jedu."
    },
    {
      "resource_id": 25,
      "text": "I stoka vam je pouka: Mi vam dajemo da pijete ono što se nalazi u utrobama njezinim, i vi od nje mnogo koristi imate i vi se njome hranite,"
    },
    { "resource_id": 25, "text": "i na njima, i na lađama se vozite." },
    {
      "resource_id": 25,
      "text": "Mi smo poslali Nuha narodu njegovu, i on je govorio: \"O narode moj, samo Allahu ibadet činite, vi drugog boga osim Njega nemate; zar se sačuvati nećete?!\""
    },
    {
      "resource_id": 25,
      "text": "Ali su glavešine naroda njegova, koje nisu vjerovale, govorile: \"Ovo je čovjek kao i vi, samo hoće da nad vama bude odlikovan. Da je Allah htio, meleke bi poslao; ovako nešto nismo čuli od naših predaka davnih,"
    },
    {
      "resource_id": 25,
      "text": "on nije ništa doli čovjek u ludilu, pa sačekajte s njim vrijeme neko!\""
    },
    {
      "resource_id": 25,
      "text": "\"Gospodaru moj\", reče on, \"pomozi mi, zato što me u laž utjeruju!\""
    },
    {
      "resource_id": 25,
      "text": "Pa mu Mi objavismo: \"Lađu pred očima Našim i po objavi Našoj pravi, pa kad zapovijed Naša dođe i voda na površinu zemlje izbije, ti u nju ukrcaj od svake vrste po dvoje - mužjaka i ženku, i porodicu svoju, ali ne i one od njih za koje je prethodila Riječ, i ne obraćaj Mi se za one koji su zulum učinili, jer će, doista, biti potopljeni."
    },
    {
      "resource_id": 25,
      "text": "Pa kad se smjestiš u lađu, ti i oni koji su uz tebe, reci: 'Hvala Allahu, Koji nas je spasio naroda zulumćarskog!'"
    },
    {
      "resource_id": 25,
      "text": "i reci: 'Gospodaru moj, spusti me na blagoslovljeno mjesto, Ti si najbolji Nastanitelj!'\""
    },
    {
      "resource_id": 25,
      "text": "U tome su, zaista, znakovi, a Mi smo, doista, stavljali na kušnju"
    },
    { "resource_id": 25, "text": "Poslije njih smo druge ljude stvorili" },
    {
      "resource_id": 25,
      "text": "i jednog između njih smo im kao poslanika poslali: \"Samo Allahu ibadet činite, vi drugog boga osim Njega nemate; zar se sačuvati nećete?!\""
    },
    {
      "resource_id": 25,
      "text": "Ali su glavešine naroda njegova, koje nisu vjerovale, koje su poricale da će na ahiretu biti oživljeni, i kojima smo dali da u životu na dunjaluku raskošno žive, govorile: \"On je čovjek kao i vi; jede ono što i vi jedete, i pije ono što i vi pijete;"
    },
    {
      "resource_id": 25,
      "text": "i ako se budete pokoravali čovjeku kao što ste vi, sigurno ćete biti gubitnici."
    },
    {
      "resource_id": 25,
      "text": "Zar vama on da obećava da ćete, pošto pomrete i zemlja i kosti postanete, doista, oživljeni biti?!"
    },
    { "resource_id": 25, "text": "Daleko je, daleko ono što vam se obećava!" },
    {
      "resource_id": 25,
      "text": "\"Postoji samo naš život dunjalučki, mi živimo i umiremo, a oživljeni nećemo biti."
    },
    {
      "resource_id": 25,
      "text": "On je čovjek koji o Allahu iznosi laži, i mi mu ne vjerujemo.\""
    },
    {
      "resource_id": 25,
      "text": "\"Gospodaru moj\", zamolio je on, \"pomozi mi, oni me u laž utjeruju!\""
    },
    {
      "resource_id": 25,
      "text": "\"Uskoro će se oni kajati!\", odgovorio je On,"
    },
    {
      "resource_id": 25,
      "text": "i zasluženo ih je pogodio strašan glas, i Mi bismo ih kao što je nanos riječni učinili, pa daleko bio narod zulumćarski!"
    },
    {
      "resource_id": 25,
      "text": "A zatim smo, poslije njih, druga pokoljenja stvorili,"
    },
    {
      "resource_id": 25,
      "text": "nijedan narod ne može ubrzati rok svoj određeni, a ne može ga ni odgoditi,"
    },
    {
      "resource_id": 25,
      "text": "i poslanike, jedne za drugim slali. Kad god bi jednom narodu došao njegov poslanik, u laž bi ga utjerivali, i Mi smo ih zato jedne drugima smjenjivali, i samo u pričama o njima spomen sačuvali; pa daleko bili ljudi koji ne vjeruju!"
    },
    {
      "resource_id": 25,
      "text": "Poslije smo poslali Musaa i brata mu Haruna sa znakovima Našim i dokazom očiglednim"
    },
    {
      "resource_id": 25,
      "text": "faraonu i glavešinama njegovim, ali su se oni uzoholili, bili su to ljudi nadmeni."
    },
    {
      "resource_id": 25,
      "text": "\"Zar da povjerujemo dvojici ljudi koji su kao i mi, a narod njihov je roblje naše?\", govorili su,"
    },
    {
      "resource_id": 25,
      "text": "i njih dvojicu su lažljivcima proglasili, pa su zato uništeni bili."
    },
    {
      "resource_id": 25,
      "text": "Musau smo onda Knjigu dali da bi sinovi Israilovi Pravim putem išli."
    },
    {
      "resource_id": 25,
      "text": "A sina Merjemina i majku njegovu smo znakom učinili i sklonili ih na jednu plodnu uzvišicu sa staništem i tekućom vodom."
    },
    {
      "resource_id": 25,
      "text": "O poslanici, lijepim - dozvoljenim jelima se hranite i dobra djela činite; Ja, zaista, dobro znam šta vi radite!"
    },
    {
      "resource_id": 25,
      "text": "Ova vaša vjera - jedna je vjera a Ja sam Gospodar vaš, pa Me se bojte!"
    },
    {
      "resource_id": 25,
      "text": "A oni su se u pitanjima vjere svoje podijelili na skupine, svaka stranka s onim što imaju radosna."
    },
    {
      "resource_id": 25,
      "text": "Pa, ostavi ih u zabludi njihovoj do vremena nekog!"
    },
    {
      "resource_id": 25,
      "text": "Misle li oni - da je to što ih opskrbljujemo imetkom i sinovima"
    },
    {
      "resource_id": 25,
      "text": "zato što im s dobrima žurimo? Naprotiv, oni ne opažaju!"
    },
    {
      "resource_id": 25,
      "text": "Oni koji iz bojazni prema Gospodaru svome strahuju,"
    },
    {
      "resource_id": 25,
      "text": "i oni koji u ajete i znakove Gospodara svoga vjeruju,"
    },
    {
      "resource_id": 25,
      "text": "i oni koji druge Gospodaru svome nikoga u obožavanju ne pridružuju,"
    },
    {
      "resource_id": 25,
      "text": "i oni koji od onoga što im je dato udjeljuju, a srca su im puna straha, zato što će se vratiti svome Gospodaru"
    },
    {
      "resource_id": 25,
      "text": "oni hitaju da čine dobra djela, i u njima druge pretiču!"
    },
    {
      "resource_id": 25,
      "text": "Mi nikoga ne zadužujemo preko njegovih mogućnosti; u Nas je Knjiga koja istinu govori, i njima zulum neće biti učinjen!"
    },
    {
      "resource_id": 25,
      "text": "Ali, srca njihova su u nemaru prema ovom, a pored toga oni imaju djela koja će sigurno uraditi."
    },
    {
      "resource_id": 25,
      "text": "A kad smo patnjom dohvatili one među njima koji su raskošnim životom živjeli, oni su odmah zapomagali."
    },
    {
      "resource_id": 25,
      "text": "\"Sada ne zapomažite, Mi vam nećemo pomoć ukazati,"
    },
    {
      "resource_id": 25,
      "text": "vama su ajeti Moji kazivani, ali ste vi natrag uzmicali;"
    },
    {
      "resource_id": 25,
      "text": "oholeći se, i sijeleći o njemu ste buncali.\""
    },
    {
      "resource_id": 25,
      "text": "Zašto oni o Govoru ne promisle, ili im je došlo nešto što nije dolazilo njihovim precima davnim?!"
    },
    {
      "resource_id": 25,
      "text": "Zar oni ne poznaju Poslanika svoga, pa ga zato poriču?!"
    },
    {
      "resource_id": 25,
      "text": "Zar govore: \"Lud je!\" Međutim, on im Istinu donosi, ali većina njih prezire Istinu."
    },
    {
      "resource_id": 25,
      "text": "Da se Allah za hirovima njihovim povodi, sigurno bi nestalo poretka na nebesima i Zemlji i u onom što je na njima; Mi smo im dali Opomenu ali se oni od Opomene svoje okreću."
    },
    {
      "resource_id": 25,
      "text": "Ili možda od njih tražiš naknadu?! Pa, naknada Gospodara tvoga bolja je, On je najbolji Opskrbitelj."
    },
    { "resource_id": 25, "text": "Ti ih, zaista, pozivaš na Pravi put," },
    {
      "resource_id": 25,
      "text": "ali oni koji u ahiret neće da vjeruju s Pravog puta, doista, skreću."
    },
    {
      "resource_id": 25,
      "text": "I kad bismo im se smilovali i nevolju u kojoj se nalaze od njih otklonili, opet bi oni, sigurno, nastavili u osionosti svojoj lutati."
    },
    {
      "resource_id": 25,
      "text": "Mi smo ih patnjom dohvatili, ali se oni Gospodaru nisu pokorili, niti su se usrdno molili."
    },
    {
      "resource_id": 25,
      "text": "tek kad im kapiju teške patnje otvorimo oni će nadu izgubiti i u očajanje zapasti."
    },
    {
      "resource_id": 25,
      "text": "On je Taj Koji vam stvori sluh, i vid, i pamet; a kako malo vi zahvaljujete!"
    },
    {
      "resource_id": 25,
      "text": "On je Taj Koji vas rasija po Zemlji, i k Njemu ćete biti sakupljeni,"
    },
    {
      "resource_id": 25,
      "text": "On je Taj Koji oživljava i usmrćuje, i samo On noć i dan smjenjuje, pa zar ne razumijete?!"
    },
    {
      "resource_id": 25,
      "text": "Ali, oni govore kao što su govorili oni prije njih."
    },
    {
      "resource_id": 25,
      "text": "Govorili su: \"Zar kad pomremo i kad prah i kosti postanemo, zar ćemo, zaista, biti oživljeni?"
    },
    {
      "resource_id": 25,
      "text": "I nama i, još davno, precima našim to je obećavano, ali, to su samo izmišljotine naroda drevnih.\""
    },
    {
      "resource_id": 25,
      "text": "Upitaj: \"Čija je Zemlja i sve ono što je na njoj, znate li?\""
    },
    {
      "resource_id": 25,
      "text": "\"Allahova!\", odgovorit će, a ti reci: \"Pa zašto se onda ne prisjetite?\""
    },
    {
      "resource_id": 25,
      "text": "Upitaj: \"Ko je Gospodar sedam nebesa i ko je Gospodar Arša veličanstvenog?\""
    },
    {
      "resource_id": 25,
      "text": "\"Allah!\", odgovorit će, a ti reci: \"Pa zašto se onda ne čuvate?!\""
    },
    {
      "resource_id": 25,
      "text": "Upitaj: \"U čijoj je ruci vlast nad svim - a On uzima u zaštitu i od Njega niko ne može zaštićen biti - znate li?\""
    },
    {
      "resource_id": 25,
      "text": "\"To je Allahovo!\", odgovorit će, a ti reci: \"Pa kako ste onda opčinjeni!?\""
    },
    {
      "resource_id": 25,
      "text": "Štaviše, Mi im Istinu donosimo, a oni su, baš, lažljivci."
    },
    {
      "resource_id": 25,
      "text": "Allah nije uzeo Sebi sina i uz Njega nema drugog boga! lnače,svaki bi bog, s onim što je stvorio - radio što bi htio, i jedan drugog bi nadvlađivao. Uzvišenje Allah od onoga čime Ga opisuju;"
    },
    {
      "resource_id": 25,
      "text": "Znalac i onog što je čulima nedokučivo i onog što je pojavno, pa neka je visoko iznad onih koje Mu pridružuju!"
    },
    {
      "resource_id": 25,
      "text": "Reci: \"Gospodaru moj, ako ćeš mi pokazati ono što im se prijeteći obećava,"
    },
    {
      "resource_id": 25,
      "text": "onda, Gospodaru moj, ne učini da sam u narodu zulumćarskom.\""
    },
    {
      "resource_id": 25,
      "text": "A Mi, zaista, možemo da ti pokažemo ono što im prijeteći obećavamo."
    },
    {
      "resource_id": 25,
      "text": "Ti lijepim na zlo uzvrati, Mi najbolje znamo čime Nas opisuju,"
    },
    {
      "resource_id": 25,
      "text": "i reci: \"Gospodaru moj, utječem Ti se od nagovaranja šejtanskih,"
    },
    {
      "resource_id": 25,
      "text": "i Tebi se, Gospodaru moj, utječem od toga da su uz mene prisutni!\""
    },
    {
      "resource_id": 25,
      "text": "I tako, kad nekom od njih smrt dođe, on uzvikne: \"Gospodaru moj, vrati me"
    },
    {
      "resource_id": 25,
      "text": "da uradim kakvo dobro u onome što sam propustio!\" Nikako!\" To su, zaista, riječi koje će on neminovno reći'\" - pred njima će prepreka biti sve do Dana kada će oživljeni biti."
    },
    {
      "resource_id": 25,
      "text": "Pa kad u rog bude puhnuto, tada rodbinskih veza među njima neće biti i jedni druge neće ništa pitati."
    },
    {
      "resource_id": 25,
      "text": "Oni čiji tas s dobrim djelima pretegne, oni će se spasiti,"
    },
    {
      "resource_id": 25,
      "text": "a oni čiji tas dobra bude lakši, oni će posve izgubljeni biti, u Džehennemu će vječno boraviti,"
    },
    {
      "resource_id": 25,
      "text": "Vatra će im lica pržiti i iskeženih zuba će u njemu biti."
    },
    {
      "resource_id": 25,
      "text": "Zar vam ajeti Moji nisu kazivani, a vi ste ih poricali?!"
    },
    {
      "resource_id": 25,
      "text": "\"Gospodaru naš\", reći će, \"nesreća nas naša nadvladala i bijasmo narod zalutali."
    },
    {
      "resource_id": 25,
      "text": "Gospodaru naš, izbavi nas iz nje; ako bismo ponovo zlo radili, bili bismo, zaista, zulumćari.\""
    },
    {
      "resource_id": 25,
      "text": "\"Ostanite u njoj prezreni i ništa Mi ne govorite!\", reći će On."
    },
    {
      "resource_id": 25,
      "text": "Kad su neki robovi Moji govorili: \"Gospodaru naš, mi vjerujemo, zato nam oprosti i smiluj nam se, a Ti si Milosnik najbolji!\""
    },
    {
      "resource_id": 25,
      "text": "vi ste im se toliko rugali da ste zbog toga na Mene zaboravljali i uvijek ste ih ismijavati."
    },
    {
      "resource_id": 25,
      "text": "Njih sam Ja danas nagradio za ono što su trpjeli, oni su, doista, uspjeli."
    },
    {
      "resource_id": 25,
      "text": "\"A koliko ste godina na Zemlji proveli?\", upitat će On."
    },
    {
      "resource_id": 25,
      "text": "\"Proveli smo, dan ili samo dio dana\", odgovorit će, \"pitaj one koji su brojali.\""
    },
    {
      "resource_id": 25,
      "text": "\"Pa da, malo ste proveli\", reći će On, \"da ste samo znali!\""
    },
    {
      "resource_id": 25,
      "text": "\"Zar ste mislili da smo vas uzalud stvorili i da Nam se nećete vratiti\""
    },
    {
      "resource_id": 25,
      "text": "I neka je Uzvišen Allah, Vladar Istiniti, nema drugog boga osim Njega, Gospodara Arša divnoga!"
    },
    {
      "resource_id": 25,
      "text": "A onaj koji se, pored Allaha, moli drugom bogu, bez ikakva dokaza o njemu, pred Gospodarom svojim račun će polagati, a nevjernici neće uspjeti."
    },
    {
      "resource_id": 25,
      "text": "I reci: \"Gospodaru moj, oprosti i smiluj se, Ti si Milosnik najbolji!\""
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "23" }
  }
}
