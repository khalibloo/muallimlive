{
  "translations": [
    { "resource_id": 223, "text": "Ба ростӣ, ки муъминон растагор шуданд" },
    {
      "resource_id": 223,
      "text": "Ҳамон касоне, ки дар намозашон фурӯтан ҳастанд"
    },
    {
      "resource_id": 223,
      "text": "Ва онон, ки аз [гуфтору рафтори] беҳуда рӯйгардонанд"
    },
    { "resource_id": 223, "text": "Ва онон, ки закот мепардозанд" },
    { "resource_id": 223, "text": "Ва онон, ки шармгоҳашонро ҳифз мекунанд" },
    {
      "resource_id": 223,
      "text": "Магар дар мавриди ҳамсарон ё канизонашон, ки [дар баҳрагирии ҷинсӣ аз онҳо] накуҳише бар онон нест"
    },
    {
      "resource_id": 223,
      "text": "Пас, ҳар ки фаротар аз ин бихоҳад, ононанд, ки аз ҳад даргузаштаанд"
    },
    {
      "resource_id": 223,
      "text": "Ва [дар зумраи муъминонанд] касоне, ки амонатҳо ва аҳди худро риоят мекунанд"
    },
    {
      "resource_id": 223,
      "text": "Ва касоне, ки бар [адои] намозҳояшон муроқибат мекунанд"
    },
    { "resource_id": 223, "text": "Инонанд, ки ворисон ҳастанд" },
    {
      "resource_id": 223,
      "text": "[Ҳамон] Касоне, ки биҳишти баринро ба ирс мебаранд [ва] дар он ҷовидонанд"
    },
    {
      "resource_id": 223,
      "text": "Ва дар ҳақиқат, инсонро аз чакидае аз гил офаридем"
    },
    {
      "resource_id": 223,
      "text": "Сипас ӯро ба шакли нутфае дар қароргоҳе устувор [раҳим] ниҳодем"
    },
    {
      "resource_id": 223,
      "text": "Сипас нутфаро [Ба шакли] хуни баста сохтем ва он гоҳ хуни бастаро [ба сурати] порагӯште сохтем, сипас порагӯштро [ба шакли] устухон даровардем ва он гоҳ бар устухонҳо гӯшт пӯшонидем. Сипас он [ҷанин]-ро офаринише дигар бахшидем. Пас, [пурбаракату] бузургвор аст Аллоҳ таоло, ки накутарин офаринанда аст"
    },
    {
      "resource_id": 223,
      "text": "Сипас шумо [пас аз тайи мароҳили зиндагӣ] ҳатман, хоҳед мурд"
    },
    {
      "resource_id": 223,
      "text": "Он гоҳ бе тардид, дар рӯзи қиёмат барангехта мешавед"
    },
    {
      "resource_id": 223,
      "text": "Ва ба яқин Мо бар фарозатон ҳафт осмон офаридем ва [ҳаргиз] аз офариниш ғофил набудаем"
    },
    {
      "resource_id": 223,
      "text": "Ва аз осмон ба андозае муайян [барои ниёзи махлуқот] обе фиристодем ва онро дар замин ҷой додем ва ҳатман, барои аз байн бурданаш [низ] комилан тавоноем"
    },
    {
      "resource_id": 223,
      "text": "Сипас тавассути он [об] бароятон боғҳое аз дарахтони хурмо ва ангур падид овардем, ки дар он [боғҳо] барои шумо меваҳое бисёре аст ва аз он [маҳсулот] мехӯред"
    },
    {
      "resource_id": 223,
      "text": "Ва дарахте [офаридем], ки аз Тӯри Сино бармеояд ва равғани [зайтун] медиҳад ва хӯрише барои хӯрандагон аст"
    },
    {
      "resource_id": 223,
      "text": "Ва бе тардид, барои шумо дар [вуҷуди] чаҳорпоён ибрате [аз қудрати Аллоҳ таоло] аст: аз он чи дар шиками онҳост ба шумо [шир] менӯшонем ва дар [вуҷуди] онҳо бароятон судҳои бисёре вуҷуд дорад ва аз [гӯшти] онҳо мехӯред"
    },
    {
      "resource_id": 223,
      "text": "[Дар хушкӣ] Бар онҳо савор мешавед ва [дар об] бар киштиҳо"
    },
    {
      "resource_id": 223,
      "text": "Ва бе тардид, Мо Нуҳро ба сӯйи қавмаш фиристодем, пас, [ба онон] гуфт: «Эй қавми ман, Аллоҳро бипарастед [ки] ҷуз Ӯ маъбуде [ба ҳақ] надоред. Оё парво намекунед?»"
    },
    {
      "resource_id": 223,
      "text": "Пас, ашроф ва бузургони қавмаш, ки куфр варзида буданд, гуфтанд: «Ин [мард касе] нест, магар башаре ҳамчун шумо, [ки] мехоҳад бар шумо бартарӣ ҷӯяд. Агар Аллоҳ таоло мехост, фариштагоне [ба сӯятон] нозил мекард. Мо инро [ки Нуҳ мегӯяд] дар миёни ниёгони худ нашнидаем"
    },
    {
      "resource_id": 223,
      "text": "Ӯ марди девонае беш нест. Пас, то муддате мунтазир бошед [ки ё дурӯғаш ошкор гардад ва даст аз даъваташ бардорад ё маргаш фаро расад]"
    },
    {
      "resource_id": 223,
      "text": "[Нуҳ] Гуфт: «Парвардигоро, маро дар баробари такзиби онон ёрӣ кун»"
    },
    {
      "resource_id": 223,
      "text": "Пас, ба ӯ ваҳй кардем: «Киштиро таҳти назари Мо ва ба ваҳйи Мо бисоз ва ҳангоме ки фармони [азоби] Мо фаро расад ва [ба нишонаи расидани тӯфон об аз] танӯр ҷӯшад, аз ҳар навъи [ҳайвон] як ҷуфти [нару мода] дар киштӣ савор кун ва хонаводаатро [низ ҳамроҳи худ бубар], магар касоне, ки пештар ваъда [-и ҳалок] бар онон муқаррар шудааст ва дар бораи [наҷоти] касоне, ки ситам кардаанд, бо Ман сухан нагӯ, [чаро ки] онон ҳатман, ғарқ хоҳанд шуд"
    },
    {
      "resource_id": 223,
      "text": "Пас, ҳангоме ки ту ва ҳамроҳонат бар киштӣ савор шудед, бигӯ: «Сипос махсуси Аллоҳ таоло аст, ки моро аз [чанги] гурӯҳи ситамгор наҷот дод»"
    },
    {
      "resource_id": 223,
      "text": "Ва [низ] бигӯ: «Парвардигоро, моро дар манзилгоҳе пурбаракат фуруд овар, ки Ту беҳтарин фурудоварандаӣ»"
    },
    {
      "resource_id": 223,
      "text": "Бе тардид, дар ин [моҷаро] нишонаҳое [аз қудрати Аллоҳ таоло дар наҷоти муъминон ва азоби кофирон] аст ва яқинан, Мо озмоишгар [-и имон ва куфри мардум] будаем"
    },
    {
      "resource_id": 223,
      "text": "Он гоҳ гурӯҳи дигареро пас аз онон падид овардем"
    },
    {
      "resource_id": 223,
      "text": "Ва аз худашон паёмбаре дар [миёни] онон фиристодем [то бигӯяд]: «Аллоҳро бипарастед, [ки] ҷуз Ӯ маъбуде [ба ҳақ] надоред. Оё парво намекунед?»"
    },
    {
      "resource_id": 223,
      "text": "Гурӯҳе аз ашроф ва бузургони қавмаш, ки куфр варзида буданд ва дидори охиратро дурӯғ меангоштанд ва дар зиндагии дунё ба онон неъмату осоиш дода будем, гуфтанд: «Ин [мард касе] нест, магар башаре ҳамчун шумо. Аз он чи [шумо] мехӯред, [ӯ низ] мехӯрад ва аз он чи ки шумо менӯшед, [ӯ низ] менӯшад [пас, бартарие надорад, ки паёмбар бошад]"
    },
    {
      "resource_id": 223,
      "text": "Ва агар аз башаре ҳамчун худ итоат кунед, дар он сурат яқинан, зиёнкоред"
    },
    {
      "resource_id": 223,
      "text": "Оё ӯ ба шумо ваъда медиҳад, ки вақте мурдед ва хоку устухон шудед, [дар қиёмат аз гӯр] берун оварда мешавед?"
    },
    {
      "resource_id": 223,
      "text": "Он чи ба шумо ваъда медиҳад, чи дур аст, чи дур!"
    },
    {
      "resource_id": 223,
      "text": "[Зиндагонӣ] Ҷуз ҳамин зиндагии дунёии мо нест. [Гурӯҳе] Мемирем [ва гурӯҳе ба ҷойи онҳо] зинда мешавем ва ҳаргиз [пас аз марг] барангехта нахоҳем шуд"
    },
    {
      "resource_id": 223,
      "text": "Ӯ [касе] нест, магар мардест, ки бар Аллоҳ таоло дурӯғ мебандад ва мо ба ӯ имон намеоварем»"
    },
    {
      "resource_id": 223,
      "text": "Паёмбарашон] Гуфт: «Парвардигоро, маро дар баробари такзиби онон ёрӣ кун»"
    },
    {
      "resource_id": 223,
      "text": "[Аллоҳ таоло] Фармуд: «Пас аз андак замоне, [аз кори худ] сахт пушаймон мешаванд»"
    },
    {
      "resource_id": 223,
      "text": "Пас, бонг [-и маргбор]-е ононро ба ҳақ фуру гирифт ва [ҳамчун] хору хошокашон намудем. Пас, қавми ситамгор [аз раҳмати Аллоҳ таоло] дур бод!"
    },
    {
      "resource_id": 223,
      "text": "Сипас баъд аз онон наслҳое дигар падид овардем"
    },
    {
      "resource_id": 223,
      "text": "Ҳеҷ уммате на аз аҷали худ пешӣ мегирад ва на таъхир мекунад"
    },
    {
      "resource_id": 223,
      "text": "Сипас паёмбарони худро паёпай фиристодем. Ҳар гоҳ паёмбаре барои [ҳидояти] уммате меомад, ӯро дурӯғгӯ меангоштанд, пас, [Мо низ] ононро яке пас аз дигаре ҳалок кардем ва ононро достонҳо [-и ибратомӯзе барои ояндагон] қарор додем. Пас, нобуд бод, қавме, ки имон намеоваранд!"
    },
    {
      "resource_id": 223,
      "text": "Сипас Мӯсо ва бародараш Ҳорунро бо оёти [нуҳгонаи] хеш ва далоили ошкор фиристодем"
    },
    {
      "resource_id": 223,
      "text": "Ба сӯйи Фиръавн ва ашрофи [қавми] ӯ, вале онон гарданкашӣ карданд ва гурӯҳе бартарихоҳ буданд"
    },
    {
      "resource_id": 223,
      "text": "Ва гуфтанд: «Оё ба ду инсони монанди худ имон биёварем, ҳол он ки қавмашон бардагони мо ҳастанд?»"
    },
    {
      "resource_id": 223,
      "text": "Пас он дуро дурӯғгӯ ангоштанд, [ва] саранҷом ҳалок шуданд"
    },
    {
      "resource_id": 223,
      "text": "Ва бе тардид, ба Мӯсо китоби [Таврот] додем, бошад, ки [Бани Исроил] ҳидоят шаванд"
    },
    {
      "resource_id": 223,
      "text": "Ва писари Марям ва модарашро нишонае [аз қудрати илоҳӣ] карор додем ва ононро дар маконе баланд ва ҳамворе, ки дорои амният ва обе [зулолу] ҷорӣ буд, ҷой додем"
    },
    {
      "resource_id": 223,
      "text": "Эй паёмбарон, аз [ғизоҳои] покиза бихӯред ва кори шоиста анҷом диҳед. Яқинан, ман ба он чи мекунед, огоҳам"
    },
    {
      "resource_id": 223,
      "text": "Ва дар ҳақиқат, ин дини шумо дини воҳид [ба номи ислом] аст ва ман Парвардигоратон ҳастам. Пас, аз ман парво кунед [битарсед]"
    },
    {
      "resource_id": 223,
      "text": "Аммо [пайравонашон ихтилоф карданд ва] дар кори динашон миёни худ фирқа-фирқа ва пароканда гаштанд ва ҳар гурӯҳе ба он чи наздашон аст, дилхушанд [чаро ки худро бар ҳақ медонанд]"
    },
    {
      "resource_id": 223,
      "text": "Пас, [эй паёмбар] ононро то вақте [ки азоб фаро мерасад] дар ҷаҳлу нодонишон раҳо кун"
    },
    {
      "resource_id": 223,
      "text": "Оё гумон мекунанд, он чи аз сарвату фарзандон, ки ба онон медиҳем,"
    },
    {
      "resource_id": 223,
      "text": "[барои ин аст, ки] шитобон некиҳоро ба эшон бирасонем? [На, ҳаргиз чунин нест] Балки онон [ҳақиқатро] дарнамеёбанд"
    },
    {
      "resource_id": 223,
      "text": "Касоне, ки аз бими Парвардигорашон тарсонанд"
    },
    {
      "resource_id": 223,
      "text": "Ва касоне, ки ба оёти Парвардигорашон имон меоваранд"
    },
    {
      "resource_id": 223,
      "text": "Ва касоне, ки ба Парвардигорашон ширк намеварзанд"
    },
    {
      "resource_id": 223,
      "text": "Ва касоне, ки дар анҷоми корҳои хайр мекӯшанд ва аз ин ки ба сӯйи Парвардигори хеш бозмегарданд, [ва аз ин ки корҳои некашон мақбули даргоҳи ҳақ воқеъ нашавад] дилҳояшон ҳаросон аст"
    },
    {
      "resource_id": 223,
      "text": "Инон дар некиҳо шитоб мекунанд ва дар анҷоми он [аз якдигар] пешӣ мегиранд"
    },
    {
      "resource_id": 223,
      "text": "Ва [Мо] ба ҳеҷ кас ҷуз ба андозаи тавонаш таклиф намекунем ва назди Мо китобест, ки [дар бораи аъмоли бандагон] ба ҳақ сухан мегӯяд ва ба онон ситам намешавад"
    },
    {
      "resource_id": 223,
      "text": "[На] Балки дилҳояшон аз ин [китоб] дар ғафлат аст ва онон ба ҷуз ин [гуноҳи куфр] корҳое [дигар низ] анҷом медиҳанд"
    },
    {
      "resource_id": 223,
      "text": "То ҳангоме ки сарватмандонашонро ба азоб гирифтор кунем, ногаҳон фарёди зорӣ сар медиҳанд"
    },
    {
      "resource_id": 223,
      "text": "[Ба онон гуфта мешавад] «Имрӯз нола ва зорӣ накунед, [ки] ҳаргиз аз сӯйи мо ёрӣ нахоҳед шуд"
    },
    {
      "resource_id": 223,
      "text": "Бе тардид, оёти Ман пайваста бар шумо хонда мешуд, вале [аз ҳақ] рӯй мегардонед"
    },
    {
      "resource_id": 223,
      "text": "Дар ҳоле ки дар баробараш такаббур мекардед [ва дар маҷолиси шабонаи худ] ба бадгӯӣ мепардохтед"
    },
    {
      "resource_id": 223,
      "text": "Оё онон дар ин гуфтор [Қуръон] наяндешидаанд ё [магар] чизе барояшон омада, ки барои ниёгонашон наёмадааст?"
    },
    {
      "resource_id": 223,
      "text": "Ё паёмбарашонро нашинохтаанд ва [аз ин рӯст, ки] инкораш мекунанд"
    },
    {
      "resource_id": 223,
      "text": "Ё мегӯянд, ӯ ҷунун дорад? [На, чунин нест] Балки [ӯ дини] ҳақро барояшон овардааст, вале бештарашон аз [пазириши] ҳақ нохушнуданд"
    },
    {
      "resource_id": 223,
      "text": "Агар Аллоҳ таоло аз ҳавасҳои онон пайравӣ кунад [ва умури ҳастӣ ба майли кофирон идора шавад], осмонҳо ва замин ва ҳар ки дар онҳост, табоҳ мегардад, балки барои онон пандашон [Қуръон]-ро овардаем [ки мояи иззату шарафашон аст], вале онон аз пандашон рӯйгардонанд"
    },
    {
      "resource_id": 223,
      "text": "[Эй Паёмбар] Оё ту аз онон [барои таблиғи дин] подоше металабӣ? Ва ҳол он ки подоши Парвардигорат [басе] беҳтар аст ва Ӯ беҳтарин рӯзидиҳанда аст"
    },
    {
      "resource_id": 223,
      "text": "Ва бе тардид, ту ононро ба роҳе рост даъват мекунӣ"
    },
    {
      "resource_id": 223,
      "text": "Касоне, ки ба охират имон надоранд, ҳатман аз ин роҳи [рост] мунҳариф шудаанд"
    },
    {
      "resource_id": 223,
      "text": "Агар ба онон раҳм кунем ва балову ранҷеро, ки [аз қаҳтӣ ва гуруснагӣ] дидаанд, аз эшон бартараф созем, бар саркашӣ [ва гумроҳии] хеш пофишорӣ мекунанд [ва ҳамчунон] ба бероҳа мераванд"
    },
    {
      "resource_id": 223,
      "text": "Дар ҳақиқат, [Мо] ононро ба азоб [-у бало] гирифтор сохтем [то бедор шаванд], аммо дар баробари Парвардигорашон фурӯтанӣ нанамуданд ва [ба даргоҳаш тазарруъ ва] зорӣ накарданд"
    },
    {
      "resource_id": 223,
      "text": "[Онон пайваста чунин ҳастанд] То он гоҳ ки даре аз азоби сахт бар онон мекушоем [ва чунон гирифтор шаванд], ки [аз ҳама ҷо] маъюс гарданд"
    },
    {
      "resource_id": 223,
      "text": "[Эй мункирони қиёмат] Аллоҳ таоло аст, ки барои шумо гӯшу чашм ва дил падид овард. Чи андак сипос мегузоред!"
    },
    {
      "resource_id": 223,
      "text": "Ва Ӯст, ки шуморо дар замин [офарид ва] пароканда кард ва [рӯзи қиёмат] ба сӯйи Ӯ ҷамъ мешавед"
    },
    {
      "resource_id": 223,
      "text": "Ва Ӯст, ки зинда мекунад ва мемиронад ва ихтилофи шабу рӯз аз тадбири Ӯст. Оё намеандешед?"
    },
    {
      "resource_id": 223,
      "text": "[Чунин накарданд] Балки онон низ ҳамон [суханонеро] гуфтанд, ки пешиниён мегуфтанд"
    },
    {
      "resource_id": 223,
      "text": "Гуфтанд: «Оё ҳангоме ки мурдему хоку устухон шудем, барангехта хоҳем шуд?"
    },
    {
      "resource_id": 223,
      "text": "Бе тардид, ин ваъдаро пеш аз ин низ ба мо ва ниёгонамон додаанд. Ин [сухан чизе] нест, магар [дурӯғҳо ва] афсонаҳои пешиниён»"
    },
    {
      "resource_id": 223,
      "text": "[Эй паёмбар, ба мункирони меод] бигӯ: «Агар медонед, [бигӯед], замин ва ҳар ки дар он аст, аз они кист?»"
    },
    {
      "resource_id": 223,
      "text": "Хоҳанд гуфт: «[Ҳама] Аз они Аллоҳ таоло аст». Бигӯ: «Пас, оё панд намегиред?»"
    },
    {
      "resource_id": 223,
      "text": "Бигӯ: «Парвардигори ҳафт осмон ва Парвардигори Арши бузург кист?»"
    },
    {
      "resource_id": 223,
      "text": "Хоҳанд гуфт: «[Ҳама] Аз они Аллоҳ таоло аст». Бигӯ: «Пас, оё [аз Аллоҳ таоло] парво намекунед?»"
    },
    {
      "resource_id": 223,
      "text": "Бигӯ: «Агар медонед, [бигӯед] фармонравоии ҳама чиз ба дасти кист? Ва [кист, ки] паноҳ медиҳад ва касе дар баробари [азоби] ӯ паноҳ надорад?»"
    },
    {
      "resource_id": 223,
      "text": "Хоҳанд гуфт: «[Фармонравоии ҳама чиз] Аз они Аллоҳ таоло аст». Бигӯ: «Пас, чи гуна афсун мешавед [ва намеандешед]?»"
    },
    {
      "resource_id": 223,
      "text": "[Чунин нест, ки кофирон гумон мекунанд] Балки Мо ҳақро барояшон овардем ва яқинан, онон дурӯғгӯ ҳастанд"
    },
    {
      "resource_id": 223,
      "text": "Аллоҳ таоло ҳаргиз фарзанде барнагузидааст ва ҳеҷ маъбуде бо Ӯ нест. [Агар чунин буд] Он гоҳ ҳар маъбуде он чиро офарида буд, [бо худ] мебурд ва мусалламан, бархе бар бархе дигар бартарӣ меҷустанд [ва низоми ҳастӣ табоҳ мегашт]. Аллоҳ таоло аз он чи [мушрикон] тавсиф мекунанд, муназзаҳ аст"
    },
    {
      "resource_id": 223,
      "text": "Ӯ донои ниҳону ошкор аст ва аз он чи бо Вай шарик месозанд, бартар аст"
    },
    {
      "resource_id": 223,
      "text": "Бигӯ: «Парвардигоро, агар он [азобе]-ро, ки ба онон ваъда дода мешавад, ба ман нишон медиҳӣ [ки шоҳидаш бошам],"
    },
    {
      "resource_id": 223,
      "text": "пас, Парвардигоро маро дар [ҳангоми азоб дар канори ин] гурӯҳи ситамгор қарор мадеҳ»"
    },
    {
      "resource_id": 223,
      "text": "Ва ҳатман, Мо тавоноем, ки он чиро ба онон ваъда медиҳем, ба ту нишон диҳем"
    },
    {
      "resource_id": 223,
      "text": "[Эй паёмбар] бадиро ба шевае, ки беҳтар аст, дафъ кун [ва бубахшу шикебо бош]. Мо ба он чи [мушрикон дар бораи ту] тавсиф мекунанд, донотарем"
    },
    {
      "resource_id": 223,
      "text": "Ва бигӯ: «Парвардигоро, ман аз васвасаҳои шаётин ба Ту паноҳ мебарам"
    },
    {
      "resource_id": 223,
      "text": "Ва Парвардигоро, аз ин ки онҳо назди ман ҳозир шаванд, [низ] ба Ту паноҳ мебарам»"
    },
    {
      "resource_id": 223,
      "text": "[Кофирон пайваста бар ақидаи ботилашон ҳастанд] То ҳангоме ки марги яке аз онон фаро расад, [он гоҳ дар ҳоле ки] назди Парвардигори [худ нолаву зорӣ мекунад, ба фариштагон] мегӯяд: «Маро [ба дунё] бозгардонед"
    },
    {
      "resource_id": 223,
      "text": "Шояд дар он чи [кӯтоҳӣ намуда ва] тарк кардам, кори шоистае анҷом диҳам». Ҳаргиз чунин нест. Бе тардид, ин фақат сухане аст, ки ӯ ба забон мегӯяд [ва ҳаргиз рафтораш тағйир намекунад] ва рӯзе, ки барангехта шаванд, пушти сарашон барзахест"
    },
    {
      "resource_id": 223,
      "text": "Рӯзе, ки дар сур дамида мешавад, ҳеҷ як аз [ ифтихороти хонаводагӣ ва] пайвандҳои хешовандӣ миёнашон [барқарор] нахоҳад буд ва [аз ваҳшати азоб] аз [ҳоли] якдигар намепурсанд"
    },
    {
      "resource_id": 223,
      "text": "Ва ҳар ки вазнаи аъмолаш сангин бошад, ононанд, ки растагоранд"
    },
    {
      "resource_id": 223,
      "text": "Ва ҳар ки вазнаи аъмолаш сабук бошад, ононанд, ки ба хеш зиён задаанд ва дар дузах ҷовидонанд"
    },
    {
      "resource_id": 223,
      "text": "Оташ чеҳраҳояшонро месӯзонад ва дар он ҷо рӯйтурш ва зиштманзаранд"
    },
    {
      "resource_id": 223,
      "text": "[Ба онон гуфта мешавад] «Магар на ин буд, ки оётам бар шумо хонда мешуд ва онҳоро дурӯғ меангоштед?»"
    },
    {
      "resource_id": 223,
      "text": "[Дар посух] Мегӯянд: «Парвардигоро, бадбахтӣ бар мо чира шуд ва гурӯҳе гумроҳ будем"
    },
    {
      "resource_id": 223,
      "text": "Парвардигоро, моро аз ин [дузах] берун овар. Пас, агар [ба куфру нофармонӣ] бозгаштем, ҳатман, ситамгорем»"
    },
    {
      "resource_id": 223,
      "text": "[Аллоҳ таоло] Мефармояд: «Дар он [оташ] гум шавед ва бо Ман сухан нагӯед"
    },
    {
      "resource_id": 223,
      "text": "Гурӯҳе аз бандагонам мегуфтанд: «Парвардигоро, имон овардем, пас, моро бибахшо ва бар мо раҳм кун, [ки] бе тардид, Ту беҳтарин бахшояндаӣ»"
    },
    {
      "resource_id": 223,
      "text": "Вале шумо ононро масхара мекардед, то ҷойе, ки [саргарм шудан ба тамасхури эшон] зикр [-у ибодати] Маро аз ёдатон бурд ва ҳамчунон ба онон механдидед"
    },
    {
      "resource_id": 223,
      "text": "Имрӯз Ман ононро аз он ҷиҳате, ки шикебоӣ карданд, подош медиҳам. Оре, эшонанд, ки растагоранд»"
    },
    {
      "resource_id": 223,
      "text": "[Аллоҳ таоло ба дузахиён] Мегӯяд: «Чанд сол дар замин ба сар бурдед»?"
    },
    {
      "resource_id": 223,
      "text": "Мегӯянд: «Як рӯз ё бахше аз як рӯзро ба сар бурдем. Аз ҳисобгарон [ки ҳисоби рӯзу солро нигаҳ медоранд] бипурс»"
    },
    {
      "resource_id": 223,
      "text": "Ӯ мегӯяд: «[Оре] Агар медонистед, ҷуз андаке [дар дунё] ба сар набурдед"
    },
    {
      "resource_id": 223,
      "text": "Оё пиндоштаед, ки шуморо беҳуда офаридаем ва ба сӯйи Мо бозгардонида намешавед?"
    },
    {
      "resource_id": 223,
      "text": "Пас, баландмартаба [ва бузург] аст Аллоҳ таоло [ки] фармонравои ҳақ аст. Ҳеҷ маъбуде [ба ҳақ] ҷуз Ӯ нест [ва] Парвардигори Арши гаронқадр аст"
    },
    {
      "resource_id": 223,
      "text": "Ва ҳар ки бо Аллоҳ таоло маъбуди дигареро бихонад, яқинан, ҳеҷ далеле бар [ҳаққонияти] он нахоҳад дошт ва ҳисоби ӯ бо Парвардигораш хоҳад буд. Бе тардид, кофирон растагор намешаванд"
    },
    {
      "resource_id": 223,
      "text": "Ва [эй Паёмбар] бигӯ: «Парвардигоро, [гуноҳонамро] бибахшой ва раҳм кун ва Ту беҳтарин бахшандаӣ»"
    }
  ],
  "meta": {
    "translation_name": "Pioneers of Translation Center",
    "author_name": "Pioneers of Translation Center",
    "filters": { "resource_id": 223, "chapter_number": "23" }
  }
}
