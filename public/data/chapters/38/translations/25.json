{
  "translations": [
    { "resource_id": 25, "text": "Sad. Tako Mi Kur'ana koji opomenu sadrži," },
    {
      "resource_id": 25,
      "text": "doista su oni koji ne vjeruju u osionosti i raskolu!"
    },
    {
      "resource_id": 25,
      "text": "Koliko smo Mi naroda prije njih uništili. I oni su za pomoć vapili, ali nije bilo vremena za uzmicanje!"
    },
    {
      "resource_id": 25,
      "text": "Oni se čude što im je jedan od njih došao da ih upozorava, i govore nevjernici: \"Ovo je čarobnjak, lažov?"
    },
    {
      "resource_id": 25,
      "text": "Zar on da bogove svede na Boga jednog?! To je, zaista, nešto veoma čudno!\""
    },
    {
      "resource_id": 25,
      "text": "I oni ugledni među njima krenuše: \"Idite, nastavite i ustrajte uz božanstva svoja! Uistinu, to je nešto što se hoće!"
    },
    {
      "resource_id": 25,
      "text": "Za ovo nismo čuli u vjeri posljednjoj, ovo nije ništa drugo već izmišljotina;"
    },
    {
      "resource_id": 25,
      "text": "zašto baš njemu, između nas, da bude poslana Opomena?!\" Ali, oni u Opomenu Moju sumnjaju zato što kaznu Moju nisu iskusili."
    },
    {
      "resource_id": 25,
      "text": "Ili, da nisu u njih riznice milosti Gospodara tvoga, Silnoga i obilnog Darovatelja?!"
    },
    {
      "resource_id": 25,
      "text": "Ili, oni možda imaju vlast na nebesima i na Zemlji i nad onim što je između njih?! - neka se, onda, uz konopce popnu!"
    },
    {
      "resource_id": 25,
      "text": "Oni su samo neznatna vojska udruženih skupina koja će tamo biti poražena."
    },
    {
      "resource_id": 25,
      "text": "I prije njih su narod Nuhov, i Ad, i faraon, koji je vojsku imao, poricali,"
    },
    {
      "resource_id": 25,
      "text": "i Semud i Liltov narod i stanovnici Ejke; oni su baš bili udružene skupine!"
    },
    {
      "resource_id": 25,
      "text": "Svi su oni poslanike u laž utjerivali i kaznu Moju zaslužili."
    },
    {
      "resource_id": 25,
      "text": "A i ovi samo čekaju jedan zvuk koji neće biti ponovljen,"
    },
    {
      "resource_id": 25,
      "text": "i govore: \"Gospodaru naš, požuri i kazni nas, prije Dana u kojem će se račun polagati!\""
    },
    {
      "resource_id": 25,
      "text": "Ti otrpi ono što oni govore i sjeti se roba Našeg Davuda, čvrstog u vjeri, koji se uvijek Allahu pokajnički obraćao."
    },
    {
      "resource_id": 25,
      "text": "Mi smo brda potčinili da zajedno s njim slave i veličaju Allaha prije nego što Sunce zađe i poslije, pošto grane,"
    },
    {
      "resource_id": 25,
      "text": "a i ptice okupljene - svi su oni s njim pokorno ponavljali."
    },
    {
      "resource_id": 25,
      "text": "I učvrstili smo carstvo njegovo i dali mu mudrost i govor razlučujući."
    },
    {
      "resource_id": 25,
      "text": "A da li je do tebe doprla vijest o parničarima kad su se do mihraba ispeli,"
    },
    {
      "resource_id": 25,
      "text": "kad su Davudu bahnuli, pa se on od njih uplašio. \"Ne boj se\", rekli su, \"mi smo dvojica parničara, jedan drugom smo nepravdu učinili, pa nam po pravdi presudi; ne budi pristrasan, i na Pravi put nas uputi."
    },
    {
      "resource_id": 25,
      "text": "Ovaj prijatelj moj ima devedeset i devet ovaca, a ja samo jednu, i on mi reče: 'Daj ti nju meni!' - i u govoru me pobijedi.\""
    },
    {
      "resource_id": 25,
      "text": "\"Učinio ti je zulum!\", reče Davud, \"time što je tražio da tvoju ovcu doda ovcama svojim; mnogi ortaci čine nepravdu jedni drugima, takvi nisu jedino oni koji vjeruju i čine dobra djela; a takvih je malo.\" I Davud se uvjeri da smo Mi baš njega na kušnju stavili, pa oprost od Gospodara svoga zamoli, pade licem na tlo i pokaja se."
    },
    {
      "resource_id": 25,
      "text": "I Mi smo mu to oprostili, i on je, doista, blizak Nama i divno prebivalište ga čeka."
    },
    {
      "resource_id": 25,
      "text": "O Davude, Mi smo te namjesnikom na Zemlji učinili, zato sudi ljudima po pravdi i ne povodi se za hirom da te ne odvede s Allahova puta; one koji skreću s Allahova puta čeka teška patnja zato što su Dan obračuna zaboravljali."
    },
    {
      "resource_id": 25,
      "text": "Mi nismo uzalud stvorili nebo i Zemlju i ono što je između njih; tako misle nevjernici, pa teško nevjernicima kad budu u Vatri!"
    },
    {
      "resource_id": 25,
      "text": "Zar ćemo postupiti s onima koji vjeruju i čine dobro kao s onima koji prave nered na Zemlji, i zar ćemo postupiti s onima koji se grijeha klone isto kao i s grešnicima?!"
    },
    {
      "resource_id": 25,
      "text": "Knjiga koju ti objavljujemo blagoslovljena je, da bi oni o riječima njezinim razmislili i da bi oni koji su razumom obdareni pouku primili."
    },
    {
      "resource_id": 25,
      "text": "Mi smo Davudu poklonili Sulejmana; divan je on rob bio, i stalno se Allahu pokajnički obraćao!"
    },
    {
      "resource_id": 25,
      "text": "Kad su jedne večeri pred njega bili izvedeni brzi konji koji su na tri noge stajali, a četvrtom jedva zemlju doticali,"
    },
    {
      "resource_id": 25,
      "text": "on reče: \"Umjesto da mislim na Gospodara svoga, ja pokazujem ljubav prema blagu!\", i oni se izgubiše iz vida."
    },
    {
      "resource_id": 25,
      "text": "\"Vratite mi ih!\", i on ih poče gladiti po nogama i vratovima."
    },
    {
      "resource_id": 25,
      "text": "Mi smo Sulejmana u iskušenje doveli i na njegovo prijestolje tijelo bacili, ali se poslije povratio."
    },
    {
      "resource_id": 25,
      "text": "Gospodaru moj - rekao je - oprosti mi i daruj mi vlast kakvu niko osim mene neće imati! Ti Si uistinu Darovatelj obilni!"
    },
    {
      "resource_id": 25,
      "text": "I Mi smo dali da mu služe: vjetar, koji je prema zapovijedi njegovoj blago puhao onamo kuda je on htio,"
    },
    { "resource_id": 25, "text": "i šejtani, sve graditelji i gnjurci," },
    { "resource_id": 25, "text": "i drugi u bukagije okovani." },
    {
      "resource_id": 25,
      "text": "Ovo je Naš dar, pa ti daruj ili uskrati, nećeš zbog toga odgovarati!"
    },
    {
      "resource_id": 25,
      "text": "On je, doista, blizak Nama i čeka ga krasno prebivalište."
    },
    {
      "resource_id": 25,
      "text": "I sjeti se roba Našeg Ejjuba, kada je Gospodaru svome zavapio: \"Šejtan me pogodio nedaćama i patnjom!\""
    },
    {
      "resource_id": 25,
      "text": "Udari nogom o zemlju - eto hladne vode za kupanje i piće!"
    },
    {
      "resource_id": 25,
      "text": "I Mi smo mu, iz milosti Naše, porodicu darovali i još toliko uz njih, da bude opomena za one koji imaju pameti."
    },
    {
      "resource_id": 25,
      "text": "\"I uzmi rukom svojom snop i njime udari, samo zakletvu ne prekrši.\" Mi smo, zaista, našli da je on strpljiv; divan je rob on bio i stalno se Allahu pokajnički obraćao!"
    },
    {
      "resource_id": 25,
      "text": "I sjeti se robova naših: Ibrahima i Ishaka i Jakuba, sve u vjeri čvrstih i dalekovidih."
    },
    {
      "resource_id": 25,
      "text": "Mi ih posebno obdarismo vrlinom jednom: da im je uvijek bio na umu onaj svijet;"
    },
    {
      "resource_id": 25,
      "text": "i oni su, zaista, u Nas od onih odabranih dobrih ljudi."
    },
    {
      "resource_id": 25,
      "text": "I sjeti se Ismaila i El-Jese'a i Zulkifla, svi su oni bili čestiti."
    },
    {
      "resource_id": 25,
      "text": "Ovo je lijep spomen! A bogobojazne čeka divno prebivalište:"
    },
    {
      "resource_id": 25,
      "text": "vrtovi Adna, čije će kapije biti za njih otvorene,"
    },
    {
      "resource_id": 25,
      "text": "u kojima će naslonjeni biti, i raznovrsno voće i piće tražiti."
    },
    {
      "resource_id": 25,
      "text": "Pored njih bit će hurije, istih godina, koje će preda se gledati."
    },
    {
      "resource_id": 25,
      "text": "To je ono što vam se obećava za Dan polaganja računa;"
    },
    {
      "resource_id": 25,
      "text": "to će, doista, opskrba Naša biti, koja nikada neće prestajati!"
    },
    {
      "resource_id": 25,
      "text": "Eto tako! A one koji budu obijesni bili čeka najgore prebivalište:"
    },
    {
      "resource_id": 25,
      "text": "Džehennem, u kojem će gorjeti; a grozne li postelje!"
    },
    {
      "resource_id": 25,
      "text": "Eto, tako! Pa neka kušaju vodu ključalu i kapljevinu hladnu kao led,"
    },
    { "resource_id": 25, "text": "i druge slične ovima muke, mnogostruke." },
    {
      "resource_id": 25,
      "text": "Ta gomila zajedno s vama će, tiskajući se, u Džehennem ući! Ne bilo im prostrano! U Vatri će oni, doista, gorjeti!"
    },
    {
      "resource_id": 25,
      "text": "\"Vama ne bilo prostrano!\", reći će oni, \"vi ste nam ovo pripremili, a grozna li boravišta!\""
    },
    {
      "resource_id": 25,
      "text": "\"Gospodaru naš\", reći će, \"udvostruči patnju u Vatri onima koji su nam ovo priredili!\""
    },
    {
      "resource_id": 25,
      "text": "I govorit će: \"Zašto ne vidimo ljude koje smo u zle ubrajali"
    },
    {
      "resource_id": 25,
      "text": "i koje smo ismijavati? Da nam se nisu iz vida izgubili"
    },
    {
      "resource_id": 25,
      "text": "Istina je, sigurno, da će se stanovnici Džehennema među sobom raspravljati."
    },
    {
      "resource_id": 25,
      "text": "Reci: \"Ja sam samo upozoritelj; nema boga osim Allaha, Jedinoga i Potčinitelja svega,"
    },
    {
      "resource_id": 25,
      "text": "Gospodara nebesa i Zemlje i onoga što je između njih, Silnoga i grijeha Oprostitelja."
    },
    { "resource_id": 25, "text": "Reci: \"Ovo je vijest velika," },
    { "resource_id": 25, "text": "a vi od nje glave okrećete." },
    {
      "resource_id": 25,
      "text": "Ja nisam ništa znao o Skupu Visokome kada su se prepirali -"
    },
    {
      "resource_id": 25,
      "text": "meni se objavljuje da sam samo upozoritelj jasni.\""
    },
    {
      "resource_id": 25,
      "text": "I kad je melecima Gospodar tvoj rekao: \"Stvorit ću čovjeka od gline,"
    },
    {
      "resource_id": 25,
      "text": "pa kad mu oblik upotpunim i u njega duha Svog udahnem, vi mu na sedždu padnite!\""
    },
    {
      "resource_id": 25,
      "text": "Meleci su, svi do posljednjeg, zajedno sedždu učinili"
    },
    {
      "resource_id": 25,
      "text": "osim lblisa; on se uzoholio i postao nevjernik."
    },
    {
      "resource_id": 25,
      "text": "\"O Iblisu!\", rekao je On, \"šta te navelo da ne učiniš sedždu onome koga sam Ja Svojim dvjema rukama stvorio? Jesi li se uzoholio ili misliš da si uzvišen."
    },
    {
      "resource_id": 25,
      "text": "\"Bolji sam od njega\", rekao je on, \"mene si stvorio od vatre, a njega od gline.\""
    },
    {
      "resource_id": 25,
      "text": "\"E, izlazi onda iz Dženneta!\", reče On, \"proklet da si!"
    },
    {
      "resource_id": 25,
      "text": "Moje će te prokletstvo do Sudnjeg dana pratiti!\""
    },
    {
      "resource_id": 25,
      "text": "\"Gospodaru moj!\", reče on, \"daj mi vremena do dana kada će oni oživljeni biti!\""
    },
    { "resource_id": 25, "text": "\"Dajem ti\", reče On," },
    { "resource_id": 25, "text": "do dana već određenog.\"" },
    {
      "resource_id": 25,
      "text": "\"E tako mi dostojanstva Tvoga\", reče, \"sigurno ću ih sve na stranputicu navesti,"
    },
    {
      "resource_id": 25,
      "text": "osim onih među Tvojim robovima koji su u vjerovanju iskreni!\""
    },
    {
      "resource_id": 25,
      "text": "\"Istinom se kunem i istinu govorim\", reče Allah,"
    },
    {
      "resource_id": 25,
      "text": "\"sigurno ću svima, tobom i onima koji se budu poveli za tobom, Džehennem napuniti!\""
    },
    {
      "resource_id": 25,
      "text": "Reci: \"Ne tražim ja od vas za ovo nikakvu nagradu i ja ne dodajem preko onog čime me je Allah obavezao."
    },
    {
      "resource_id": 25,
      "text": "Kur'an je, doista, svijetu cijelom opomena!"
    },
    {
      "resource_id": 25,
      "text": "i vi ćete nakon kratkog vremena saznati vijest njegovu."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "38" }
  }
}
