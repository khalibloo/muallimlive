{
  "translations": [
    {
      "resource_id": 135,
      "text": "ص [= صاد]. سوگند به قرآن پندآموز [که الله هیچ شریکی ندارد]"
    },
    {
      "resource_id": 135,
      "text": "بلکه کسانی که کفر ورزیدند در سرکشی و ستیزند."
    },
    {
      "resource_id": 135,
      "text": "چه بسیار نسل‌ها پیش از آنان نابود کردیم که [در هنگام نزول عذاب] فریاد [توبه] برمی‌آوردند؛ و[لی آن زمان، دیگر] وقت [توبه و] رهایی نبود."
    },
    {
      "resource_id": 135,
      "text": "و [مشرکان] از اینکه بیم‌دهنده‌اى از میان خودشان به سراغشان آمده است تعجب کردند و گفتند: «این مرد، جادوگرى دروغگوست."
    },
    {
      "resource_id": 135,
      "text": "آیا معبودان [مختلف و متعدد] را [تبدیل به] معبودی یگانه کرده است؟ این واقعاً چیز عجیبی است»."
    },
    {
      "resource_id": 135,
      "text": "بزرگانشان [= سران قریش] به پا خاستند [و به پیروان خود گفتند]: «بروید و بر [عبادت و حفظ] معبودانتان شکیبا [و پایدار] باشید؛ زیرا این [دعوت به عبادت معبودی یگانه] چیزی است که [برنامه‌ریزی و] خواسته شده است [تا محمد بر شما برتری یابد]."
    },
    {
      "resource_id": 135,
      "text": "ما در آیین اخیر [= نصرانیت] نیز چنین [ادعایی دربارۀ توحید] نشنیده‌ایم. این جز دروغ [چیزی] نیست."
    },
    {
      "resource_id": 135,
      "text": "آیا از میان [همۀ] ما، قرآن بر او نازل شده است؟» [چنین نیست که می‌گویند؛] بلکه آنان دربارۀ وحی من [بر تو] تردید دارند؛ بلکه هنوز عذاب [الهی] را نچشیده‌اند [که چنین گستاخند]."
    },
    {
      "resource_id": 135,
      "text": "آیا گنجینه‌های رحمت پروردگار شکست‌ناپذیر بخشنده‌ات نزدشان است؟"
    },
    {
      "resource_id": 135,
      "text": "یا فرمانروایی آسمان‌ها و زمین و آنچه بین آنهاست از آنِ آنان است؟ [اگر چنین است،] باید با وسایل [و امكانات خود به آسمان] اوج بگیرند [و مانع یا باعث نزول نعمت‌ها گردند]."
    },
    {
      "resource_id": 135,
      "text": "[این کافران] لشکری شکست‌خورده از جمله گروه‌ها[و فرقه‌های مخالف پیامبران] هستند."
    },
    {
      "resource_id": 135,
      "text": "[پیش از آنان نیز] قوم نوح و عاد و فرعونِ صاحب‌سپاه [نیز پیامبران ما را] دروغگو انگاشتند."
    },
    {
      "resource_id": 135,
      "text": "و قوم ثمود و قوم لوط و اصحاب اَیکه [= قوم شعیب] نیز [از] آن گروه‌ها بودند [که به تکذیب پیامبران پرداختند]."
    },
    {
      "resource_id": 135,
      "text": "هر یک [از این کافران] پیامبران را دروغگو انگاشتند و كیفر من [در موردشان] تحقق یافت."
    },
    {
      "resource_id": 135,
      "text": "اینان [= مشرکان] جز یک بانگ [سهمگین] را انتظار نمی‌کشند؛ [بانگی] که هیچ بازگشتی ندارد."
    },
    {
      "resource_id": 135,
      "text": "و [با تمسخر] ‌گفتند: «پروردگارا، پیش از فرارسیدن روز حساب، بهرۀ ما را [از عذاب] به شتاب بده»."
    },
    {
      "resource_id": 135,
      "text": "[ای پیامبر،] در برابر گفتارشان شكیبا باش و از بندۀ ما ـ داود توانمند ـ یاد کن [که] بی‌تردید، بسیار توبه‌کار بود."
    },
    {
      "resource_id": 135,
      "text": "به راستی، ما کوه‌ها را همراهش به خدمت گماشتیم که [هم‌نوا با او] شامگاهان و بامدادان [پروردگار را] به پاکی می‌ستودند."
    },
    {
      "resource_id": 135,
      "text": "و پرندگان را نیز گِردآمده [در آسمان، به خدمت گماشتیم و] همگی به پیروی از وی تسبیح‌گوی بودند."
    },
    {
      "resource_id": 135,
      "text": "و فرمانروایی‌اش را استوار نمودیم و پیامبری و کلامی فیصله‌بخش به او عطا کردیم."
    },
    {
      "resource_id": 135,
      "text": "و آیا خبر آن شاکیان به تو رسیده است، آنگاه که [برای دادخواهی نزد داود] از دیوار عبادتگاه [او] بالا رفتند؟"
    },
    {
      "resource_id": 135,
      "text": "چون [بدون اطلاع] بر داود وارد شده بودند، از آنان ترسید؛ گفتند: «نترس؛ ما دو نفر شاکی هستیم که یکی بر دیگری ستم کرده است؛ به عدالت در میان ما داوری کن و ستم روا مدار و ما را به راه راست هدایت کن»."
    },
    {
      "resource_id": 135,
      "text": "[یکی از آن دو گفت:] «این [مرد،] برادرم است. او نود و نُه میش دارد و من یک میش دارم و [به اصرار] می‌گوید: \"آن [یک میش] را هم به من واگذار\"؛ و در بحث بر من پیروز شده است»."
    },
    {
      "resource_id": 135,
      "text": "[داود] گفت: «بی‌تردید، او با خواستنِ میش تو [براى افزودن] به میش‌های خودش، بر تو ستم كرده است؛ و البته بسیاری از شریکان [و همكاران] در حق یكدیگر ستم مى‌كنند، مگر کسانی که ایمان آورده‌اند و کارهای شایسته انجام داده‌اند كه آنها [نیز بسیار] اندکند»؛ و داود [كه بدون توضیح خواستن از طرف دیگر، حكم صادر كرده بود] دریافت كه قطعاً او را امتحان كرده‌ایم؛ بنابر این، از پروردگار خویش آمرزش خواست و سجده‌کنان بر زمین افتاد و [به درگاه الهی] توبه کرد."
    },
    {
      "resource_id": 135,
      "text": "آن [اشتباه] را بر او بخشیدیم؛ و به راستی، او نزد ما مقامی والا و [در آخرت] بازگشتی نیکو دارد."
    },
    {
      "resource_id": 135,
      "text": "ای داود، ما تو را جانشین [خود] در زمین قرار دادیم؛ پس به حق میان مردم داوری کن و پیرو هوای [نفس] نباش که تو را از راه الله گمراه می‌کند. بی‌تردید، کسانی که از راه الله گمراه می‌شوند، به سزای آنکه روز حساب را فراموش کرده‌اند، عذاب شدیدی [در پیش] دارند."
    },
    {
      "resource_id": 135,
      "text": "ما آسمان و زمین و آنچه را که میان آنهاست، بیهوده نیافریده‌ایم. این، گمان کسانی است که کفر ورزیده‌اند. پس وای بر کسانی که کفر ورزیدند از آتش [دوزخ]!"
    },
    {
      "resource_id": 135,
      "text": "آیا کسانی را که ایمان آورده‌اند و کارهای شایسته انجام داده‌اند مانند مفسدان در زمین به حساب می‌آوریم؟ آیا پرهیزگاران را مانند بدکاران به حساب می‌آوریم؟"
    },
    {
      "resource_id": 135,
      "text": "[ای محمد، این قرآن] کتابی است پربرکت که بر تو نازل کردیم تا [مردم] در آیاتش به دقت بیندیشند و خردمندان پند گیرند."
    },
    {
      "resource_id": 135,
      "text": "و سلیمان را به داود عطا کردیم؛ نیکو بنده‌ای بود [و] بی‌تردید، بسیار توبه‌کار بود."
    },
    {
      "resource_id": 135,
      "text": "[یاد کن از] هنگامی که عصرگاهان، اسب‌های [اصیل و] تیزرو را بر او عرضه کردند [و این اسب‌ها پیوسته تا غروب خورشید بر او عرضه می‌شد]."
    },
    {
      "resource_id": 135,
      "text": "[سلیمان سرگرم تماشای اسب‌ها شد و وقت عبادت گذشت؛] گفت: «به راستی که دوست‌داشتن مال [و تماشای اسب‌ها] مرا از یاد پروردگارم غافل کرد تا [آنکه خورشید] در پرده [مغرب] پنهان گشت."
    },
    {
      "resource_id": 135,
      "text": "[بار دیگر] آنها را نزدم بازگردانید». آنگاه [به نشانۀ وقف در راهِ الله] به ساق‌ها و گردن‌ها[ی آن اسب‌ها] دست کشید."
    },
    {
      "resource_id": 135,
      "text": "و بی‌تردید، سلیمان را آزمودیم و جسد [نوزاد]ى را [كه ـ بدون گفتن ان‌شاءالله- مشتاقانه در انتظار تولدش بود، مُرده] بر تختش افكندیم [تا دریابد که ادارۀ امور، به دست الله است]؛ سپس [توبه کرد و به درگاه الهی] بازگشت."
    },
    {
      "resource_id": 135,
      "text": "گفت: «پروردگارا، مرا بیامرز و حكومتى به من ارزانى دار كه پس از من بى‌نظیر باشد [كه] بی‌تردید، تو بسیار بخشاینده‌ای»."
    },
    {
      "resource_id": 135,
      "text": "[ما] باد را در خدمتش گماشتیم که هر کجا اراده می‌کرد به فرمانش به آرامى روانه مى‌شد"
    },
    {
      "resource_id": 135,
      "text": "و هر بنّا و غواصی از جنیان را [که می‌خواست، به فرمانش درآوردیم]"
    },
    {
      "resource_id": 135,
      "text": "و گروه دیگری [از جنیان] را [که همگی] در غل و زنجیر بودند [تحت سلطه‌اش قرار دادیم]."
    },
    {
      "resource_id": 135,
      "text": "[به او گفتیم:] «این عطای ماست؛ بی‌شمار [به هر که می‌خواهی] ببخش یا [از هر کس كه می‌خواهى] بازدار»."
    },
    {
      "resource_id": 135,
      "text": "و به راستی، او نزد ما مقامی والا و [در آخرت] بازگشتی نیکو دارد."
    },
    {
      "resource_id": 135,
      "text": "[ای پیامبر،] از بندۀ ما ـ ایوب ـ یاد کن؛ آنگاه که پروردگارش را ندا داد که: «شیطان مرا به رنج و درد آورده است»."
    },
    {
      "resource_id": 135,
      "text": "[به او فرمان دادیم:] «پایت را بر زمین بکوب [تا چشمه‌ای بجوشد]. این، چشمه‌ساری خنک برای شستشو و آشامیدن است»."
    },
    {
      "resource_id": 135,
      "text": "و خانواده‌اش و مانند آنها [= نوادگان] را همراه آنان به وی بخشیدیم تا [نشانۀ] رحمتى از جانب ما و اندرزی براى خردمندان باشد."
    },
    {
      "resource_id": 135,
      "text": "و [به او فرمان دادیم:] «دسته‌ای گیاه برگیر و [همسرت را] با آن بزن و سوگندت را [که در هنگام خشم یاد کرده بودی] نشکن. به راستی، ما او را شکیبا یافتیم. نیکو بنده‌ای بود [و] بی‌تردید، بسیار توبه‌کار بود."
    },
    {
      "resource_id": 135,
      "text": "و [ای پیامبر،] از بندگان ما ابراهیم و اسحاق و یعقوب یاد کن که [در عبادت] توانمند و [در شناخت حق] بابصیرت بودند."
    },
    {
      "resource_id": 135,
      "text": "ما آنان را با خصلتی [ممتاز] ویژه ساختیم که [همانا] یاد آخرت بود."
    },
    { "resource_id": 135, "text": "و آنان نزد ما از برگزیدگان و نیکانند." },
    {
      "resource_id": 135,
      "text": "و از اسماعیل و یَسَع و ذوالکِفل یاد کن [که] همگی از نیکانند."
    },
    {
      "resource_id": 135,
      "text": "این [قرآن] پندی است و یقیناً پرهیزگاران [در آخرت] بازگشتی نیکو دارند."
    },
    {
      "resource_id": 135,
      "text": "باغ‌هایی جاودان که در‌ها[یش] برای آنان گشوده است."
    },
    {
      "resource_id": 135,
      "text": "در حالى كه [بر تخت‌ها] تكیه زده‌اند، [از خدمتکارانشان] میوه‌هاى فراوان و نوشیدنی مى‌خواهند."
    },
    {
      "resource_id": 135,
      "text": "و زنانی نزدشان است که تنها [به شوهران خود] نظر دارند و [همگی] هم‌سن و سال ‌هستند."
    },
    {
      "resource_id": 135,
      "text": "این است آنچه براى روز حساب به شما وعده داده مى‌شد."
    },
    { "resource_id": 135, "text": "این روزی [و لطف] ماست که پایانی ندارد." },
    {
      "resource_id": 135,
      "text": "این [پاداش پرهیزگاران] است؛ و بی‌تردید، سرکشان بدترین بازگشتگاه را دارند."
    },
    {
      "resource_id": 135,
      "text": "[همان] دوزخ که در آن وارد می‌شوند؛ و چه بد قرارگاهی است!"
    },
    {
      "resource_id": 135,
      "text": "این [مجازات،] آب جوشان و خونابۀ چرک‌آلودی است که باید آن را بچشند."
    },
    {
      "resource_id": 135,
      "text": "و از همين گونه، انواع ديگری [عذاب‌ها را خواهند دید]."
    },
    {
      "resource_id": 135,
      "text": "[هنگام ورود دوزخیان به آتش، برخی از آنان به دیگران می‌گویند:] «این گروهی است که همراه شما [به آتش] داخل می‌شوند». [آنان پاسخ مى‌دهند:] «خوشامد بر آنان مباد! به راستی که به آتش درمى‌آیند»."
    },
    {
      "resource_id": 135,
      "text": "[آنان به رهبران خود] می‌گویند: «بلکه بر شما خوشامد مباد؛ [زیرا] شما بودید که این [عذاب] را پیش پای ما نهادید. پس [دوزخ] چه بد قرارگاهی است!»"
    },
    {
      "resource_id": 135,
      "text": "[آنگاه] می‌گویند: «پروردگارا، هر کس این [عذاب] را برای ما فراهم کرده است، عذابش را در آتش چندین برابر بیفزای»."
    },
    {
      "resource_id": 135,
      "text": "[دوزخیان متکبر] می‌گویند: «چرا کسانی را که [در دنیا] از اشرار مى‌پنداشتیم، [در دوزخ] نمى‌بینیم؟"
    },
    {
      "resource_id": 135,
      "text": "آیا [در دنیا، بى‌جهت] آنان را به تمسخر می‌گرفتیم یا [اینجا هستند و] چشمان [ما] به آنان نمی‌افتد؟»"
    },
    {
      "resource_id": 135,
      "text": "بی‌تردید، این ستیز [و مجادله] اهل آتش، راست است [و قطعاً رخ می‌دهد]."
    },
    {
      "resource_id": 135,
      "text": "[ای پیامبر، به کافران] بگو: «من فقط بیم‌دهنده‌ام و معبودی [به‌حق] نیست، مگر الله یگانۀ پیروزمند."
    },
    {
      "resource_id": 135,
      "text": "پروردگار آسمان‌ها و زمین و آنچه میان آنهاست، [آن ذاتِ] شکست‌ناپذیرِ آمرزنده»."
    },
    {
      "resource_id": 135,
      "text": "[به کافران] بگو: «این [قرآن،] خبرى بزرگ است."
    },
    { "resource_id": 135, "text": "[ولی] شما از آن رویگردانید." },
    {
      "resource_id": 135,
      "text": "[اگر به من وحى نمى‌شد، هرگز] از عالم بالاتر ـ آنگاه كه [فرشتگان در مورد آفرینشِ بشر] جدال مى‌كردندـ اطلاعى نداشتم."
    },
    {
      "resource_id": 135,
      "text": "به من وحی نمی‌شود، مگر از آن روى كه من بیم‌دهنده‌اى آشكارم»."
    },
    {
      "resource_id": 135,
      "text": "[یاد کن از] هنگامی که پروردگارت به فرشتگان گفت: «من بشری از گِل می‌آفرینم."
    },
    {
      "resource_id": 135,
      "text": "آنگاه كه او را سامان دادم و از روح خویش در او دمیدم، [به نشانۀ بزرگداشتِ الله] برایش به سجده بیفتید»."
    },
    {
      "resource_id": 135,
      "text": "[چون آدم پدید آمد،] فرشتگان همگی سجده کردند"
    },
    { "resource_id": 135, "text": "مگر ابلیس [که] تکبر نمود و کافر شد." },
    {
      "resource_id": 135,
      "text": "[الله] فرمود: «اى ابلیس، چه چیز مانع تو شد از اینکه در برابر آنچه به دستان خویش آفریده‌ام سجده كنى؟ آیا تکبر ورزیدی یا برتری‌جویی کردی؟»"
    },
    {
      "resource_id": 135,
      "text": "او گفت: «من از او برترم: مرا از آتش آفریده‌ای و او را از گِل»."
    },
    {
      "resource_id": 135,
      "text": "[الله] فرمود: «از آن [بهشت برین] بیرون شو [که] بی‌تردید، تو [منفور و] رانده‌شده‌ای."
    },
    {
      "resource_id": 135,
      "text": "و لعنت من تا روز جزا [= قیامت] بر تو خواهد بود»."
    },
    {
      "resource_id": 135,
      "text": "[ابلیس] گفت: «پروردگارا، پس تا روزی که [بندگانت] برانگیخته می‌شوند، به من مهلت بده»."
    },
    { "resource_id": 135, "text": "[الله] فرمود: «مهلت خواهی داشت،" },
    { "resource_id": 135, "text": "تا روز [قیامت،] آن وقت معیّن»." },
    {
      "resource_id": 135,
      "text": "[ابلیس] گفت: «پس به عزت تو سوگند که قطعاً همۀ آنان را گمراه می‌کنم"
    },
    { "resource_id": 135, "text": "مگر بندگان مخلصت را از میان آنان»." },
    {
      "resource_id": 135,
      "text": "[الله] فرمود: «[سخنِ من] حق است و حق را مى‌گویم."
    },
    {
      "resource_id": 135,
      "text": "و یقیناً جهنم را از تو و از هر یک از آنان که از تو پیروی کند ـ از همه ـ انباشته خواهم ساخت»."
    },
    {
      "resource_id": 135,
      "text": "[ای پیامبر، به مشرکان] بگو: «من [در برابر رسالتم] هیچ پاداشی از شما نمی‌خواهم و فریبکار نیستم [و به دروغ ادعای نبوت نمی‌کنم]»."
    },
    {
      "resource_id": 135,
      "text": "این [قرآن] جز پندی برای جهانیان [= انسان و جن] نیست."
    },
    {
      "resource_id": 135,
      "text": "و قطعاً پس از چندی [که مرگ به سراغتان آمد] از خبرِ [راستیِ] آن آگاه خواهید شد."
    }
  ],
  "meta": {
    "translation_name": "IslamHouse.com",
    "author_name": "IslamHouse.com",
    "filters": { "resource_id": 135, "chapter_number": "38" }
  }
}
