{
  "translations": [
    {
      "resource_id": 97,
      "text": "ص، <sup foot_note=\"186671\">1</sup> قسم ہے نصیحت بھرے <sup foot_note=\"186672\">2</sup> قرآن کی"
    },
    {
      "resource_id": 97,
      "text": "بلکہ یہی لوگ، جنہوں نے ماننے سے انکار کیا ہے، سخت تکبُّر اور ضِد میں مبتلا ہیں۔ <sup foot_note=\"186673\">1</sup>"
    },
    {
      "resource_id": 97,
      "text": "اِن سے پہلے ہم ایسی کتنی ہی قوموں کو ہلاک کر چکے ہیں (اور جب اُن کی شامت آئی ہے) تو وہ چیخ اٹھے ہیں، مگر وہ وقت بچنے کا نہیں ہوتا"
    },
    {
      "resource_id": 97,
      "text": "اِن لوگوں کو اس بات پر بڑا تعجّب ہوا کہ ایک ڈرانے والا خود اِنہی میں سے آگیا۔ <sup foot_note=\"186675\">1</sup> منکرین کہنے لگے کہ ”یہ ساحِر ہے <sup foot_note=\"186676\">2</sup> ، سخت جھُوٹا ہے"
    },
    {
      "resource_id": 97,
      "text": "کیا اِس نے سارے خداؤں کی جگہ بس ایک ہی خدا بنا ڈالا؟ یہ تو بڑی عجیب بات ہے\""
    },
    {
      "resource_id": 97,
      "text": "اور سردارانِ قوم یہ کہتے ہوئے نِکل گئے <sup foot_note=\"186677\">1</sup> کہ ”چلو اور ڈٹے رہو اپنے معبُودوں کی عبادت پر۔ یہ بات <sup foot_note=\"186678\">2</sup> تو کسی اور ہی غرض سے کہی جارہی ہے۔ <sup foot_note=\"186679\">3</sup>"
    },
    {
      "resource_id": 97,
      "text": "یہ بات ہم نے زمانہٴ قریب کی مِلّت میں کسی سے نہیں سُنی۔ <sup foot_note=\"186680\">1</sup> یہ کچھ نہیں ہے مگر ایک من گھڑت بات"
    },
    {
      "resource_id": 97,
      "text": "کیا ہمارے درمیان بس یہی ایک شخص رہ گیا تھا جس پر اللہ کا ذکر نازل کر دیا گیا؟“اصل بات یہ ہے کہ یہ میرے ”ذِکر“ پر شک کر رہے ہیں، <sup foot_note=\"186681\">1</sup> اور یہ ساری باتیں اس لیے کر رہے ہیں کہ انہوں نےمیرے عذاب کا مزا چکھّا نہیں ہے"
    },
    {
      "resource_id": 97,
      "text": "کیا تیرے داتا اور غالب پروردگار کی رحمت کے خزانے اِن کے قبضے میں ہیں؟"
    },
    {
      "resource_id": 97,
      "text": "کیا یہ آسمان و زمین اور ان کے درمیان کی چیزوں کے مالک ہیں؟ اچھا تو یہ عالمِ اسباب کی بلندیوں پر چڑھ کر دیکھیں! <sup foot_note=\"186682\">1</sup>"
    },
    {
      "resource_id": 97,
      "text": "یہ تو جتھوں میں سے ایک چھوٹا سا جتھا ہےجو اِسی جگہ شکست کھانے والا ہے۔ <sup foot_note=\"186683\">1</sup>"
    },
    {
      "resource_id": 97,
      "text": "اِن سے پہلے توحؑ کی قوم، اور عاد، اور میخوں والا فرعون <sup foot_note=\"186684\">1</sup>"
    },
    {
      "resource_id": 97,
      "text": "اور ثمود، اور قوم لوط، اور اَیکہ والے جھٹلا چکے ہیں جتھے وہ تھے"
    },
    {
      "resource_id": 97,
      "text": "ان میں سے ہر ایک نے رسولوں کو جھٹلایا اور میری عقوبت کا فیصلہ اس پر چسپاں ہو کر رہا"
    },
    {
      "resource_id": 97,
      "text": "یہ لوگ بھی بس ایک دھماکے کے منتظر ہیں جس کے بعد کوئی دوسرا دھماکا نہ ہوگا۔ <sup foot_note=\"186685\">1</sup>"
    },
    {
      "resource_id": 97,
      "text": "اور یہ کہتے ہیں کہ اے ہمارے ربّ ، یوم الحساب سے پہلے ہی ہمارا حصّہ ہمیں جلدی سے دے دے۔ <sup foot_note=\"186686\">1</sup>"
    },
    {
      "resource_id": 97,
      "text": "اے نبیؐ ، صبر کرو اُن باتوں پر جو یہ لوگ بناتے ہیں، <sup foot_note=\"186687\">1</sup> اور اِن کے سامنے ہمارے بندے داوٴدؑ کا قصّہ بیان کرو <sup foot_note=\"186688\">2</sup> جو بڑی قوّتوں کا مالک تھا۔ <sup foot_note=\"186689\">3</sup> ہر معاملہ میں اللہ کی طرف رُجوع کرنے والا تھا"
    },
    {
      "resource_id": 97,
      "text": "ہم نے پہاڑوں کو اس کے ساتھ مسخر کر رکھا تھا کہ صبح و شام وہ اس کے ساتھ تسبیح کرتے تھے"
    },
    {
      "resource_id": 97,
      "text": "پرندے سِمٹ آتے اور سب کے سب اُس کی تسبیح کی طرف متوجّہ ہو جاتے تھے۔ <sup foot_note=\"186690\">1</sup>"
    },
    {
      "resource_id": 97,
      "text": "ہم نے اس کی سلطنت مضبُوط کر دی تھی، اس کو حکمت عطا کی تھی اور فیصلہ کُن بات کہنے کی صلاحیت بخشی تھی۔ <sup foot_note=\"186691\">1</sup>"
    },
    {
      "resource_id": 97,
      "text": "پھر تمہیں کچھ خبر پہنچی ہے اُن مقدمے والوں کی جو دیوار چڑھ کر اُس کے بالاخانے میں گھُس آئے تھے؟ <sup foot_note=\"186692\">1</sup>"
    },
    {
      "resource_id": 97,
      "text": "جب وہ داوٴد ؑ کے پاس پہنچے تو وہ انہیں دیکھ کر گھبرا گیا۔ <sup foot_note=\"186694\">1</sup> انہوں نے کہا”ڈریے نہیں، ہم دو فریقِ مقدمہ ہیں جن میں سے ایک نے دُوسرے پر زیادتی کی ہے۔ آپ ہمارے درمیان ٹھیک ٹھیک حق کے ساتھ فیصلہ کر دیجیے، بے انصافی نہ کیجیے اور ہمیں راہِ راست بتائیے"
    },
    {
      "resource_id": 97,
      "text": "یہ میرا بھائی ہے، <sup foot_note=\"186695\">1</sup> اِس کے پاس ننّانوے دُنبیاں ہیں اور میرے پاس صرف ایک ہی دُنبی ہے۔ اِس نے مجھ سے کہا کہ یہ ایک دُنبی بھی میرے حوالے کردے اور اس نے گفتگو میں مجھے دبا لیا۔“ <sup foot_note=\"186696\">2</sup>"
    },
    {
      "resource_id": 97,
      "text": "داوٴدؑ نے جواب دیا”اِس شخص نے اپنی دُنبیوں کے ساتھ تیری دُنبی ملا لینے کا مطالبہ کر کے یقیناً تجھ پر ظلم کیا ، <sup foot_note=\"186697\">1</sup> اور واقعہ یہ ہے کہ مِل  جُل کر ساتھ رہنے والے لوگ اکثر ایک دُوسرے پر زیادتیاں کرتے رہتے ہیں ، بس وہی لوگ اس سے بچے ہوئے ہیں جو ایمان رکھتے اور عملِ صالح کرتے ہیں، اور ایسے لوگ کم ہی ہیں۔“ (یہ بات کہتے کہتے)داوٴدؑ سمجھ گیا کہ یہ تو ہم نے دراصل اُس کی آزمائش کی ہے ، چنانچہ اس نے اپنے ربّ سے معافی مانگی اور سجدے میں گِر گیا اور رُجوع کر لیا۔ <sup foot_note=\"186698\">2</sup>"
    },
    {
      "resource_id": 97,
      "text": "تب ہم نے اس کا وہ قصُور معاف کیا اور یقیناً ہمارے ہاں اس کے لیے تقرُّب کا مقام اور بہتر انجام ہے۔ <sup foot_note=\"186699\">1</sup>"
    },
    {
      "resource_id": 97,
      "text": "(ہم نے اس سے کہا)”اے داوٴدؑ ، ہم نے تجھے زمین میں خلیفہ بنایا ہے، لہٰذا تُو لوگوں کے درمیان حق کے ساتھ حکومت کر اور خواہشِ نفس کی پیروی نہ کر کہ وہ تجھے اللہ کی راہ سے بھٹکا دے گی۔ جو لوگ اللہ کی راہ سے بھٹکتے ہیں یقیناً اُن کے لیے سخت سزا ہے  کہ وہ یوم الحساب کو بھُول گئے۔“ <sup foot_note=\"186700\">1</sup>"
    },
    {
      "resource_id": 97,
      "text": "ہم نے اس آسمان اور زمین کو اور اس دنیا کو جو ان کی درمیان ہے ، فضول پیدا نہیں  کر دیا ہے۔ <sup foot_note=\"186701\">1</sup> یہ تو اُن لوگوں کا گمان ہے جنہوں نے کُفر کیا ہے، اور ایسے کافروں کے لیے بربادی ہے جہنّم کی آگ سے"
    },
    {
      "resource_id": 97,
      "text": "کیا ہم اُن لوگوں کو جو ایمان لاتے اور نیک عمل کرتے ہیں اور اُن کو جو زمین میں فساد کرنے والے ہیں یکساں  کر دیں؟ کیا متّقیوں کو ہم  فاجروں جیسا کر دیں؟ <sup foot_note=\"186702\">1</sup>"
    },
    {
      "resource_id": 97,
      "text": "یہ ایک بڑی برکت والی کتاب <sup foot_note=\"186703\">1</sup> ہے جو (اے محمدؐ)ہم نے تمہاری طرف نازل کی ہے تاکہ یہ لوگ اس کی آیات پر غور کریں اور عقل و فکر رکھنے والے اس سے سبق لیں"
    },
    {
      "resource_id": 97,
      "text": "اور داوٴدؑ کو ہم نے سلیمانؑ (جیسا بیٹا)عطا کیا، <sup foot_note=\"186704\">1</sup> بہترین بندہ، کثرت سے اپنے ربّ کی طرف رُجوع کرنے والا"
    },
    {
      "resource_id": 97,
      "text": "قابلِ ذکر ہے وہ موقع جب شام کے وقت اس کے سامنے خوب سدھے ہوئے تیز رَو گھوڑے پیش کیے گئے <sup foot_note=\"186705\">1</sup>"
    },
    {
      "resource_id": 97,
      "text": "تو اس نے کہا”میں نے اس مال <sup foot_note=\"186706\">1</sup> کی محبّت اپنے ربّ کی یاد کی وجہ سے اختیار کی ہے۔“ یہاں تک کہ جب وہ گھوڑے نگاہ سے اوجھل ہوگئے"
    },
    {
      "resource_id": 97,
      "text": "تو (اس نے حکم دیا کہ)انہیں میرے پاس واپس لاوٴ، پھر لگا ان کی پنڈلیوں اور گردنوں پر ہاتھ پھیرنے۔ <sup foot_note=\"186707\">1</sup>"
    },
    {
      "resource_id": 97,
      "text": "اور (دیکھو کہ) سلیمانؑ کو بھی ہم نے آزمائش میں ڈالا اور اس کی کرسی پر ایک جسد لا کر ڈال دیا پھر اس نے رجوع کیا"
    },
    {
      "resource_id": 97,
      "text": "اور کہا کہ”اے میرے ربّ ، مجھے معاف کر دے اور مجھے وہ بادشاہی دے جو میرے بعد کسی کے لیے سزاوار نہ ہو، بے شک تُو ہی اصل داتا ہے۔“ <sup foot_note=\"186708\">1</sup>"
    },
    {
      "resource_id": 97,
      "text": "تب ہم نے اس کے لیے ہوا کو مسخر کر دیا جو اس کے حکم سے نرمی کے ساتھ چلتی تھی جدھر وہ چاہتا تھا"
    },
    {
      "resource_id": 97,
      "text": "اور شیاطین کو مسخر کر دیا، ہر طرح کے معمار اور غوطہ خور"
    },
    {
      "resource_id": 97,
      "text": "اور دُوسرے جو پابندِ سلاسل تھے۔ <sup foot_note=\"186674\">1</sup>"
    },
    {
      "resource_id": 97,
      "text": "(ہم نے اُس سے کہا)”یہ ہماری بخشش ہے ، تجھے اختیار ہے جسے چاہے دے اور جس سے چاہے روک لے، کوئی حساب نہیں۔“ <sup foot_note=\"186693\">1</sup>"
    },
    {
      "resource_id": 97,
      "text": "یقیناً اُس کے لیے ہمارے ہاں تقرُّب کا مقام اور بہتر انجام ہے۔ <sup foot_note=\"186709\">1</sup>  "
    },
    {
      "resource_id": 97,
      "text": "اور ہمارے بندے ایّوبؑ  کا ذکر کرو، <sup foot_note=\"186710\">1</sup> جب اس نے اپنے ربّ کو پُکارا کہ شیطان نے مجھے سخت تکلیف اور عذاب میں ڈال دیا ہے۔ <sup foot_note=\"186711\">2</sup>"
    },
    {
      "resource_id": 97,
      "text": "(ہم نے اُسے حکم دیا)اپنا پاوٴں زمین پر مار، یہ ہے ٹھنڈا پانی نہانے کے لیے اور پینے کے لیے۔ <sup foot_note=\"186712\">1</sup>"
    },
    {
      "resource_id": 97,
      "text": "ہم نے اُسے اس کے اہل و عیال واپس دیے اور ان کے ساتھ اُتنے ہی اور <sup foot_note=\"186713\">1</sup> ، اپنی طرف سے رحمت کے طور پر ، اور عقل و فکر رکھنے والوں کے لیے درس کے طور پر۔ <sup foot_note=\"186714\">2</sup>"
    },
    {
      "resource_id": 97,
      "text": "(اور ہم نے اس سے کہا)تِنکوں کا ایک مُٹّھا لے اور اُس سے مار دے، اپنی قسم نہ توڑ۔  <sup foot_note=\"186715\">1</sup> ہم نے اُسے صابر پایا، بہترین بندہ، اپنے رب کی طرف بہت رُجوع کرنے والا۔ <sup foot_note=\"186716\">2</sup>"
    },
    {
      "resource_id": 97,
      "text": "اور ہمارے بندوں ، ابراہیمؑ اور اسحاقؑ اور یعقوبؑ کا ذکر کرو۔ بڑی قوّتِ عمل رکھنے والے اور دیدہ ور لوگ تھے۔ <sup foot_note=\"186717\">1</sup>"
    },
    {
      "resource_id": 97,
      "text": "ہم نے اُن کو ایک خالص صفت کی بنا پر  برگزیدہ کیا تھا، اور وہ دارِ آخرت کی یاد تھی۔ <sup foot_note=\"186718\">1</sup>"
    },
    {
      "resource_id": 97,
      "text": "یقیناً ہمارے ہاں ان کا شمار چنے ہوئے نیک اشخاص میں ہے"
    },
    {
      "resource_id": 97,
      "text": "اور اسماعیلؑ  اور اَلیَسیع <sup foot_note=\"186719\">1</sup> اور ذوالکِفل <sup foot_note=\"186720\">2</sup> کا ذکر کرو،  یہ سب نیک لوگوں میں سے تھے"
    },
    {
      "resource_id": 97,
      "text": "یہ ایک ذکر تھا (اب سنو کہ) متقی لوگوں کے لیے یقیناً بہترین ٹھکانا ہے"
    },
    {
      "resource_id": 97,
      "text": "ہمیشہ رہنے والی جنّتیں جن کے دروازے اُن کے لیے کھُلے ہوں گے۔ <sup foot_note=\"186721\">1</sup>"
    },
    {
      "resource_id": 97,
      "text": "ان میں وہ تکیے لگائے بیٹھے ہوں گے، خوب خوب فواکہ اور مشروبات طلب کر رہے ہوں گے"
    },
    {
      "resource_id": 97,
      "text": "اور ان کے پاس شرمیلی ہم سِن بیویاں <sup foot_note=\"186722\">1</sup> ہوں گی"
    },
    {
      "resource_id": 97,
      "text": "یہ وہ چیزیں ہیں جنہیں حساب کے دن عطا کرنے کا تم سے وعدہ کیا جا رہا ہے"
    },
    { "resource_id": 97, "text": "یہ ہمارا رزق ہے جو کبھی ختم ہونے والا نہیں" },
    {
      "resource_id": 97,
      "text": "یہ تو ہے متقیوں کا انجام اور سرکشوں کے لیے بدترین ٹھکانا ہے"
    },
    {
      "resource_id": 97,
      "text": "جہنم جس میں وہ جھلسے جائیں گے، بہت ہی بری قیام گاہ"
    },
    {
      "resource_id": 97,
      "text": "یہ ہے اُن کے لیے ، پس وہ مزا چکھیں کھولتے ہوئے پانی اور پیپ لہُو <sup foot_note=\"186723\">1</sup>"
    },
    { "resource_id": 97, "text": "اور اسی قسم کی دوسری تلخیوں کا" },
    {
      "resource_id": 97,
      "text": "(وہ جہنم کی طرف اپنے پیروؤں کو آتے دیکھ کر آپس میں کہیں گے) \"یہ ایک لشکر تمہارے پاس گھسا چلا آ رہا ہے، کوئی خوش آمدید اِن کے لیے نہیں ہے، یہ آگ میں جھلسنے والے ہیں\""
    },
    {
      "resource_id": 97,
      "text": "وہ اُن کو جواب دیں گے \"نہیں بلکہ تم ہی جھلسے جا رہے ہو، کوئی خیر مقدم تمہارے لیے نہیں تم ہی تو یہ انجام ہمارے آگے لائے ہو، کیسی بری ہے یہ جائے قرار\""
    },
    {
      "resource_id": 97,
      "text": "پھر وہ کہیں گے \"اے ہمارے رب، جس نے ہمیں اس انجام کو پہنچانے کا بندوبست کیا اُس کو دوزخ کا دوہرا عذاب دے\""
    },
    {
      "resource_id": 97,
      "text": "اور وہ آپس میں کہیں گے ”کیابات ہے ، ہم اُن لوگوں کو کہیں نہیں دیکھتے جنہیں ہم  دنیا میں بُرا سمجھتے تھے؟ <sup foot_note=\"186724\">1</sup>"
    },
    {
      "resource_id": 97,
      "text": "ہم نے یونہی ان کا مذاق بنا لیا تھا، یا وہ کہیں نظروں سے اوجھل ہیں؟\""
    },
    {
      "resource_id": 97,
      "text": "بے شک یہ بات سچی ہے، اہل دوزخ میں یہی کچھ جھگڑے ہونے والے ہیں"
    },
    {
      "resource_id": 97,
      "text": "<sup foot_note=\"171509\">1</sup> (اے نبیؐ)اِن سے کہو”میں تو بس خبر دار کردینے والا ہوں۔ <sup foot_note=\"171510\">2</sup> کوئی حقیقی معبُود نہیں مگر اللہ ، جو یکتا ہے، سب پر غالب"
    },
    {
      "resource_id": 97,
      "text": "آسمانوں اور زمین کا مالک اور اُن ساری چیزوں کا مالک جو ان کے درمیان ہیں، زبردست اور درگزر کرنے والا\""
    },
    { "resource_id": 97, "text": "اِن سے کہو \"یہ ایک بڑی خبر ہے" },
    {
      "resource_id": 97,
      "text": "جس کو سُن کر تم منہ پھیرتے ہو۔“ <sup foot_note=\"186725\">1</sup>"
    },
    {
      "resource_id": 97,
      "text": "(ان سے کہو) \"مجھے اُس وقت کی کوئی خبر نہ تھی جب ملاء اعلیٰ میں جھگڑا ہو رہا تھا"
    },
    {
      "resource_id": 97,
      "text": "مجھ کو تو وحی کے ذریعہ سے یہ باتیں صرف اس لیے بتائی جاتی ہیں کہ میں کھلا کھلا خبردار کرنے والا ہوں\""
    },
    {
      "resource_id": 97,
      "text": "جب تیرے ربّ نے فرشتوں سے کہا”<sup foot_note=\"186726\">1</sup> میں مٹّی سے ایک بشر بنانے والا ہوں، <sup foot_note=\"186727\">2</sup>"
    },
    {
      "resource_id": 97,
      "text": "پھر جب میں اسے پُوری طرح بناد وں اور اس میں اپنی رُوح پھُونک دوں <sup foot_note=\"186728\">1</sup> تو تم اس کے آگے سجدے میں گِر جاوٴ۔“ <sup foot_note=\"186729\">2</sup>"
    },
    {
      "resource_id": 97,
      "text": "اس حکم کے مطابق فرشتے سب کے سب سجدے میں گر گئے"
    },
    {
      "resource_id": 97,
      "text": "مگر ابلیس نے اپنی بڑائی کا گھمنڈ کیا اور وہ کافروں میں سے ہوگیا۔ <sup foot_note=\"186730\">1</sup>"
    },
    {
      "resource_id": 97,
      "text": "ربّ نے فرمایا”اے ابلیس، تجھے کیا چیز اُس کو سجدہ کرنے سے مانع ہوئی جسے میں نے اپنے دونوں ہاتھوں سے بنایا ہے؟ <sup foot_note=\"186731\">1</sup> تُو بڑا  بن رہا ہے یا تُو ہے ہی کچھ اُونچے درجے کی ہستیوں میں سے؟“"
    },
    {
      "resource_id": 97,
      "text": "اُس نے جواب دیا \"میں اُس سے بہتر ہوں، آپ نے مجھ کو آگ سے پیدا کیا ہے اور اس کو مٹی سے\""
    },
    {
      "resource_id": 97,
      "text": "فرمایا”اچھا تو یہاں سے نکل جا، <sup foot_note=\"186732\">1</sup> تُو مردُود ہے <sup foot_note=\"186733\">2</sup>"
    },
    {
      "resource_id": 97,
      "text": "اور تیرے اُوپر  یوم الجزا ء تک میری لعنت ہے۔“ <sup foot_note=\"186734\">1</sup>"
    },
    {
      "resource_id": 97,
      "text": "وہ بولا \"ا ے میرے رب، یہ بات ہے تو پھر مجھے اُس وقت تک کے لیے مہلت دے دے جب یہ لوگ دوبارہ اٹھائے جائیں گے\""
    },
    { "resource_id": 97, "text": "فرمایا، \"اچھا، تجھے اُس روز تک کی مہلت ہے" },
    { "resource_id": 97, "text": "جس کا وقت مجھے معلوم ہے\"" },
    {
      "resource_id": 97,
      "text": "اس نے کہا \"تیری عزت کی قسم، میں اِن سب لوگو ں کو بہکا کر رہوں گا"
    },
    {
      "resource_id": 97,
      "text": "بجز تیرے اُن بندوں کے جنہیں تُونے خالص کر لیا ہے۔ <sup foot_note=\"186735\">1</sup>“"
    },
    {
      "resource_id": 97,
      "text": "فرمایا \"تو حق یہ ہے، اور میں حق ہی کہا کرتا ہوں"
    },
    {
      "resource_id": 97,
      "text": "کہ میں جہنّم کو تجھ سے <sup foot_note=\"186736\">1</sup> اور اُن سب لوگوں سے بھر دُوں گا جو اِن انسانوں میں سے تیری پیروی کریں گے۔“ <sup foot_note=\"186737\">2</sup>"
    },
    {
      "resource_id": 97,
      "text": "(ا ے نبیؐ)اِن سے کہہ دو کہ میں اس تبلیغ پر تم سے کوئی اجر نہیں مانگتا، <sup foot_note=\"186738\">1</sup> اور نہ میں بناوٹی لوگوں میں سے ہوں۔ <sup foot_note=\"186739\">2</sup>"
    },
    { "resource_id": 97, "text": "یہ تو ایک نصیحت ہے تمام جہان والوں کے لیے" },
    {
      "resource_id": 97,
      "text": "اور تھوڑی مدّت ہی گزرے گی کہ تمہیں اس کا حال خود معلوم ہو جائے گا۔ <sup foot_note=\"186740\">1</sup>"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "38" }
  }
}
