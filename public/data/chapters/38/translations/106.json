{
  "translations": [
    {
      "resource_id": 106,
      "text": "Сāд. Шегахь хьехам болчу Къуръанах /дуй боу Ас/:"
    },
    {
      "resource_id": 106,
      "text": "ХIаъ‚ цатешнарш кураллина чохь а‚ мостагIаллина<sup foot_note=113794>1</sup>чохь а бу-кх."
    },
    {
      "resource_id": 106,
      "text": "Мел тIаьхье хIаллакйина Оха царал хьалха‚ цара кхойкхура /къинхетам боьхуш/−яцара и /кIелхьарбевлла/ бовдаран хан."
    },
    {
      "resource_id": 106,
      "text": "Цецбевлира уьш шайга шайн юккъера кхерамча веъча. Цатешачара элира: \"ХIара тIеххарцволу бозбуунча ву."
    },
    {
      "resource_id": 106,
      "text": "Цо /дуккха делийн метта/ цхьа дела хилийтина? И тамаше хIума ду!\""
    },
    {
      "resource_id": 106,
      "text": "Царах хьалдолу тоба<sup foot_note=113795>1</sup>дIаяхара /олуш/: \"Д1аг1о‚ собар а де шайн делий тIехь. Баккъалла а, хIара ду дезаш долу хIума."
    },
    {
      "resource_id": 106,
      "text": "Тхуна ца хезна оцунах<sup foot_note=113796>1</sup>тIаьхьарчу миллатехь. Иза шаьш кхоьллина хIума а бен дац”."
    },
    {
      "resource_id": 106,
      "text": "\"Цуьнга боссина хьехам вайна юккъера?\"<sup foot_note=113797>1</sup>. ХIаъ‚ уьш шеконехь бу-кх Сан хьехамах. ХIаъ‚ цара /хIинца а/ ца Iевшина Сан Iазап."
    },
    {
      "resource_id": 106,
      "text": "Ткъа цаьргахь ю хьан веза волчу‚ /пайхамарна ниIмат/ луш волчу Кхиош-кхобучун къинхетаман хазнаш?"
    },
    {
      "resource_id": 106,
      "text": "Я церан ду стигалнийн а‚ лаьттан а‚ цу шиннан юккъехь долчун а паччахьалла? Хьалаболийла уьш /стигла/ гIирсашца<sup foot_note=113798>1</sup>."
    },
    {
      "resource_id": 106,
      "text": "/Паймарна дуьхьал вовшахтоьхначу/ тобанех цхьа кIеззиг бIо бу уьш –бохор бу хьуна иза."
    },
    {
      "resource_id": 106,
      "text": "Харцбира /пайхамарш/ царал хьалха Нухьан къомо а‚ Iадаша а‚ хьостамаш<sup foot_note=113799>1</sup>долчу ФирIавно а."
    },
    {
      "resource_id": 106,
      "text": "Самудаша а‚ ЛутIан къомо а‚ Айкатан<sup foot_note=113800>1</sup>дайша а −цу /ерриг/ тобанаша."
    },
    {
      "resource_id": 106,
      "text": "Массара а харцбира элчанаш −бакъхилира Сан бекхам."
    },
    {
      "resource_id": 106,
      "text": "Х1орш хьовсур ма бац цхьана мохье бен −цунна хан яхъяр хир дац. (И мохь тохар тIаьхьатоттур дац.)"
    },
    {
      "resource_id": 106,
      "text": "Цара (Маккан ох1лано ца бешаш) элира: \"Тхан Кхиош-кхобург‚ сихде тхуна тхан дāкъа<sup foot_note=113801>1</sup>хьесапан де<sup foot_note=113802>2</sup>дале\"."
    },
    {
      "resource_id": 106,
      "text": "Сатоха /ахь‚ хIай Мухьаммад/ цара дуьйцучунна‚ дагавайта Тхан лай Давуд‚ шегахь ницкъ хилла волу<sup foot_note=113803>1</sup>. Баккъалла а, иза /Далла/ тIевоьрзуш верг вара."
    },
    {
      "resource_id": 106,
      "text": "Оха муьтIахь дира /Давудана/ лаьмнаш −цуьнца цхьана тасбахь деш суьйранца а‚ /малх/ дIакхетарца а."
    },
    {
      "resource_id": 106,
      "text": "Олхазарш а‚ гулдеш /тобанашкахь/ −массо а Цунна тIедоьрзу /муьтIахь хиларца, тасбахь дарца/."
    },
    {
      "resource_id": 106,
      "text": "Оха чIагIдира цуьнан паччахьалла‚ делира цунна хьекъалалла а‚ дов къастон хаар а."
    },
    {
      "resource_id": 106,
      "text": "Хьоьга деъний довхойн хабар? Уьш михьрабе<sup foot_note=113804>1</sup>хьала ма бевлира."
    },
    {
      "resource_id": 106,
      "text": "Уьш Давуд волчу чоьхьа бевлира‚ иза царах кхеравелира. Цара элира: \"Ма кхера. Ши довхо ву /тхо/. Тхан цхьаберш вукхарна чугIиртина. Кхиэл е тхуна юккъехь нийсонца‚ харцо ма ēлахь‚ нисде тхо нисчу новкъа."
    },
    {
      "resource_id": 106,
      "text": "ХIара сан ваша ву‚ цуьнан дезткъе ткъаесна уьстагI бу‚ сан цхьа уьстагI бу. Цо аьлла: \"Суна кхачо е цуьнца<sup foot_note=113805>1</sup>\". Иза сол тоьлира довехь\"."
    },
    {
      "resource_id": 106,
      "text": "Цо (Давуда) элира: \"Хьуна зулам дина цо хьан уьстагI бехарца шен уьстагIий тIе. Баккъалла а, цхьана гIуллакх дечарах дукхачара вовшашна гамо йо‚ ийман диллинарш а‚ дика Iамалш еш берш а боцучара −ма кIеззиг бу уьш!\" Давудана хиира Оха ша питне лаьцна хилар. ТIаккха шен Кхиош-кхобучуьнга гечдар дийхира цо‚ горавоьжира иза‚ /Далла/ тIевирзира иза."
    },
    {
      "resource_id": 106,
      "text": "Оха цунна из гечдира<sup foot_note=113806>1</sup>. Баккъалла а, цунна Тхоьгахь гергарло а ю‚ хаза тIетовжийла а ю."
    },
    {
      "resource_id": 106,
      "text": "ХIай Давуд! Оха хилийтина хьох лаьттахь халип<sup foot_note=113807>1</sup>. Кхиэл е нахана юккъехь нийсонца‚ тIаьхьа ма хIотта дезаршна −цара тилор ву хьо Делан некъах. Баккъалла а, Делан некъах тилалуш берш −царна чIогIа Iазап ду цара хьесапан де дицдарна."
    },
    {
      "resource_id": 106,
      "text": "Оха эрна ца кхоьллина стигал а‚ латта а‚ цу шиннан юккъехь мел дерг а. Иза цатешачарна моттар ду<sup foot_note=113808>1</sup>. Бāла бу цатешачарна /жоьжахатин/ цIергара."
    },
    {
      "resource_id": 106,
      "text": "Я Оха хуьлуьйту ийман диллинарш а, дика Iамалш йинарш а лаьттахь боьхалелачарах тера? Я Оха хуьлуьйту /Делах/ кхоьруш берш къинош дечарах тера? /Х1ан-х1а, хуьлуьйтур бац/"
    },
    {
      "resource_id": 106,
      "text": "Жайна ду /хIара/‚ Оха ша хьоьга доссийна‚ беркате долуш‚ цаьрга цуьнан аятех ойлаяйта‚ хьекъал долчарна дагадайта."
    },
    {
      "resource_id": 106,
      "text": "Оха велира Давудна Сулейман −дика лай. Баккъалла а, иза /Далла тIе/ т1евоьрзуш верг ву /1ибадат дарехь/."
    },
    {
      "resource_id": 106,
      "text": "Цунна (Сулеймана) гайтира суьйранца барг туху /кха кога тIехь хIотталуш/ говраш."
    },
    {
      "resource_id": 106,
      "text": "Цо элира: \"Баккъалла а, суна дукхадиза ниIмат<sup foot_note=113809>1</sup>сан Кхиош-кхобург хьехорал кирхьаца /малх/ дIахьулбаллалц."
    },
    {
      "resource_id": 106,
      "text": "Схьаялаел уьш суна тIе!\" Волавелира иза /урс/ хьекха<sup foot_note=113810>1</sup>ностарех а‚ логех а."
    },
    {
      "resource_id": 106,
      "text": "Оха питне лецира Сулейман‚ цуьнан гIанта тIе цхьа дегI<sup foot_note=113811>1</sup>диллира Оха‚ тIаккха иза /тōба дарца Тхуна/ тIе вирзира."
    },
    {
      "resource_id": 106,
      "text": "Цо элира: \"/Везан/ Дела‚ гечдехь суна‚ ло суна паччахьалла, сол тIаьхьа цхьанна хир доцчу тайпана. Баккъалла а, хьо ву-кх т1етт1а лушверг\"."
    },
    {
      "resource_id": 106,
      "text": "Оха муьтIахь бира цунна мох‚ байа лелаш цуьнан омраца цунна луучу‚"
    },
    {
      "resource_id": 106,
      "text": "ШайтIанаш а – массо а гIишлоярхо а‚ хIорда бухауьйдург а (маржанаш лоьхуш)‚"
    },
    { "resource_id": 106, "text": "Вуьйш а‚ дихкина долу буржолашкахь." },
    {
      "resource_id": 106,
      "text": "/Оха элира цуьнга/: \"ХIара −Тхан совгIат ду.Д1ало /хьан совг1атах рицкъ хьан дōлахь болчарах хьайна луучунна/ я /ца луш/ сацаде /хьайна луучунна/, цхьа а хьесап а доцуш.\""
    },
    {
      "resource_id": 106,
      "text": "Баккъалла а, цунна Тхоьгахь гергарло а ю‚ дика тIетовжийла а ю."
    },
    {
      "resource_id": 106,
      "text": "Дагавайта Тхан лай Аюб‚ цо кхийкхира шен Кхиош-кхобучуьнга: \"Баккъалла а, со схьалаьцна шайтIано халонца а‚ Iазапаца а\"."
    },
    {
      "resource_id": 106,
      "text": "/Элира цуьнга/: \"Тоха хьан когаца<sup foot_note=113812>1</sup>! ХIара −шийла лийчар а ду‚ малар а ду\"<sup foot_note=113813>2</sup>."
    },
    {
      "resource_id": 106,
      "text": "Оха д1абелира цунна шен доьзал а‚ кхин царал а цаьрца цхьана Тхоьгара къинхетам а хилла‚ хьекъал долчарна хьехам а хилла<sup foot_note=113814>1</sup>."
    },
    {
      "resource_id": 106,
      "text": "/Оха элира цуьнга/: \"Схьаэца хьан куьйга цIов<sup foot_note=113815>1</sup>‚ цуьнца тоха‚ хьан дуй къера ма хилийта!\" Баккъалла а, Тхуна иза карийра собаре. Дика лай ву. Баккъалла а, иза /Далла тIе/ воьрзуш верг ву."
    },
    {
      "resource_id": 106,
      "text": "Дагабайта Тхан леш ИбрахIим‚ Исхьакъ‚ ЯIкъуб‚ шайгахь ницкъ хилла болу /Далла Iибадат дарехь/‚ тидамалла а хилла болу /дин кхочушдарехь/."
    },
    {
      "resource_id": 106,
      "text": "Оха цIанбира<sup foot_note=113816>1</sup>уьш цIенчу Iалашонна −/эхартан/ цIа дагадайтан."
    },
    {
      "resource_id": 106,
      "text": "Баккъалла а, уьш Тхан гергахь хаьржинчарах‚ дикачарах бу."
    },
    {
      "resource_id": 106,
      "text": "Дагабайта (хьахабе)ИсмаIил а‚ АльясаI а‚ Зуль-Кифл а −берриге а дикачарах бу."
    },
    {
      "resource_id": 106,
      "text": "ХIара хьехам бу. Баккъалла а, /Делах/ кхоьручарна дика тIевоьрзийла ю."
    },
    {
      "resource_id": 106,
      "text": "Iаднан<sup foot_note=113817>1</sup>бошмаш ю царна‚ /шайн/ неIарш дIаеллина йолу."
    },
    {
      "resource_id": 106,
      "text": "Тевжина лаьтташ /хир бу уьш/ цигахь‚ цара схьабоьхуш(царна т1екхоьхьуш) цу чохь дуккха стоьмаш а‚ малар а /хир ду/."
    },
    {
      "resource_id": 106,
      "text": "Царна бу бIаьргаш гатта<sup foot_note=113818>1</sup>болу‚ цхьана хеннара болу /мехкарий/."
    },
    {
      "resource_id": 106,
      "text": "ХIара ду-кх шуна/дуьненахь долуш/ хир ду аьлларг хьесапан денна<sup foot_note=113819>1</sup>."
    },
    {
      "resource_id": 106,
      "text": "Баккъалла а, хIара Тхан рицкъ ду‚ цунна кхачадалар дац."
    },
    {
      "resource_id": 106,
      "text": "ХIара! Баккъалла а, /Делан/ дозанах бевлинчарна вон тIевоьрзийла ю-кх!"
    },
    {
      "resource_id": 106,
      "text": "Жоьжахати −цу чохь бегар бу уьш −ма вон /дIавуьжу/ мотт бу-кх /иза/."
    },
    {
      "resource_id": 106,
      "text": "ХIара /Iазап/ Iовшийла цара‚ и ду лелина хи а‚ нотIкъа а."
    },
    {
      "resource_id": 106,
      "text": "Кхин а‚ цуьнан кепара‚ тайп-тайпана /Iазапаш хир ду царна/."
    },
    {
      "resource_id": 106,
      "text": "ХIара толгIе<sup foot_note=113820>1</sup>ю шуьца цхьана /жоьжахатина/ чу йоьдуш. \"Марша догIийла\" дац царна. Баккъалла а, уьш цIаргахь бегар бу-кх (баьгга чекх ца бовлуш)."
    },
    {
      "resource_id": 106,
      "text": "Цара элира: \"ХIаъ‚ шуна \"марша догIийла\" дац-кх. Аш хьалхадаьккхина тхуна хIара. Ма вон чIагIо ю-кх!\""
    },
    {
      "resource_id": 106,
      "text": "Цара элира: \"Везан Дела‚ хIара тхуна хьалхадаьккхинчунна тIетохалахь Iазап шозза цIаргахь<sup foot_note=113821>1</sup>\"."
    },
    {
      "resource_id": 106,
      "text": "Цара<sup foot_note=113822>1</sup>элира: \"Вайна хIун хилла ца ган божарий<sup foot_note=113823>2</sup>‚ вай шаьш вочарах лоруш хилла болу /дуьненахь/?"
    },
    {
      "resource_id": 106,
      "text": "Вай ца дешаш дара царах‚ я /вайн/ бIаьрг царах дIатили?\""
    },
    {
      "resource_id": 106,
      "text": "Баккъалла а, иза хьакъ-бакъ ду −жоьжахатин дайша вовшашца къийсар."
    },
    {
      "resource_id": 106,
      "text": "Ахь āла: \"Баккъалла а, со кхерамча<sup foot_note=113824>1</sup>ву. Ма вац цхьа а дела Ша веккъа Цхьаъ волу‚ т1ех нуьцкъала волу АллахI бен."
    },
    {
      "resource_id": 106,
      "text": "Ша стигланийн а‚ лаьттан а‚ цу шиннан юккъехь долчун Да волу‚ Ша веза волу‚ т1ех гечдеш волу\"."
    },
    { "resource_id": 106, "text": "Ахь āла: \"Иза −сийлахь доккха хабар ду." },
    { "resource_id": 106, "text": "Шу цунах дIадоьрзуш ду." },
    {
      "resource_id": 106,
      "text": "Суна ца хили лаккхарчу элих (Далла гергахь долу маликех) лаьцна хаар, уьш къуьйсуш болуш./Āдаман хьокъехь/."
    },
    {
      "resource_id": 106,
      "text": "Суна вехьеца хаийтина со билгала кхерамча вуйла\"."
    },
    {
      "resource_id": 106,
      "text": "Дагадаийта! Хьан Кхиош-кхобучо аьллера маликашка: \"Баккъалла а, Со кхолла воллу адам поппарх."
    },
    {
      "resource_id": 106,
      "text": "Ас иза нисвича‚ цу чу Сан сих са а диллича,цунна /сий деш/ суждане гIолаш\"."
    },
    { "resource_id": 106, "text": "Сужуд дира маликаша массара а" },
    {
      "resource_id": 106,
      "text": "/Цхьа/Иблис юкъарадолуш−цо куралла йира‚ и хилира керстанех."
    },
    {
      "resource_id": 106,
      "text": "Цо (Дала) элира: \"ХIай иблис‚ стено дуьхьало йина хьуна сужуд дан Ас кхоьллинчунна Сан куьйгашца<sup foot_note=113825>1</sup>? Курадаьлла хьо‚ я хьо хилла хьаладала гIертачарах\"."
    },
    {
      "resource_id": 106,
      "text": "Цо элира: \"Со цул (Āдамал) дика ду. Со кхоьллина Ахь цIарах‚ и кхоьллина Ахь топпарх<sup foot_note=113826>1</sup>\"."
    },
    {
      "resource_id": 106,
      "text": "Цо (Дала) элира: \"Арадала цу /ялсамане/ чуьра. Баккъалла а, хьо неIалт аьлла /массо а диканах/ хадийнарг ду."
    },
    {
      "resource_id": 106,
      "text": "Баккъалла а, хьуна Сан неIалт ду бекхаман де далц\"."
    },
    {
      "resource_id": 106,
      "text": "Цо (иблисо) элира: \"Везан Дела‚ хан яхъехь сан уьш (адамаш) юхаденбен де т1екхаччалц\". (\"Къематде далц ца долуьйтуш дитахь со\")"
    },
    {
      "resource_id": 106,
      "text": "Цо элира: \"Баккъалла а, хан яхъйиначарах ду-кх хьо!"
    },
    {
      "resource_id": 106,
      "text": "Билглчу хенан де т1екхаччалц\". (\"Къематде далц лийр дац хьо).\""
    },
    {
      "resource_id": 106,
      "text": "Цо элира: \"Хьан возаллах дуй боу ас: ас тиланне а тилор ма бу уьш берриге а,"
    },
    { "resource_id": 106, "text": "Царах Хьан сов цIена леш боцурш\"." },
    {
      "resource_id": 106,
      "text": "Цо элира: \"Баккъалла а, хьакъ-бакъ Ас олу:"
    },
    {
      "resource_id": 106,
      "text": "Юзанне а Ас юзор ма ю жоьжахати хьох а‚ хьунатIаьхьа мел хIоьттинчух а – царах массарах а\"."
    },
    {
      "resource_id": 106,
      "text": "Ахь āла: \"Ас цу тIехь цхьа а мах ца боьху‚ со сайна тIедиллинчарах а вац\"<sup foot_note=113827>1</sup>."
    },
    { "resource_id": 106, "text": "Иза (Къуръан)беккъа Iаламашна хьехам бу." },
    {
      "resource_id": 106,
      "text": "Шуна хаанне а хуур ду оцунан хабар цхьа хан яьлча."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "38" }
  }
}
