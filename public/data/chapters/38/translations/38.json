{
  "translations": [
    {
      "resource_id": 38,
      "text": "Saad. (so Allah i Matao ko paka-aantapan Iyan on). Ibt ko Qor´an, a ndodon so pananadm (ka mataan a so Mohammad na bnar):"
    },
    {
      "resource_id": 38,
      "text": "Kna, ka so miyamangongkir na matatago ko maratabat, go so kasosorang."
    },
    {
      "resource_id": 38,
      "text": "Madakl a bininasa Mi ko miyaonaan iran a pagtaw, na minithatawaga iran a: Da a masa a kapakapalagoy!"
    },
    {
      "resource_id": 38,
      "text": "Na miyammsa siran ko kiyapakawma kiran o miyamakaiktiyar a pd kiran! Go pitharo o miyamangongkir a: \"Giyai na balik mata a bokhag!\""
    },
    {
      "resource_id": 38,
      "text": "\"Ino niyan mbaloya so manga katohanan a tohan a Isaysa?\" Mataan! a giyaya na titho a shay´ a pakammsa!"
    },
    {
      "resource_id": 38,
      "text": "Na inilalakaw o manga nakoda iran a: \"Dadayon kano, go thatakna kano ko manga katohanan niyo. Mataan! a giyai na titho a shay´ a paka-aantapn (rktano)!\""
    },
    {
      "resource_id": 38,
      "text": "\"Da tano aya man´g ko okit a miyawri\": Da ko ungkaya inonta na piyangmbaalan (a kabokhag)!"
    },
    {
      "resource_id": 38,
      "text": "\"Ino skaniyan bo i thoroni ko pananadm ko ndolondolanan tano?\" Kna ka siran na matatago ko kazasangka ko pananadm Akn. Kna, ka (kagiya) da iran pn kataami so siksa Akn!"
    },
    {
      "resource_id": 38,
      "text": "Antawaa ba zisii kiran so khikatatagoan ko limo o Kadnan ka, - a Mabagr, a Pphammgay?"
    },
    {
      "resource_id": 38,
      "text": "Antawaa ba iran rk so kapaar ko manga langit ago so lopa, go so nganin a pagltan a dowa nan? Na pamanik siran ko pphamangokitan!"
    },
    {
      "resource_id": 38,
      "text": "Tantara a so ndodoo a pgs, a pd ko mithampotampong."
    },
    {
      "resource_id": 38,
      "text": "Tomiyaplis ko miyaonaan iran so pagtaw o Noh, ago so pagtaw a Ad, go so Pir´awn a khirk ko manga lutakan,"
    },
    {
      "resource_id": 38,
      "text": "Go so pagtaw a Samod, go so pagtaw o Lot, go so manga taw sa Aykah; - siran man so mithampotampong."
    },
    {
      "resource_id": 38,
      "text": "Da´ ko oman i isa kiran inonta na piyakambokhag iyan so manga sogo, na miyatangkd (kiran) so siksa Akn."
    },
    {
      "resource_id": 38,
      "text": "Na da a pnayawn o siran aya a rowar ko lalis a isa, a da a kaphakandod iyan."
    },
    {
      "resource_id": 38,
      "text": "Na pitharo iran a: \"Kadnan ami, nggagaaning Ka rkami so kipantag ami ko dapn so alongan a kapamagitong!\""
    },
    {
      "resource_id": 38,
      "text": "Phantang ka ko katharo iran, go aloyang ka so oripn Ami a Dawood, a adn a bagr iyan: Mataan! a skaniyan na pphananangoran (ko Allah)."
    },
    {
      "resource_id": 38,
      "text": "Mataan! a Skami na piyakaphasiyonot Ami so manga palaw, a pd iyan a pthasbik siran, ko kagabigabi, ago so kapitapita,"
    },
    {
      "resource_id": 38,
      "text": "Go so manga papanok a matitimo: Na tanan sii ko Allah pphananangoran."
    },
    {
      "resource_id": 38,
      "text": "Go piyakabagr Ami so kadato iyan, go inibgay Ami ron so ongangn, ago so katao ko kokoman."
    },
    {
      "resource_id": 38,
      "text": "Na ino a miyakatalingoma rka so totholan ko pkhakarido? Gowani a mangalakat siran ko Dawood sii ko darpa a diniyan zambayangan;"
    },
    {
      "resource_id": 38,
      "text": "Gowani na somiyold siran ko Dawood, na inikalk iyan siran, pitharo iran: \"A di ka khalk: Ka pkharido kami a dowa, ka inaniyaya o sabaad rkami so sabaad: Na kokoma kaming ka sa ontol, go di ka phramiramig; go nggonanaowa kaming ka ko ontol a lalan.\""
    },
    {
      "resource_id": 38,
      "text": "\"Mataan! a giya ungkai a pagari ko: Na adn a siyaw polo ago siyaw a bilibili niyan, na adn a bilibili akn a satiman: Na pitharo iyan a: ´Pakitagikorn ka rakn oto´, na kiyadaoban ako niyan sa katharo.\""
    },
    {
      "resource_id": 38,
      "text": "Pitharo (o Dawood) a: \"Sabnsabnar a kiyasalimbotang ka niyan sa kiyapangniya niyan ko bilibiling ka a kinitapi iyan ko manga bilibili niyan: Ka mataan! a madakl ko zasakotowa a sabnar a phaganiyayaan o sabaad kiran so sabaad: Inonta so siran a miyamaratiyaya, go pinggalbk iran so manga pipiya, na tanto a mayto siran?\" Na miyaantang o Dawood a giyabo a kinitpngn Ami ron: Na miyakapangni sa maap ko Kadnan iyan, go somiyondong a mangangalimbabaan, go miyananangoran (ko Allah)."
    },
    {
      "resource_id": 38,
      "text": "Na niyapi Ami ron oto:. Go mataan! a miyambagian iyan sii Rkami so titho a kapakarani, ago so mapiya a khandodan."
    },
    {
      "resource_id": 38,
      "text": "Hay Dawood, mataan! a Skami na biyaloy Ami ska a khalifah ko lopa: Na kokomang ka so manga manosiya sa ontol: Go ding ka pagonoti so kabaya a ribat, ka madadag ka niyan ko lalan o Allah: Mataan! a so phangadadadag ko lalan o Allah, na adn a bagian iran a siksa a sangat, sabap ko kiyapakalipati ran ko alongan a kapamagitong."
    },
    {
      "resource_id": 38,
      "text": "Na da ko kiyaadna Mi ko langit ago so lopa, go so nganin a lt a dowa nan i ba ilang! Giyoto man i arangan o siran a miyamangongkir! Na sangat a siksa a bagian o siran a miyamangongkir ko naraka!"
    },
    {
      "resource_id": 38,
      "text": "Ba Ami babaloya so miyamaratiyaya, go pinggalbk iran so manga pipiya, a lagid o pphamaminasa ko lopa? Antawaa ba Ami babaloya so khipanananggila, a lagid o manga baradosa?"
    },
    {
      "resource_id": 38,
      "text": "(Giyai na) Kitab a initoron Ami skaniyan sii rka, a piyakandaklan sa mapiya, ka an iran manggdagda so manga ayat rkaniyan, go an kasaboti o adn a manga sabot iyan."
    },
    {
      "resource_id": 38,
      "text": "Na inibgay Ami ko Dawood so (wata iyan a) Solayman, miyakapiyapiya a oripn. Mataan! a skaniyan na pphananangoran (ko Allah)!"
    },
    {
      "resource_id": 38,
      "text": "Gowani a pakimasaan ko Solayman ko kagabigabi so manga koda a manga gagaan;"
    },
    {
      "resource_id": 38,
      "text": "Na miyatharo iyan a: \"Mataan! a sakn na miyatomo akn so kabaya ko mapiya (sa doniya), a di so tadm ko Kadnan ko\", - taman sa miyakadalong (so alongan) ko rnding:"
    },
    {
      "resource_id": 38,
      "text": "(Pitharo o Solayman:) \"Ndodn iyo siran rakn\". Na phiphoonan iyan mamotol sa manga ai go manga lig."
    },
    {
      "resource_id": 38,
      "text": "Na sabnsabnar a tiniyoba Ami so Solayman: Ka piyakidarpaan Ami so korsi iyan sa isa a lawas: Oriyan iyan na mithawbat:"
    },
    {
      "resource_id": 38,
      "text": "Pitharo iyan: \"Kadnan ko, napii akong Ka, go bgi akong Ka sa kadato, a da a kapatotan on a isa bo ko oriyang ko: Mataan! a Ska na Ska so Pphammgay.\""
    },
    {
      "resource_id": 38,
      "text": "Na piyakaphasiyonot Ami ron so ndo, a pzambr sabap ko sogoan iyan, a malanat, a apiya anda niyan pphakaantapa,"
    },
    {
      "resource_id": 38,
      "text": "Go so manga shaytan, a tanan pababalay, go panininb, -"
    },
    {
      "resource_id": 38,
      "text": "Go so manga pd a khipapatongn ko manga sangkali."
    },
    {
      "resource_id": 38,
      "text": "(Pitharo Ami ron a) \"Giyaya na pammgayan Ami: Na pammgay ka, odi na kakapting ka, sa da a kapamagitong.\""
    },
    {
      "resource_id": 38,
      "text": "Na mataan! a adn a bagian iyan sii Rkami a titho a kapakarani, go mapiya a khandodan."
    },
    {
      "resource_id": 38,
      "text": "Na aloyang ka so oripn Ami a Ayyob. Gowani na inipangangarapan iyan ko Kadnan iyan a: \"Mataan! a sakn na minisogat rakn o shaytan so dokaw ago so siksa!\""
    },
    { "resource_id": 38, "text": "(Pitharo on:)" },
    {
      "resource_id": 38,
      "text": "Na inibgay Ami ron (bo) so manga taalok on, ago so lagid iran a inibabid kiran, - a limo a phoon Rkami, go pananadm, o adn a manga sabot iyan."
    },
    {
      "resource_id": 38,
      "text": "Go (pitharoon:) \"Kowaang ka so limang ka sa sakkhm a rasaas, na lphadn ka (ki karomang ka): Ka dika kasapaan\". Mataan! a Skami na miyatoon Ami skaniyan a mapantang. Sayana a mapiya a oripn! Mataan! a skaniyan na pphangongonotan (ko Allah)!"
    },
    {
      "resource_id": 38,
      "text": "Go aloyang ka so manga oripn Ami a so Ibrahim, go so Is´haq, go so Ya´qob, a manga babagr go manga ala i pandapat."
    },
    {
      "resource_id": 38,
      "text": "Mataan! a Skami na initolabos Ami kiran so tolabos a pananadm ko ingd (a akhirat)."
    },
    {
      "resource_id": 38,
      "text": "Go mataan! a siran sii ko hadapan Ami, na pd dn ko miyangapipili a manga pipiya."
    },
    {
      "resource_id": 38,
      "text": "Go aloyang ka so Ismail, go so Al-Yasha´, go so Zolkifl: Na tanan pd ko manga pipiya."
    },
    {
      "resource_id": 38,
      "text": "Giyaya na pananadm: Na mataan! a rk o khipanananggila, so titho a mapiya a khandodan,"
    },
    {
      "resource_id": 38,
      "text": "Manga sorga a tatap, a khillkaan kiran so manga pinto;"
    },
    {
      "resource_id": 38,
      "text": "Gii siran roo zasandasandang; pphananawag siran roo sa manga onga a madakl, ago manga inomn;"
    },
    {
      "resource_id": 38,
      "text": "Go manga ikapd iran so manga thatangka i kaylay (a manga bai), a mrzarza."
    },
    {
      "resource_id": 38,
      "text": "Giyaya so ididiyandi rkano ko alongan a kapamagitong!"
    },
    {
      "resource_id": 38,
      "text": "Mataan! a giyaya na titho a pagpr Ami, a da a ikhada iyan; -"
    },
    {
      "resource_id": 38,
      "text": "Giyaya (i khasowa), - na mataan! a bagian o manga malawani so titho a marata a khandodan!"
    },
    {
      "resource_id": 38,
      "text": "Naraka Jahannam! - a phamakasold siran on, - na mikharatarata a dkhai! -"
    },
    {
      "resource_id": 38,
      "text": "Giyaya! - na taami ran skaniyan, - a phlikabo, go pakabnd a manga rrzik!"
    },
    {
      "resource_id": 38,
      "text": "Go adn a salakaw a lagid iyan, a mbarambarang (a siksa)!"
    },
    {
      "resource_id": 38,
      "text": "Katii so salompok a pphamanold a pd iyo. Da a kapakadadaya iran. Mataan! a siran na phamakasold ko naraka!"
    },
    {
      "resource_id": 38,
      "text": "Tharoon iran a: \"Kna, ka skano na da a kapakadadaya iyo! Skano i tomiyoron rkami saya! Na miyakaratarata a darpa!\""
    },
    {
      "resource_id": 38,
      "text": "Tharoon iran: \"Kadnan ami, sadn sa tomiyoro rkami saya, - na omaning Ka on so siksa sa takp ko naraka!\""
    },
    {
      "resource_id": 38,
      "text": "Go Tharoon iran a: \"Ino tano wai a da a khaylay tano ko manga mama a sktano na so ibibilang tano siran ko manga rarata?\""
    },
    {
      "resource_id": 38,
      "text": "\"Ino tano khakowa siran a pagrg, antawaa ba da katoliki siran o manga kaylay?\""
    },
    {
      "resource_id": 38,
      "text": "Mataan! a giyoto man na bnar dn, - a kapphapawala o taw ko naraka!"
    },
    {
      "resource_id": 38,
      "text": "Tharoang ka (hay Mohammad) a: \"Sakn na matag ako pphamakaiktiyar: Na da a tohan a inonta so Allah, a so Isaysa a phakabaas,\""
    },
    {
      "resource_id": 38,
      "text": "\"Kadnan o manga langit ago so lopa, go so nganin a pagltan a dowa nan, - a so Mabagr, a Manapi.\""
    },
    {
      "resource_id": 38,
      "text": "Tharoang ka a: \"Skaniya na tothol a mala,\" -"
    },
    { "resource_id": 38, "text": "\"Skano na tatalikhodan iyo to!\"" },
    {
      "resource_id": 38,
      "text": "\"Da a katao akn ko pagtaw a maporo, gowani ko pphanmbag siran.\""
    },
    {
      "resource_id": 38,
      "text": "\"Da a kaphagilahami rakn a rowar sa sakn na matag pphamakaiktiyar a mapayag.\""
    },
    {
      "resource_id": 38,
      "text": "Gowani na pitharo o Kadnan ka ko manga malaikat: \"Mataan! a Sakn na magadn ako sa manosiya a phoon sa lipaw (a giyoto so Adam): \""
    },
    {
      "resource_id": 38,
      "text": "\"Na amay ka imasadn skaniyan, go masokan Ko skaniyan sa niyawa, na sondong kano rkaniyan, a pangangalimbabaan kano.\""
    },
    {
      "resource_id": 38,
      "text": "Na miyangalimbabaan so manga malaikat, a tanan siran langon:"
    },
    {
      "resource_id": 38,
      "text": "Inonta so iblis: Ka mimaratabat, go miyabaloy a pd ko miyamangongkir."
    },
    {
      "resource_id": 38,
      "text": "Pitharo (o Allah): \"Hay iblis antonaa i miyakarn rka ko kaphangalimbabaan ka ko inadn Ko a minggolalan ko bagr Akn? Ba ka mimaratabat? Antawaa ba ka miyabaloy a pd ko miphapaporo?\""
    },
    {
      "resource_id": 38,
      "text": "Pitharo iyan a: \"Sakn i mapiya a di skaniyan: Inadn akong Ka a phoon sa apoy, na inadn ka skaniyan a phoon sa lipaw.\""
    },
    {
      "resource_id": 38,
      "text": "Pitharo (o Allah): \"Na awa ka (phoon ko sorga): Ka mataan! a ska na inibowang.\""
    },
    {
      "resource_id": 38,
      "text": "\"Go mataan a mikolob rka so morka Akn taman ko alongan a kapamalas.\""
    },
    {
      "resource_id": 38,
      "text": "Pitharo iyan: \"Kadnan ko! na pakinayawn Ka rakn taman ko alongan a kawyaga kiran.\""
    },
    {
      "resource_id": 38,
      "text": "Pitharo (o Allah): \"Na mataan! a ska na pd ko phamakanayaw -"
    },
    { "resource_id": 38, "text": "\"Taman ko alongan o wakto a mappnto.\"" },
    {
      "resource_id": 38,
      "text": "Pitharo iyan: \"Na ibt ko bagr Ka, ka mataan a dadagn ko siran dn langon,\""
    },
    {
      "resource_id": 38,
      "text": "\"Inonta so manga oripn ka a pd kiran, a manga tolabos.\""
    },
    {
      "resource_id": 38,
      "text": "Pitharo (o Allah): \"Na so bnar (na Sakn), - go so bnar i ptharoon Ko -"
    },
    {
      "resource_id": 38,
      "text": "\"Mataan a ipno Akn dn ko naraka Jahannam so pd ka, ago so taw a miyonot rka a pd kiran, a mrakhrakhs kano.\""
    },
    {
      "resource_id": 38,
      "text": "Tharoang ka a: \"Da a phangnin ko rkano sa makapantag saya a sokay, - go kna a ba ako pd ko pphamanangin.\""
    },
    {
      "resource_id": 38,
      "text": "\"Da ko skaniyan (a Qor´an) inonta na pananadm o manga kaadn.\""
    },
    {
      "resource_id": 38,
      "text": "\"Na mataan a katokawan iyo dn so totholan rkaniyan ko oriyan o masa.\""
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "38" }
  }
}
