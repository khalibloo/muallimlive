{
  "translations": [
    {
      "resource_id": 111,
      "text": "SaadQur’aana abbaa yaadannoo ta’eenin (kakadha)!"
    },
    {
      "resource_id": 111,
      "text": "Dhugumatti isaan kafaran of tuulummaafi mormii keessa jiru."
    },
    {
      "resource_id": 111,
      "text": "Isaan dura (dhaloota) jaarraa meeqaatama balleessinee jirraYeroo baqaaf hin taane walitti lallaban"
    },
    {
      "resource_id": 111,
      "text": "Sodaachisaan isaan irraa ta’e isaanitti dhufuun isaan dinqisiisee, ni jedhan: “kun falfalaa, sobaadha."
    },
    {
      "resource_id": 111,
      "text": "Sila gabbaramtoota (hunda) gabbaramaa tokko qofa taasisee? Dhugumatti, kun waan dinqisiisaadha.”"
    },
    {
      "resource_id": 111,
      "text": "Gurguddoon isaan (mushrikoota) irraa ta’an deemaniiti “gooftolee keessan (gabbaruu) irratti obsaa; dhugumatti, inni kun wanta nurraa barbaadamuudha."
    },
    {
      "resource_id": 111,
      "text": "Amantii gara dhumaa (kiristaanummaa) keessatti kana hin dhageenyeKun waanuma haara’a uumame malee homaa miti."
    },
    {
      "resource_id": 111,
      "text": "Sila yaadannoon (Qur’aanni) kun nu hunda gidduu isa qofarratti buufamee?” Dhugumatti, isaan yaadannoo kiyya irraa mamii keessa jiruGaruu hanga ammaatti adabbii (kiyya) hin dhandhamnee (kanaaf kafaran)."
    },
    {
      "resource_id": 111,
      "text": "Furtuuwwan rahmata Rabbii keetii kan injifataa, arjoomaa ta’ee isaan bira jiraa?"
    },
    {
      "resource_id": 111,
      "text": "Moo mootummaa samii, dachiifi wantoota gidduu isaanii jirantu kan isaaniitii? Oggas, karaa keessaan (gara samii) ol haa ba’anii."
    },
    {
      "resource_id": 111,
      "text": "Isaan bakka sana (dirree badrii) keessa jiran humna waraana xiqqoo(dha)Akkuma warri gamtaa durii injifataman saniiti (injifatamuuf jiru)"
    },
    {
      "resource_id": 111,
      "text": "Isaaniin dura ummanni Nuuh, Aadiifi Fir’awni abbaa shikaalaa kan ta’an (ergamaa isaanii) sobsiisaniiru."
    },
    {
      "resource_id": 111,
      "text": "Samuud, ummanni Luuxiifi warri bosonaas (sobsiisanii jiru)Isaan hunduu gareewwan (dhugaa irratti duulanii dha)"
    },
    {
      "resource_id": 111,
      "text": "Hundi isaanii ergamtoota sobsiisan malee hin hafneKanaafuu adabbiin (kiyya) isaan irratti mirkanaa’e."
    },
    {
      "resource_id": 111,
      "text": "Isaan kun iyyansa tokko kan deebi’uun isheef hin jirre malee homaa hin eegan."
    },
    {
      "resource_id": 111,
      "text": "Ni jedhan: “Yaa Rabbii keenya! (Adaba irraa) qooda keenya guyyaa qormaataa dura nuuf arifachiisi.”"
    },
    {
      "resource_id": 111,
      "text": "Waan isaan jedhan irratti obsiGabricha keenya Daawuudiin abbaa jabeenyaa kan ta’e yaadadhuDhugumatti, inni akkaan tawbataa ture."
    },
    {
      "resource_id": 111,
      "text": "Nuti gaarreen isa waliin galgalaafi ganama kan Rabbiin faarsan ta’anii laaffifnee jirra."
    },
    {
      "resource_id": 111,
      "text": "Allaattiinis walitti qabamtuu taatee (isa waliin akka faarsan mijeessinee jirra)Hunduu gara Isaa deebi’oodha."
    },
    {
      "resource_id": 111,
      "text": "Mootummaa isaa jabeessinee jirraHikmaa (nabiyyummaa)fi haasa’a adda baasuus isaaf kennineerra."
    },
    {
      "resource_id": 111,
      "text": "Sila oduun wal falmitootaa kan yeroo dadaa koranii gamoo (isaa) seenan si dhaqqabeeraa?"
    },
    {
      "resource_id": 111,
      "text": "Yeroo isaan isa irra seenanu, isaan irraa rifate“Hin sodaatin; (nuti) wal falmitoota lama kan gariin keenya garii irratti daangaa dabreedhaKanaaf gidduu keenyatti dhugaan murteessiHin jallisinii, gara karaa sirrii nu qajeelchi” jedhan."
    },
    {
      "resource_id": 111,
      "text": "Dhugumatti, kun obboleessa kiyyaIsaaf hoolota dhaltuu sagaltamii sagaltu jiraAnaaf immoo hoolaa dhaltuu tokko qofatu jira“Ishee naaf kenni” jedheeti, kadhaa keessatti natti jabeesse."
    },
    {
      "resource_id": 111,
      "text": "(Daawuud) ni jedhe: “dhugumatti, hoolaa kee gara hoolota isaatti dabalachuuf si gaafachuudhaan miidhaa sirratti dalagee jiraDhugumatti, irra hedduun warra wajjin hojjatanii gariin isaanii garii irratti miidhaa dalagu; isaan amananii, toltuu dalagan maleeIsaanis baay’ee xiqqoodha.” Daawuud akka isa qoranne beekeeti, Rabbii isaa araarama kadhatee, rukuu’as bu’ee, (gara Gooftaa isaatti) deebi’e."
    },
    {
      "resource_id": 111,
      "text": "(Nutis) sana isaaf araaramneDhugumatti, isaaf Nu biratti dhihaannaafi iddoo deebii (jannata) gaarii ta’etu jira."
    },
    {
      "resource_id": 111,
      "text": "Yaa Daawuud! Nuti dachii keessatti bakka bu’aa si taasifnee jirraKanaaf gidduu namootaatti dhugaan murteessiKaraa Rabbii irraa si jallisaa fedha lubbuu hin hordofinDhugumatti, isaan karaa Rabbii irraa jallatan, waan guyyaa herregaa dagataniif isaaniif adabbii cimaa ta’etu jira"
    },
    {
      "resource_id": 111,
      "text": "Samii, dachiifi wantoota gidduu lamaan isaanii jiran hunda, taphaaf hin uumneSun hubannoo isaan kafaraniitiIsaan kafaraniif ibidda irraa laga hamaa ta’etu isaaniif jira."
    },
    {
      "resource_id": 111,
      "text": "Sila isaan amananii, toltuu dalagan akka warra dachii keessatti balleessa dalaganii ni goonaa? Warra Allaah sodaatanis akka warra yakkamoo ni taasifnaa?"
    },
    {
      "resource_id": 111,
      "text": "(Kun) kitaaba barakaa, akka isaan keeyyattoota isaa xiinxalaniifi akka warri sammuu qaban ittiin gorfamuuf jecha gara keetti isa buufneedha."
    },
    {
      "resource_id": 111,
      "text": "Daawuudiifis Suleeymaaniin kennineGabricha akkam tole! Dhugumatti, inni akkaan tawbataadha."
    },
    {
      "resource_id": 111,
      "text": "Waaree booda faradoon leenjifamoon, fiigichatti cimoo ta’an yeroo isa irra fidaman (dubbadhu)."
    },
    {
      "resource_id": 111,
      "text": "Ni jedhe: “ani hanga aduun (dukkana halkaniitiin) dhokattutti jaalala qabeenyaa (fardaa) yaadannoo Gooftaa kiyyaa caalaa filadhe."
    },
    {
      "resource_id": 111,
      "text": "Isaan kana gara kiyya deebisaa” (jedhee), battalumatti lukaafi morma isaanii mummuruutti seene."
    },
    {
      "resource_id": 111,
      "text": "Dhugumatti Suleeymaaniin mokkorree turreSiree isaa irratti qaama laafaa darbineSana booda ( tawbaa) deebi’e."
    },
    {
      "resource_id": 111,
      "text": "Ni jedhe: “Gooftaa kiyya! Naaf araarami; aangoo ana booda eenyuufillee hin malles naaf kenniDhugumatti, Ati situ akkaan kennaadha.”"
    },
    {
      "resource_id": 111,
      "text": "Qilleensi isaaf laaffifnee, ajaja isaatiin laaftuu taatee gara inni fedhetti deemti."
    },
    {
      "resource_id": 111,
      "text": "Shayxaanotas isaan akkaan ijaaraniifi bishaan keessa akkaan lixan hunda (isaaf laaffifne)."
    },
    {
      "resource_id": 111,
      "text": "Warri biroos kan diriin walitti hidhaman (isaaf laaffifne)."
    },
    {
      "resource_id": 111,
      "text": "“Kun kennaa keenyaa, kenni! yookiin dhorgadhu! herregni homaatuu sirra hin jiru” (janneen)."
    },
    {
      "resource_id": 111,
      "text": "Dhugumatti, isaafis Nu bira dhihaannaafi deebii gaarii ta’etu jira."
    },
    {
      "resource_id": 111,
      "text": "Gabricha keenya Ayyuubiinis yeroo inni Gooftaa isaatti lallabee “shayxaanni rakkinaafi adabaan na tuqee jira” (jedhe) dubbadhu"
    },
    {
      "resource_id": 111,
      "text": "(Rabbiin): “Dachii miila keetiin rukutiKun (bishaan) qabbanaa’aa dhiqataafi dhugaatiif oolu” (jedheen)."
    },
    {
      "resource_id": 111,
      "text": "Rahmata Nu biraa ta’eefi gorsa warra sammuu qabaniif jecha maatii isaa (deebifnee) isaaf kenninee, fakkaataa isaaniis (isaaf daballe)."
    },
    {
      "resource_id": 111,
      "text": "“Harka keetiinis harcummee qabii (niitii kee) isaan rukuti; Waadaa (kee) hin cabsin” (jenneen)Dhugumatti, (isa mokkorreeti) obsaa ta’uu isa agarreGabricha akkam gaarii ta’e! Dhugumatti, inni akkaan tawbaa deebi’aadha."
    },
    {
      "resource_id": 111,
      "text": "Gabroota keenya Ibraahiim, Is-haaqiifi Ya’aquubiin kanneen (Ibaadaa irratti) cimoofi ija xiinxaltu qaban san dubbadhu."
    },
    {
      "resource_id": 111,
      "text": "Dhugumatti, Nuti haala gaariidhaan isaan qulqulleessine(Isheenis) ganda (Aakhiraa) yaadachuudha."
    },
    {
      "resource_id": 111,
      "text": "Dhugumatti isaan Nu biratti filatamoo gaggaarii irraayi."
    },
    {
      "resource_id": 111,
      "text": "Ismaa’il, Yasa’iifi Zulkifliinis dubbadhu; (isaan) hunduu filatamtoota irraayi."
    },
    {
      "resource_id": 111,
      "text": "Kuni (isaaniif) faaruudhaDhugumatti, isaan Rabbiin sodaataniif deebii gaariitu jira"
    },
    {
      "resource_id": 111,
      "text": "Jannata qubsumaa kan balballi isaaniif banaa ta’antu jira."
    },
    {
      "resource_id": 111,
      "text": "Ishee keessa (siree irratti) hirkatanii jiraatuIshee keessatti fuduraalee baay’eefi dhugaatiis ni waammatu."
    },
    {
      "resource_id": 111,
      "text": "Dubartoota nama biraa ilaaluu irraa ija gabaabsan, kan umriin isaanii wal qixa ta’etu isaan bira jira."
    },
    {
      "resource_id": 111,
      "text": "Kun waan guyyaa herregaatiif beellama godhamtaniidha."
    },
    {
      "resource_id": 111,
      "text": "Dhugumatti, kun kennaa keenyaa, dhumti isaaf hin jiru."
    },
    {
      "resource_id": 111,
      "text": "Kun (kan mu’uminootaati)Daangaa dabartootaaf immoo deebii hamaa ta’etu jira."
    },
    {
      "resource_id": 111,
      "text": "Jahannama ishee seenantu jiraAfatichi waa fokkate!"
    },
    {
      "resource_id": 111,
      "text": "Kuni bishaan danfaafi malaadhaa, haa dhandhamanu."
    },
    {
      "resource_id": 111,
      "text": "[Adabbiin] biraa fakkaataa isaa [kan duraa] ta’e gosa baay’eetu jira."
    },
    {
      "resource_id": 111,
      "text": "Kuni garee isinii waliin ibidda seenaniidha” (maleykaan jettiin)“Simannaan gaariin isaaniif hin ta’in, isaanis (numaa waliin) ibidda seenoodha” (matootiin jedhan)."
    },
    {
      "resource_id": 111,
      "text": "(Hordoftoonnis) ni jedhu: “Isinis simannaan gaariin isiniif hin godhaminIsintu karaa kan nuuf godhee (isin hordofne).” Iddoon teessumaa waa fokkatee!"
    },
    {
      "resource_id": 111,
      "text": "Ni jedhu: “Gooftaa keenya! nama kana karaa nuuf godhe ibidda keessatti adabbii dachaa ta’e isaaf dabali.”"
    },
    {
      "resource_id": 111,
      "text": "(Matootiin warra ibiddaa) Ni jedhu: “Maaliif namoota (duniyatti) warra baay’ee badii hojjatan irraa lakkaa’aa turre (asitti) hin argine?"
    },
    {
      "resource_id": 111,
      "text": "(Nutu) qishnaa isaan godhate moo, ijatu isaan irraa nu dabe?”"
    },
    {
      "resource_id": 111,
      "text": "Dhugumatti, sun dhugaadha; (inni) wal mormii warra ibiddaati."
    },
    {
      "resource_id": 111,
      "text": "“Ani akeekkachiisaadha; Rabbii tokkicha injifataa ta’e malee dhugaan gabbaramaan hin jiru” jedhi."
    },
    {
      "resource_id": 111,
      "text": "Gooftaa samii, dachiifi waan gidduu isaan lamaanii jiruu, injifataa, araaramaa ta’e malee."
    },
    { "resource_id": 111, "text": "Jedhi: “inni (Qur’aanni ) oduu guddaadha." },
    { "resource_id": 111, "text": "Isin isa irraa garagaltani." },
    {
      "resource_id": 111,
      "text": "Yeroo isaan (waa’ee Aadam keessatti) falman ani waa’ee jiraattoota olii (maleykotaa) irraa beekumsa hin qabu."
    },
    {
      "resource_id": 111,
      "text": "Ani sodaachisaa ifa galaa ta’uu malee beeksifni (biraa) gara kiyya hin godhamu.”"
    },
    {
      "resource_id": 111,
      "text": "Yeroo Gooftaan kee malaykotaan “Ani nama dhoqqee irraa uumuufan jira” jedhe [yaadadhu]."
    },
    {
      "resource_id": 111,
      "text": "“Ergan isa sirreessee, ruuhii kiyya (kan Ani uume) irraa isa keessatti afuufee booda isaaf sujuuda bu’aa” (jedheen)."
    },
    { "resource_id": 111, "text": "Malaykonni hundi isaanii sujuuda bu’an." },
    {
      "resource_id": 111,
      "text": "Garuu Ibliis boonee, kaafiroota irraa ta’e"
    },
    {
      "resource_id": 111,
      "text": "(Rabbiin) ni jedhe: “Yaa Ibliis! Waan Ani harka kiyyaan uumeef sujuuduu maaltu si dhorge? Ni boonte moo, of tuultota irraa taate?”"
    },
    {
      "resource_id": 111,
      "text": "(Ibliisis) ni jedhe: “Anatu isarra caala; ana ibidda irraa na uumte, isa immoo suphee (horofa) irraa isa uumte.”"
    },
    {
      "resource_id": 111,
      "text": "(Rabbiin) ni jedhe: “ishee irraa ba’i; ati dhugumaan (rahmata irraa) fageeffamaadha."
    },
    {
      "resource_id": 111,
      "text": "Hanga guyyaa murtiitti abaarsi kiyya sirra haa jiraatu.”"
    },
    {
      "resource_id": 111,
      "text": "(Ibliisis) ni jedhe: “hanga guyyaa (du’a irraa) kaafamaniitti na tursiisi.”"
    },
    {
      "resource_id": 111,
      "text": "(Rabbiinis) “dhugumatti, ati warra tursiifaman irraayi” jedheen."
    },
    { "resource_id": 111, "text": "“Hanga guyyaa yeroo beekamaatti.”" },
    {
      "resource_id": 111,
      "text": "(Ibliisis) ni jedhe: “jabeenya keetiin kakadhee! Isaan hunda nan jallisa."
    },
    {
      "resource_id": 111,
      "text": "Gabroota kee irraa isaan qulqulleefamoo malee.”"
    },
    {
      "resource_id": 111,
      "text": "(Rabbiin) ni jedhe: “Egaa dhugaan (Ana irraayi), Ani dhugumaan jedhas."
    },
    {
      "resource_id": 111,
      "text": "Jahannamiin siifi isaan irraa namoota si hordofan hundaaniin guuta.”"
    },
    {
      "resource_id": 111,
      "text": "(Yaa Muhammad!) jedhi: “(Qur’aana) kana irratti mindaa isin hin gaafadhuAni warra of dirqan irraayis miti."
    },
    {
      "resource_id": 111,
      "text": "Inni gorsa aalama hundaati malee homaa miti."
    },
    {
      "resource_id": 111,
      "text": "Dhugumatti, oduu isaa yeroo booda beekuuf jirtu.”"
    }
  ],
  "meta": {
    "translation_name": "Ghali Apapur Apaghuna",
    "author_name": "Ghali Apapur Apaghuna",
    "filters": { "resource_id": 111, "chapter_number": "38" }
  }
}
