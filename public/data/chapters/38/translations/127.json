{
  "translations": [
    { "resource_id": 127, "text": "Сод. Зикр соҳиби бўлмиш Қуръон ила қасам." },
    {
      "resource_id": 127,
      "text": "Аммо куфр келтирганлар кибру ҳаво ва мухолифликдадирлар."
    },
    {
      "resource_id": 127,
      "text": "Биз улардан илгари ҳам қанча асрларни ҳалок этганмиз. Улар (ёрдам сўраб) нидо қилдилар. Аммо қочиб қутулиш вақти эмас эди."
    },
    {
      "resource_id": 127,
      "text": "Улар ичларига ўзларидан огоҳлантиргувчи келганидан ажабландилар ва кофирлар: «Бу, сеҳргар ва каззобдир», дедилар."
    },
    {
      "resource_id": 127,
      "text": "«У худоларни битта худо қилдими?! Албатта, бу ажабланарли нарса!»"
    },
    {
      "resource_id": 127,
      "text": "Уларнинг аъёнлари: «Юринглар, худоларингиз тўғрисида сабр қилинглар. Албатта, бу қасдан қилинаётган нарсадир."
    },
    {
      "resource_id": 127,
      "text": "Биз бу ҳақда охирги миллатдан эшитганимиз йўқ. Бу, тўқилгандан бошқа нарса эмас."
    },
    {
      "resource_id": 127,
      "text": "Бизнинг ичимиздан ўшанга зикр нозил қилинибдими?!» – деб туриб кетдилар. Йўқ! Улар Менинг Зикрим ҳақида шак-шубҳададирлар. Йўқ! Улар азобимни татиб кўрмадилар."
    },
    {
      "resource_id": 127,
      "text": "Ёки уларнинг ҳузурида Азийзу ўта саховатли Роббингнинг раҳмат хазинаси борми?"
    },
    {
      "resource_id": 127,
      "text": "Ёки осмонлару ернинг ва улар орасидаги нарсаларнинг мулки уларникими? Бас, унда сабаблари ила (осмонга) кўтарилсинлар!"
    },
    {
      "resource_id": 127,
      "text": "Анави ердаги енгилган фирқалардан бўлган қандайдир лашкар.<sup foot_note=48502>1</sup>"
    },
    {
      "resource_id": 127,
      "text": "Улардан олдин ҳам Нуҳ қавми, Од, қозиқлар эгаси Фиръавн ҳам ёлғончи қилган."
    },
    {
      "resource_id": 127,
      "text": "Ва Самуд, Лут қавми ва дарахтзор эгалари ҳам. Фирқалар ўшалардир."
    },
    {
      "resource_id": 127,
      "text": "Барчалари, албатта, Пайғамбарларни ёлғончи қилдилар. Бас, Менинг иқобим ҳақ бўлди."
    },
    {
      "resource_id": 127,
      "text": "Ана ўшалар лаҳзага кечикмай келадиган биргина қичқириқдан бошқа нарсага интизор бўлаётганлари йўқ."
    },
    {
      "resource_id": 127,
      "text": "Улар: «Эй Роббимиз, бизга ҳисоб кунидан илгари насибамизни тезроқ бер!» – дедилар."
    },
    {
      "resource_id": 127,
      "text": "Улар айтаётган нарсаларга сабр қил. Қувват соҳиби бўлган бандамиз Довудни эсла. Албатта, у ўта қайтгувчидир.<sup foot_note=48503>1</sup>"
    },
    {
      "resource_id": 127,
      "text": "Албатта, Биз унга тоғларни бўйсундирдик. Улар у билан кечки пайту эрталаб тасбиҳ айтардилар."
    },
    {
      "resource_id": 127,
      "text": "Тўпланган ҳолдаги қушларни ҳам. Барчалари У зотга ўта қайтгувчидир.<sup foot_note=48504>1</sup>"
    },
    {
      "resource_id": 127,
      "text": "Ва Биз унга мулкини қувватли қилиб бердик ҳамда ҳикматни ва ҳал қилгувчи китобни бердик.<sup foot_note=48505>1</sup>"
    },
    {
      "resource_id": 127,
      "text": "Сенга даъволашганларнинг хабари келдими? Ўшанда улар меҳробга чиқишган эди."
    },
    {
      "resource_id": 127,
      "text": "Ўшанда улар Довуднинг олдига киришган эди. Бас, у улардан қўрқиб кетди. Улар: «Қўрқма, булар — икки даъволашгувчи томон. Биз бир-биримизга зулм қилдик. Бас, орамизда ҳақ ила ҳукм чиқар. Жабр қилма. Бизларни тўғри йўлга ҳидоят қил», дедилар.<sup foot_note=48506>1</sup>"
    },
    {
      "resource_id": 127,
      "text": "«Мана бу — менинг биродарим. Унинг тўқсон тўққизта совлиғи бор. Менинг эса, биргина совлиғим бор. Бас, у: «Уни ҳам менинг кафолатимга бер», деди ва сўзлашувда мендан устун чиқди»."
    },
    {
      "resource_id": 127,
      "text": "У: «Дарҳақиқат, сенинг совлиғингни сўраб, ўз совлиқларига (қўшиш) билан сенга зулм қилибди. Албатта, кўп шериклар бир-бирларига зулм қилурлар. Магар иймон келтириб, солиҳ амал қилганларгина (қилмаслар). Улар жуда ҳам оз», деди. Ва Довуд Биз уни синаганимизни билди-да, тезда Роббига истиғфор айтиб, саждага йиқилди ва тавба қилди."
    },
    {
      "resource_id": 127,
      "text": "Бас, Биз унинг ўша (хатоси)ни мағфират қилдик. Албатта, унинг учун ҳузуримизда яқинлик ва гўзал оқибат бордир."
    },
    {
      "resource_id": 127,
      "text": "Эй Довуд, албатта, Биз сени ер юзида халифа қилдик. Бас, одамлар орасида ҳақ ила ҳукм юрит. Ҳавойи нафсга эргашма! Яна, у сени Аллоҳнинг йўлидан адаштирмасин. Албатта, Аллоҳнинг йўлидан адашадиганларга, унутганлари учун, ҳисоб кунида шиддатли азоб бордир."
    },
    {
      "resource_id": 127,
      "text": "Биз осмону ерни ва уларнинг орасидаги нарсаларни беҳуда яратганимиз йўқ. Бу, куфр келтирганларнинг гумонидир. Бас, куфр келтирганлар учун дўзах(азоби)дан вой бўлсин!"
    },
    {
      "resource_id": 127,
      "text": "Йўқ! Биз иймон келтириб, солиҳ амаллар қилганларни ер юзида бузғунчилик қилувчилар каби қилармидик?! Йўқ! Биз тақводорларни фожирлар каби қилармидик?!"
    },
    {
      "resource_id": 127,
      "text": "Биз сенга нозил қилган Китоб муборакдир. Ақл эгалари унинг оятларини тадаббур қилишлари ва эслашлари учундир.<sup foot_note=48507>1</sup>"
    },
    {
      "resource_id": 127,
      "text": "Ва Биз Довудга Сулаймонни ҳадя қилдик. У қандай ҳам яхши бандадир. Албатта, у ўта қайтгувчидир."
    },
    {
      "resource_id": 127,
      "text": "Эсла, бир оқшом унга гижинглаб турган учқур отлар кўрсатилди."
    },
    {
      "resource_id": 127,
      "text": "У: «Албатта, мен Роббимнинг зикридан кўра дунё ишқига берилиб кетиб, ҳатто (қуёш) парда ила беркинибди-ку!"
    },
    {
      "resource_id": 127,
      "text": "Уларни менга қайтаринг!» – деди. Сўнгра уларнинг оёқ ва бўйинларини «силай» бошлади!<sup foot_note=48508>1</sup>"
    },
    {
      "resource_id": 127,
      "text": "Батаҳқиқ, Биз Сулаймонни синадик. Унинг курсисига жасадни ташладик. Сўнгра, у тавба қилди.<sup foot_note=48509>1</sup>"
    },
    {
      "resource_id": 127,
      "text": "У: «Эй Роббим, мени мағфират қилгин ва менга ўзимдан кейин бирор кишига муяссар бўлмайдиган мулкни ҳадя этгин. Албатта, сен кўплаб атоларни бергувчисан», деди."
    },
    {
      "resource_id": 127,
      "text": "Бас, Биз унга шамолни бўйсундирдик, у ирода қилган томонга майин эсаверади."
    },
    {
      "resource_id": 127,
      "text": "Яна барча бинокор ва ғаввос шайтонларни ҳам."
    },
    {
      "resource_id": 127,
      "text": "Ва бошқаларини ҳам кишанланган ҳолда тўплаб (бўйсундирдик)."
    },
    {
      "resource_id": 127,
      "text": "Бу Бизнинг ато этган нарсамиздир. Инъом эт ёки тутиб қол, ҳисоб йўқ."
    },
    {
      "resource_id": 127,
      "text": "Ва, албатта, унинг учун ҳузуримизда яқинлик ва гўзал оқибат бордир."
    },
    {
      "resource_id": 127,
      "text": "Бизнинг бандамиз Аййубни эсла. Ўшанда у Роббига нидо қилиб: «Албатта, мени шайтон машаққат ва азоб ила тутди», деди."
    },
    {
      "resource_id": 127,
      "text": "«Оёғинг ила тепгин! Бу чўмиладиган ва ичиладиган совуқ (сув)».<sup foot_note=48510>1</sup>"
    },
    {
      "resource_id": 127,
      "text": "Ва Биз унга аҳлини ва яна улар билан бирга мислларичани ҳам ҳадя этдик. Бу, Биздан раҳмат ўлароқ ва ақл эгаларига эслатма учун бўлди.<sup foot_note=48511>1</sup>"
    },
    {
      "resource_id": 127,
      "text": "«Қўлингга бир дастани ол-да, у билан ур. Қасамингни бузма», (деди). Биз уни сабрли топдик. У қандай ҳам яхши банда. Албатта, у ўта қайтгувчидир.<sup foot_note=48512>1</sup>"
    },
    {
      "resource_id": 127,
      "text": "Қўллар ва кўзлар соҳиблари бўлган бандаларимиз Иброҳим, Исҳоқ ва Яъқубни эсла."
    },
    {
      "resource_id": 127,
      "text": "Албатта, Биз уларни холис бир хислат-ла ажратдик. У (охират) диёрини эслаш эди."
    },
    {
      "resource_id": 127,
      "text": "Албатта, улар Бизнинг ҳузуримизда танланган ахёрлардандирлар."
    },
    {
      "resource_id": 127,
      "text": "Исмоил, ал-Ясаъ ва Зул-Кифлни ҳам эсла. Барчалари ахёрлардандир.<sup foot_note=48513>1</sup>"
    },
    {
      "resource_id": 127,
      "text": "Бу эслатмадир. Албатта, тақводорлар учун гўзал оқибат."
    },
    {
      "resource_id": 127,
      "text": "Улар учун эшиклари очиқ адн жаннатлари бордир."
    },
    {
      "resource_id": 127,
      "text": "У ерда ёнбошлаган ҳолларида ундаги кўплаб мевалар ва шароблардан чақирадилар."
    },
    {
      "resource_id": 127,
      "text": "Уларнинг ҳузурида кўзларини (номаҳрамдан) тийган тенгдош(ҳур)лар бордир."
    },
    {
      "resource_id": 127,
      "text": "Бу сизга ҳисоб куни учун ваъда этилган нарсалардир."
    },
    {
      "resource_id": 127,
      "text": "Албатта, бу Бизнинг (берадиган) ризқимиздир. Унинг ҳеч тугаши йўқдир."
    },
    {
      "resource_id": 127,
      "text": "Иш бундайдир. Албатта, туғёнга кетгувчилар учун ёмон оқибат."
    },
    {
      "resource_id": 127,
      "text": "Жаҳаннам бордир. Унга кирурлар. Бас, у қандай ҳам ёмон ётоқ!"
    },
    {
      "resource_id": 127,
      "text": "Мана буни татиб турсинлар: қайноқ сув ва йирингни!"
    },
    {
      "resource_id": 127,
      "text": "Ва бошқа унинг шаклидаги қўша-қўша (азоблар) ҳам."
    },
    {
      "resource_id": 127,
      "text": "«Мана бу гуруҳ ҳам сиз билан бирга бостириб киргувчидир. Уларга марҳабо йўқ. Улар, албатта, жаҳаннамга киргувчилардир», дерлар."
    },
    {
      "resource_id": 127,
      "text": "Улар: «Йўқ! Ўзингизга марҳабо йўқ! Сизлар ўша(жаҳаннам)ни бизга тақдим қилдингиз! Бас, у нақадар ёмон қароргоҳ!» – дерлар."
    },
    {
      "resource_id": 127,
      "text": "Улар: «Эй Роббимиз, бизга бу(жаҳаннам)ни ким тақдим этган бўлса, унга дўзахда икки баробар азобни зиёда қил!» – дерлар.<sup foot_note=48514>1</sup>"
    },
    {
      "resource_id": 127,
      "text": "Улар: «Бизга нима бўлди? Ёмонлардан ҳисоблаб юрган кишиларимизни кўрмаяпмиз?"
    },
    {
      "resource_id": 127,
      "text": "Биз уларни масхара қилиб олган эдикми ё?! Ёки кўзлар улардан тойдими?!» – дерлар."
    },
    {
      "resource_id": 127,
      "text": "Албатта, мана шу ҳақдир — дўзах аҳлининг ўзаро тортишувидир.<sup foot_note=48515>1</sup>"
    },
    {
      "resource_id": 127,
      "text": "Сен: «Мен фақат огоҳлантиргувчиман, холос. Ҳеч бир ибодатга сазовор зот йўқдир, магар ягона ва Қаҳҳор (барча махлуқотларни қабзасида тутиб, уларни Ўз ҳукмига юритиб ва қудрати ила бўйсундириб турувчи) Аллоҳгина бор."
    },
    {
      "resource_id": 127,
      "text": "У осмонлару ернинг ва уларнинг орасидаги нарсаларнинг Робби, Азийзу Fаффордир», деб айт."
    },
    { "resource_id": 127, "text": "Сен: «Бу улуғ бир хабардир." },
    { "resource_id": 127, "text": "Сиз бўлсангиз, ундан юз ўгирмоқдасиз." },
    {
      "resource_id": 127,
      "text": "Олий тўплам ҳақида улар тортишаётганларида менинг ҳеч билимим бўлмаган эди.<sup foot_note=48516>1</sup>"
    },
    {
      "resource_id": 127,
      "text": "Менга фақат ўзимнинг очиқ-ойдин огоҳлантиргувчи эканлигимгина ваҳий этилур», деб айт."
    },
    {
      "resource_id": 127,
      "text": "Эсла! Ўшанда Роббинг фаришталарга: «Албатта, мен лойдан башар яратгувчидирман."
    },
    {
      "resource_id": 127,
      "text": "Бас, қачонки уни ростлаб, ичига руҳимдан пуфлаганимда, унга сажда қилиб йиқилинглар!» – деган эди."
    },
    {
      "resource_id": 127,
      "text": "Бас, фаришталар барчалари жамланиб, сажда қилдилар."
    },
    {
      "resource_id": 127,
      "text": "Магар иблисгина мутакаббирлик қилди ва кофирлардан бўлди."
    },
    {
      "resource_id": 127,
      "text": "У зот: «Эй, иблис, Ўз қўлим билан яратган нарсага сажда қилишингдан сени нима ман қилди?! Мутакаббирлик қилдингми?! Ёки олий даражалилардан бўлдингми?!» – деди."
    },
    {
      "resource_id": 127,
      "text": "У: «Мен ундан яхшиман. Мени оловдан яратгансан. Уни лойдан яратгансан», деди."
    },
    {
      "resource_id": 127,
      "text": "У зот: «Сен ундан чиқ! Бас, албатта, сен қувилгансан."
    },
    {
      "resource_id": 127,
      "text": "Ва, албатта, сенга жазо кунигача менинг лаънатим бўлгай», деди."
    },
    {
      "resource_id": 127,
      "text": "У: «Эй Роббим, менга улар қайта тирилтирилажак кунгача муҳлат бергин!» – деди."
    },
    { "resource_id": 127, "text": "У зот: «Сен муҳлат берилганлардансан." },
    { "resource_id": 127, "text": "Маълум вақт кунигача», деди." },
    {
      "resource_id": 127,
      "text": "У : «Сенинг иззатинг ила қасамки, мен уларнинг барчасини иғво қиламан."
    },
    {
      "resource_id": 127,
      "text": "Магар, улардан халос қилинган бандаларинггина (иғвога учмас)», деди."
    },
    {
      "resource_id": 127,
      "text": "У зот: «Ҳақ шулки, зотан, Мен фақат ҳақни айтурман."
    },
    {
      "resource_id": 127,
      "text": "Албатта, Мен жаҳаннамни сен ва улардан сенга эргашганлар билан жамлаб тўлдирурман», деди."
    },
    {
      "resource_id": 127,
      "text": "Сен: «Мен унинг учун сиздан ҳеч ажр, ҳақ сўрамасман. Мен сохтакорлардан ҳам эмасман."
    },
    {
      "resource_id": 127,
      "text": "У(Қуръон) фақат оламлар учун эслатма, холос."
    },
    {
      "resource_id": 127,
      "text": "Албатта, унинг хабарини бир муддатдан сўнг билурсиз», деб айт."
    }
  ],
  "meta": {
    "translation_name": "Muhammad Sodik Muhammad Yusuf",
    "author_name": "Muhammad Sodik Muhammad Yusuf",
    "filters": { "resource_id": 127, "chapter_number": "38" }
  }
}
