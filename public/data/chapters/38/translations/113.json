{
  "translations": [
    {
      "resource_id": 113,
      "text": "Сад. Еске салуды қамтыған Құранмен ант етемін!"
    },
    {
      "resource_id": 113,
      "text": "Ал, сондай күпірлік етушілер  / бас тартушылар /  тәкаппарлық пен қарсылықта."
    },
    {
      "resource_id": 113,
      "text": "Біз олардан бұрын қаншама ұрпақтарды жойдық. Сонда олар жалбарынды, бірақ құтылуға кеш болған еді."
    },
    {
      "resource_id": 113,
      "text": "Әрі олар ескертушінің өз араларынан келгеніне таң қалды және кәпірлер: «Бұл сиқыршы, өтірікші."
    },
    {
      "resource_id": 113,
      "text": "Ол құдайларды бір ғана құдай етті ме? Шынында, бұл таң қаларлық нәрсе екен!» - деді."
    },
    {
      "resource_id": 113,
      "text": "Олардың араларындағы беделділері шығып бара жатып: «Жүре беріңдер және құдайларыңа сабыр етіңдер. Негізінде, бұл арнайы істелген нәрсе."
    },
    {
      "resource_id": 113,
      "text": "Біз соңғы дінде мұндай туралы естімедік. Бұл - ойдан шығарылған өтіріктен басқа нәрсе емес."
    },
    {
      "resource_id": 113,
      "text": "Ескерту біздердің ішімізден осыған түсірілді ме?» - деді. Жоқ, олай емес! Олар Менің Ескертуімнен  / Құраннан /  күмәндануда. Иә, солай! Олар әлі азапты татпады."
    },
    {
      "resource_id": 113,
      "text": "/ Ей, Мұхаммед!! әлде оларда әл-’Азиз  / бәрінен Үстем / , әл-Уаһһаб  / сый Беруші /  Раббыңның мейірімінің қазыналары бар ма?"
    },
    {
      "resource_id": 113,
      "text": "Әлде аспандардың және жердің әрі ол екеуінің арасындағылардың билігі соларда ма? Олай болса  / қолынан келсе /  олар жолын тауып  / аспанға /  көтерілсін,"
    },
    {
      "resource_id": 113,
      "text": "Қай әскері болмасын, алдыңғы топтар сияқты жеңіліске ұшырайды."
    },
    {
      "resource_id": 113,
      "text": "Бұлардан бұрын Нұхтың елі, Ад елі және қазықтардың  / үлкен әскердің /  иесі Фиръаун да  / елшілерді /  өтірікке шығарды."
    },
    {
      "resource_id": 113,
      "text": "Әрі сәмұдтықтар да, Лұттың елі және Әйке тұрғындары да. Міне, осылар -  / ұқсас / топтар."
    },
    {
      "resource_id": 113,
      "text": "Елшілерді өтірікшіге шығарғандары үшін олардың әрқайсысына Менің жазам тиісті болды."
    },
    {
      "resource_id": 113,
      "text": "Олар одан кейін қайта оралу болмайтын, бір ғана сайхадан басқаны күтпейді."
    },
    {
      "resource_id": 113,
      "text": "Әрі олар: «Ей, Раббымыз! Бізге тиісті үлесімізді  / азабымызды /  Есеп күнінен бұрын бізге тездет», - дейді  / келеке етіп / ."
    },
    {
      "resource_id": 113,
      "text": "/ Ей, Мұхаммед /  / Олардың айтқандарына сабыр етіп, қуатты құлымыз Дәуітті еске ал. Ол әрдайым Оған қайтушы еді."
    },
    {
      "resource_id": 113,
      "text": "Ақиқатында, Біз тауларды кешке және таңертең онымен  / Дәуітпен /  бірге Раббыңды  / барлық кемшіліктен /  пәк деп ұлықтайтын етіп бағындырдық."
    },
    {
      "resource_id": 113,
      "text": "Әрі топталған түрде құстарды да. Барлығы да Оған  / Аллаһқа /  бойсұнушы."
    },
    {
      "resource_id": 113,
      "text": "Біз оның патшалығын қуаттап бекіттік әрі оған даналық пен тура  / шешімді /  сөз бердік."
    },
    {
      "resource_id": 113,
      "text": "!Ей, Мұхаммед! /  Саған дауласқандардың хабары келді ме? Сонда олар михрабқа  / құлшылық ететін орынға /  дуалдан асып келген еді."
    },
    {
      "resource_id": 113,
      "text": "Олар Дәуіттің алдына кірген кезде, ол олардан қорқып қалды. Олар: «Қорықпа! Біз бір-бірімізге әділетсіздік еткен екі тартысушымыз. Біздің арамызға ақиқатпен үкім шығар да әділетсіздік етпе. Әрі бізге дұрыс жолды көрсет."
    },
    {
      "resource_id": 113,
      "text": "Бұл -  менің бауырым. Оның тоқсан тоғыз саулық қойы бар, ал менің бір ғана саулығым бар. Ол: «Оны менің қарамағыма бер»,- деп, сөзбен менен үстем түсті», - деді."
    },
    {
      "resource_id": 113,
      "text": "Ол: «Ол сенің саулығыңды өз саулықтарына  / қосып алу үшін /  сұрап, саған әділетсіздік еткен екен. Негізінде, жақын араласушылардың көпшілігі бір-біріне әділетсіздік етеді. Тек иманға келген және ізгі амал жасағандар ғана ондай емес. Ал, олар аз», -  деді. Сонда, Дәуіт Біздің оны сынағанымызды анық түсінді де Раббысынан кешірім тіледі және иіліп  / сәждеге /  жығылды әрі Раббысына бойсұна жүгінді  / тәубе етті / ."
    },
    {
      "resource_id": 113,
      "text": "Біз оған мұны кешірдік. Ақиқатында ол үшін Біздің алдымызда жақындатылу және қайтар орынның көркемі бар."
    },
    {
      "resource_id": 113,
      "text": "Ей, Дәуіт! Ақиқатында, Біз сені жер бетінде халифа еттік. Адамдардың арасында ақиқатпен шешім шығар да көңілқұмарлығына еруші болма. Онда ол  / еру /  сені Аллаһтың жолынан адастырады  / ауытқытып, шығарады / .Ақиқатында, Есеп күнін ұмытқаны үшін Аллаһтың жолынан адасқандарға қатты азап бар."
    },
    {
      "resource_id": 113,
      "text": "Біз аспандар мен жерді және екеуінің арасындағыларды бостан-босқа жаратпадық. Бұл - сондай күпірлік етушілердің  / Аллаһқа қарсы келушілердің / жорамалы. Ендеше, сондай күпірлік етушілерге  / иманға келмегендерге /  Оттан үлкен қасірет бар\\"
    },
    {
      "resource_id": 113,
      "text": "Біз иманға келген және ізгі амал істегендерді жер бетінде бұзу-бүлдірушілік істейтіндермен тең етеміз бе? Әлде тақуаларды  / Раббысына бойсұнып, жазасынан қорқып, сақтанушыларды /  күнәһарлармен бірдей етеміз бе?"
    },
    {
      "resource_id": 113,
      "text": "/ Ей, Мұхаммед! /  Біз саған түсірген Кітап - берекелі.  / Адамдар /  оның аяттарына зейін қойып зерделеулері үшін әрі ақыл иелері еске алуы үшін  / түсірдік /  ."
    },
    {
      "resource_id": 113,
      "text": "Біз Дәуітке Сүлейменді тарту еттік.  / Сүлеймен /  қандай жақсы құл! Ол әрқашан Оған қайтушы."
    },
    {
      "resource_id": 113,
      "text": "Бірде оған кешке қарай, ойнақтаған  / тұяғымен жер тарпыған /  жүйрік сәйгүліктер көрсетілді."
    },
    {
      "resource_id": 113,
      "text": "Сонда ол: «Мен Раббымды еске алудан гөрі ол  / күн /  тосық артына жасырынғанша  / күн батқанша / , жақсы нәрселерге құштар болып ұнатыппын."
    },
    {
      "resource_id": 113,
      "text": "Оларды маған қайтарыңдар!» - деді. Сөйтіп ол  / аттардың! аяқтары мен мойындарын сипай бастады."
    },
    {
      "resource_id": 113,
      "text": "Әрі Біз Сүлейменге сынақ етіп, оның тағының үстіне бір денені тастадық. Содан кейін ол  / Раббысына /  беріле, бойсұна жүгінді  / тәубе етті /."
    },
    {
      "resource_id": 113,
      "text": "Ол: «Раббым! Мені кешір әрі маған өзімнен кейін ешкімде болмайтын билік бер. Ақиқатында, Сен Сый берушісің», деді."
    },
    {
      "resource_id": 113,
      "text": "Біз оған, оның әмірімен қалаған жеріне жеңіл есетін желді бағындырдық."
    },
    {
      "resource_id": 113,
      "text": "Әрі оған әрбірқұрылысшы және сүңгуші шайтандарды"
    },
    {
      "resource_id": 113,
      "text": "және кісендермен байланған басқаларын да  / бағындырдық / ."
    },
    {
      "resource_id": 113,
      "text": "Міне, осы  - Біздің сыйымыз. Игілік ет не өзіңде ұста, ол үшін есепке тартылмайсың."
    },
    {
      "resource_id": 113,
      "text": "Ақиқатында, оған Бізде - жақындатылу және қайтар орынның көркемі бар."
    },
    {
      "resource_id": 113,
      "text": "/ Ей, Мұхаммед! /  Құлымыз Айюбты есіңе ал. Ол Раббысына жалбарына: «Маған шайтаннан бір қиыншылық пен бейнет тиді!» - деп үн қатты."
    },
    {
      "resource_id": 113,
      "text": "/ Оған / : «Аяғыңмен  / жерге /  теп. Бұл жуынатын және ішетін салқын  / су / »,-  дедік."
    },
    {
      "resource_id": 113,
      "text": "Бізден бір мейірім әрі ақыл иелері үшін еске салу ретінде оған үй ішін және олармен бірге тағы соншасын сыйладық."
    },
    {
      "resource_id": 113,
      "text": "/ Әрі оған / : «Қолыңа бір тұтам сабан алып, сонымен  / әйеліңді / ұр және берген антыңды бұзба», - дедік. Ақиқатында оны сабырлы түрде таптық. Ол қандай жақсы құл! Ол әрдайым Оған қайтушы."
    },
    {
      "resource_id": 113,
      "text": "/ Ей, Мұхаммед! /  Қолдар және көздер иелері болған құлдарымызИбраһимді, Исхақты және Йаъқубты есіңе ал."
    },
    {
      "resource_id": 113,
      "text": "Ақиқатында, Біз оларды  / мәңгілік / мекенді  / ақиретті /  еске алумен тазарттық."
    },
    {
      "resource_id": 113,
      "text": "Олар Біздің алдымызда таңдаулы, ең жақсылардан."
    },
    {
      "resource_id": 113,
      "text": "Исмаъилды, Әлиясағты және Зулкифлді есіңе ал. Барлығы ең жақсылардан."
    },
    {
      "resource_id": 113,
      "text": "/ Ей, Мұхаммед! /  Бүл еске салу  / ескерту / . Ақиқатында тақуаларға  / Аллаһтың жазасынан қорқып, сақтанғандарға /  қайтар мекеннің көркемі -"
    },
    {
      "resource_id": 113,
      "text": "олар үшін қақпалары ашылып тұратын, ’Адн жәннатының бақтары бар"
    },
    {
      "resource_id": 113,
      "text": "Олар ол жерде сүйеніп отырып, коп жемістер мен сусындар алдырады"
    },
    {
      "resource_id": 113,
      "text": "Әрі олардың жанында көздерін / сақтап  /  өзгелерге салмайтын, өздерімен құрдас қыздар бар."
    },
    {
      "resource_id": 113,
      "text": "Бұл сендерге Есеп күні үшін уәде етілген нәрсе."
    },
    {
      "resource_id": 113,
      "text": "Ақиқатында, бұл ризық - Біздікі. Ол ешқашан таусылмайды."
    },
    {
      "resource_id": 113,
      "text": "Міне, солай. Ал анығында, бойсұнбағандарға, қайтар мекеннің ең жаманы -"
    },
    {
      "resource_id": 113,
      "text": "Жаһаннам (Тозақ)  болады. Олар онда күйіп-жанады. Ол -  өте жаман мекен!"
    },
    {
      "resource_id": 113,
      "text": "Бұл - қайнап тұрған су және ірің. Енді олар оны татсын."
    },
    {
      "resource_id": 113,
      "text": "Әрі  / жазаның /  осы секілді басқа да түрлері бар."
    },
    {
      "resource_id": 113,
      "text": "/ Тозақ періштелері  / : «Мына топ сендермен бірге кіреді», - дейді.  / Тозақтықтар / : «Оларға кеңшілік болмасын! Шын мәнінде олар Отта жанады», - дейді."
    },
    {
      "resource_id": 113,
      "text": "/ Тозаққа кейін кіргендер / : «Жоқ! Өздеріңе кеңшілік болмасын! Сендер оны  / тозақты /  бізге жақындаттыңдар. Ол өте жаман орын!» -  дейді."
    },
    {
      "resource_id": 113,
      "text": "Олар: «Раббымыз! Бізге оны жақындатқанғаОттағы азабын екі есе арттыр», - дейді."
    },
    {
      "resource_id": 113,
      "text": "Әрі: «Бізге не болды? Біз өзіміз нашар кісілер деп есептегендерімізді  / бұл жерде /  неге көрмей тұрмыз?!"
    },
    {
      "resource_id": 113,
      "text": "Біз оларды келеке етпедік пе? Әлде көзіміз олардан ауытқып, көрмей тұр ма?» - дейді."
    },
    {
      "resource_id": 113,
      "text": "Ақиқатында, осы - Отты  / тозақты /  мекен еткендердің тартысуы - шындық."
    },
    {
      "resource_id": 113,
      "text": "/ Ей, Мұхаммед! /  Айт: «Мен - тек ескертушімін. Әрі Жалғыз,  бәрін сөзсіз Бағындырушы Аллаһтан басқа ешбір құдай жоқ."
    },
    {
      "resource_id": 113,
      "text": "Ол - аспандардың және жердің әрі ол екеуінің арасындағылардың Раббысы, бәрінен Үстем, көп Кешіруші», - деп."
    },
    {
      "resource_id": 113,
      "text": "/ Ей, Мұхаммед! /  Айт: «бұл  / Құран /  ұлы хабар."
    },
    { "resource_id": 113, "text": "Сендер одан бет бұрудасыңдар." },
    {
      "resource_id": 113,
      "text": "Менде жоғарғы топтың әрі олардың тартысқандары туралы ешқандай білім болмады."
    },
    {
      "resource_id": 113,
      "text": "Маған тек өзімнің анық ескертуші екендігім ғана уахи етілуде», - деп."
    },
    {
      "resource_id": 113,
      "text": "Міне, кезінде Раббың періштелерге: «Мен лайдан адам жаратамын."
    },
    {
      "resource_id": 113,
      "text": "Оны  / рет-ретімен /  теңестіріп Өзімдегі  / иелігіміздегі /  рухты оның ішіне үрлеген кезде, оған сәжде етіп жығылыңдар», - деді."
    },
    {
      "resource_id": 113,
      "text": "Сонда періштелердің барлығы, түгелімен сәжде жасады."
    },
    {
      "resource_id": 113,
      "text": "Ал, Ібіліс өзін жоғары санап, менменсіп, сәжде етуден бас тартты. Сөйтіп, кәпірлерден болды."
    },
    {
      "resource_id": 113,
      "text": "/ Аллаһ / :«Ей, Ібіліс! Екі қолыммен жаратқаныма сәждеетуіңнен сені не тосты? Сен өзіңді жоғары санадың ба, әлде биік мәртебелілерден болдың ба?» - деді."
    },
    {
      "resource_id": 113,
      "text": "/ Ібіліс / : «Мен одан абзалмын. Сен мені оттан жараттың, ал оны лайдан жараттың», -деді."
    },
    {
      "resource_id": 113,
      "text": "Ол  / Аллаһ / : «Ол жақтан шық, сөзсіз сен қуылғансың."
    },
    {
      "resource_id": 113,
      "text": "Әрі Менің лағнетім саған Қайтарым  / қиямет /  күніне дейін болады», - деді."
    },
    {
      "resource_id": 113,
      "text": "/ Ібіліс / : «Раббым! Маған олар қайта тірілтілетін күнге дейін уақыт бер», - деді."
    },
    {
      "resource_id": 113,
      "text": "Ол / Аллаһ / : «Негізінде сен уақыт берілгендерденсің,"
    },
    { "resource_id": 113, "text": "белгілі мерзімдегі күнге дейін»,-  деді." },
    {
      "resource_id": 113,
      "text": "          / Ібіліс / : «Сенің үстемдігіңмен ант етемін, мен олардың барлығын адастырамын,"
    },
    {
      "resource_id": 113,
      "text": "тек олардың ішіндегі тазартылған құлдарыңды ғана  / азғыра алмаймын / », -деді."
    },
    {
      "resource_id": 113,
      "text": "Ол  / Аллаһ /  айтты: «Бұл -  ақиқат! Мен ақиқатты ғана айтамын."
    },
    {
      "resource_id": 113,
      "text": "Міндетті түрде Жаһаннамды (Тозақта)  сенімен әрі олардың ішінен саған ергендердің барлығымен толтырамын», - деп."
    },
    {
      "resource_id": 113,
      "text": "/ Ей, Мұхаммед! /  Айт: «Мен сендерден бұл үшін ақы сұрамаймын әрі мен / бұған /  өз ойымнан жалған қосушылардан  / өзгертушілерден /  емеспін."
    },
    {
      "resource_id": 113,
      "text": "Бұл  / Құран / -  әлемдер үшін еске салу,  / ескерту /  ғана."
    },
    {
      "resource_id": 113,
      "text": "Сендер әлбетте оның хабарын бір уақыттан кейін білесіңдер», -  деп."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "38" }
  }
}
