{
  "translations": [
    { "resource_id": 235, "text": "Shād. Bij de Koran, bezitter van eer." },
    {
      "resource_id": 235,
      "text": "Maar degenen die ongelovig zijn verkeren in een valse trots en tegenstand."
    },
    {
      "resource_id": 235,
      "text": "Hoeveel generaties vόόr hen hebben Wij niet vernietigd? Zij schreeuwden het uit toen er voor ontkomen geen tijd meer was."
    },
    {
      "resource_id": 235,
      "text": "En zij (de Arabische heidenen) verbaasden zich dat er een waarschuwer uit hun midden tot hen was gekomen! En de ongelovigen zeiden: “Dit is een tovenaar, een leugenaar."
    },
    {
      "resource_id": 235,
      "text": "Hij heeft (alle) goden in één god veranderd. Waarlijk, dit is iets vreemds!”"
    },
    {
      "resource_id": 235,
      "text": "En de leiders onder hen gingen weg (zeggend): “Ga door en blijf standvastig met jullie goden! Waarlijk, dit (van Mohammed) is iets (dat tegen jullie) is ontworpen!"
    },
    {
      "resource_id": 235,
      "text": "Wij hebben hierover niets gehoord in de laatste godsdienst. Dit is niets anders dan een verzinsel!”"
    },
    {
      "resource_id": 235,
      "text": "Is aan hem uit Ons midden de Vermaning neergezonden? Nee, maar zij verkeren in twijfel over Mijn Vermaning. Nee, maar zij hebben (Mijn) bestraffing nog niet geproefd!"
    },
    {
      "resource_id": 235,
      "text": "Of hebben zij de schatten van de genade van jouw Heer, de Almachtige, de Ware Gever?"
    },
    {
      "resource_id": 235,
      "text": "Of behoort het koninkrijk van de hemelen en de aarde en alles wat daar tussen is hen toe? Als dat het geval is laten zij dan hun middelen vermeerderen."
    },
    {
      "resource_id": 235,
      "text": "Zij zijn daar niets anders dan het verslagen leger van de bondgenoten."
    },
    {
      "resource_id": 235,
      "text": "Vόόr hen loochenden het volk van Noah; en (het volk van)‘Ad en Farao, de man met de staken."
    },
    {
      "resource_id": 235,
      "text": "En de Thamoed en het volk van Loeth en de bewoners van het woud; dat waren de bondgenoten."
    },
    {
      "resource_id": 235,
      "text": "Allen verloochenden de Boodschappers, daarom was Mijn bestraffing gerechtvaardigd."
    },
    {
      "resource_id": 235,
      "text": "En het wachten is slechts op een enkele kreet, die geen onderbreking kent."
    },
    {
      "resource_id": 235,
      "text": "Zij zeggen: “Onze Heer! Bespoedig voor ons, ons verslag van goede en slechte daden vóór de Dag van de Afrekening!”"
    },
    {
      "resource_id": 235,
      "text": "Wees geduldig met wat zij zeggen en gedenk Onze dienaar Dawoed, de bezitter van kracht. Waarlijk, hij is de meest berouwtonende."
    },
    {
      "resource_id": 235,
      "text": "Waarlijk, Wij maakten de bergen dienstbaar, die met hem de Glorie van Allah prezen in de avond en in de ochtend."
    },
    {
      "resource_id": 235,
      "text": "En ook de verzamelde vogels; allen wenden zich voortdurend tot Hem. (Allah)."
    },
    {
      "resource_id": 235,
      "text": "Wij versterkten zijn koninkrijk en gaven de hem de wijsheid en de beslissende uitspraken."
    },
    {
      "resource_id": 235,
      "text": "En heeft jou het bericht van de tegenstanders bereikt? Toen zij over de muur klommen in (zijn) gebedsplaats."
    },
    {
      "resource_id": 235,
      "text": "Toen zij bij Dawoed binnenkwamen, was hij doodsbang voor hen, zij zeiden: “Vrees niet! Wij zijn twee mannen die het met elkaar oneens zijn, de één heeft de ander kwaad gedaan, oordeel daarom tussen ons in waarheid en wijk niet af en leidt ons op het rechte Pad."
    },
    {
      "resource_id": 235,
      "text": "Waarlijk, deze broeder van mij heeft negenennegentig ooien, terwijl ik slechts één ooi heb, en hij zegt: “Geef het aan mij, en hij heeft mij in de spraak overweldigd.”"
    },
    {
      "resource_id": 235,
      "text": "(Dawoed) zei: “Hij heeft jou onrecht aangedaan door jou ooi te eisen als aanvulling op zijn ooien. En waarlijk, vele genoten onderdrukken de ander, behalve degenen die geloven en goede daden verrichten en zij zijn slechts weinigen.” En Dawoed vermoedde dat Wij hem op de proef stelden, waarop hij zijn Heer om vergeving smeekte. En hij knielde neer en keerde zich in berouw (tot Allah)."
    },
    {
      "resource_id": 235,
      "text": "Toen vergaven Wij hem dat en waarlijk, voor hem was de nabijheid van Ons en een goede plaats in de terugkeer."
    },
    {
      "resource_id": 235,
      "text": "O Dawoed! Waarlijk! Wij hebben jou als een opvolger op aarde geplaatst, oordeel dus in Waarheid tussen de mensen en volg niet de begeerte, want die zal je van het Pad van Allah doen afdwalen. Waarlijk! Degenen die afdwalen van het Pad van Allah (zullen) een zware bestraffing krijgen omdat zij de Dag van de Afrekening vergaten."
    },
    {
      "resource_id": 235,
      "text": "En Wij hebben de hemel en de aarde en alles wat daartussen is niet voor niets geschapen. Dat is een vermoeden van degenen die ongelovig zijn. Wee degenen die de Hel ontkennen."
    },
    {
      "resource_id": 235,
      "text": "Zullen Wij dan degenen die geloven en goede daden verrichten (gelijk) behandelen als degenen die verderf zaaien op aarde? Of zullen Wij de godvrezenden zoals de losbandigen behandelen?"
    },
    {
      "resource_id": 235,
      "text": "(Dit is) een gezegend Boek dat Wij aan jou hebben neergezonden, zodat zij over haar verzen kunnen nadenken en dat de mensen van begrip het mogen onthouden."
    },
    {
      "resource_id": 235,
      "text": "En aan Dawoed gaven Wij Soeleiman. Wat (een) uitmuntende dienaar! Waarlijk, hij is de meest berouwtonende."
    },
    {
      "resource_id": 235,
      "text": "(Gedenk) Toen er voor hem in de namiddag goed getrainde paarden getoond werden van het zuiverste ras."
    },
    {
      "resource_id": 235,
      "text": "En hij zei: \"\"Ik houd van goede dingen vanwege de gedachtenis aan mijn Heer.\"\" Tot zij (de paarden) onzichtbaar werden door de zonsondergang."
    },
    {
      "resource_id": 235,
      "text": "Toen zei hij “ Breng hen naar mij terug.” Toen liet hij zijn hand over hun benen en hun halzen gaan."
    },
    {
      "resource_id": 235,
      "text": "En voorwaar, Wij hebben Soeleiman beproefd en op zijn troon zetten Wij een zielloos lichaam. Maar hij keerde terug tot Allah in gehoorzaamheid en berouw."
    },
    {
      "resource_id": 235,
      "text": "Hij zei: “Mijn Heer! Vergeef mij en schenk mij een koninkrijk dat niemand na mij ooit zal bezitten. Waarlijk, U bent Degene Die geeft.”"
    },
    {
      "resource_id": 235,
      "text": "Dus hebben Wij de wind aan hem onderworpen, die zachtjes en gewillig blies op (Soeleiman’s) bevel, waarheen hij wilde."
    },
    {
      "resource_id": 235,
      "text": "En ook de duivelse Djinn, allen waren (vakkundige) bouwers en (parel)duikers."
    },
    {
      "resource_id": 235,
      "text": "En ook andere (duivels), (waarvan de handen aan de nek werden) vastgebonden met (zware) ketenen."
    },
    {
      "resource_id": 235,
      "text": "Dit is Ons geschenk, geef (het) dan weg of houd (het) achter, zonder afrekening."
    },
    {
      "resource_id": 235,
      "text": "En waarlijk, voor hem is er bij Ons zeker (Onze) nabijheid en de beste plaats van terugkeer."
    },
    {
      "resource_id": 235,
      "text": "En gedenk Onze dienaar Ajoeb, toen hij zijn Heer (smartelijk) aanriep: “Waarlijk, Sjaitaan heeft mij schade en leed berokkend.”"
    },
    {
      "resource_id": 235,
      "text": "(Allah antwoordde:) “Stamp met je voet op de grond (waarop er spontaan een bron uit de grond ontsproot). Dit is (water) om je mee te wassen en af te koelen, en (ook) om van te drinken.”"
    },
    {
      "resource_id": 235,
      "text": "En Wij gaven hem zijn familie (terug), en nog eens zoveel met hen, als een genade van Ons en een Overdenking voor degenen die begrijpen."
    },
    {
      "resource_id": 235,
      "text": "(Allah zei tegen Ajoeb:) “En neem een bundel dun gras in je hand en sla daarmee (je vrouw) en verbreek je eed niet.“ Waarlijk! Wij hebben hem geduldig bevonden. Wat een uitmuntende dienaar! Waarlijk, hij is de meest berouwtonende."
    },
    {
      "resource_id": 235,
      "text": "En gedenk Onze dienaren: Ibrahim, Isaac en Yacoeb, (allen) bezitters van kracht en inzicht."
    },
    {
      "resource_id": 235,
      "text": "Waarlijk, Wij hebben hen uitverkoren ten behoeve van hun (gedachtenis) van het Hiernamaals."
    },
    {
      "resource_id": 235,
      "text": "En zij zijn in Ons aangezicht de uitverkorenen en de besten!"
    },
    {
      "resource_id": 235,
      "text": "En gedenk Ismaël, Elisha en Dhoel Kifl, allen behoren tot de besten."
    },
    {
      "resource_id": 235,
      "text": "Dit is een overdenking, en waarlijk, voor degenen die godvrezend zijn, is er een goede terugkeer."
    },
    {
      "resource_id": 235,
      "text": "De eeuwige Tuinen van ‘Adn (het Paradijs) wiens deuren voor hen geopend zijn."
    },
    {
      "resource_id": 235,
      "text": "Daarin zullen zij rusten, daarin zullen zij om overvloedig fruit en drank vragen."
    },
    {
      "resource_id": 235,
      "text": "En naast hen zijn kuise vrouwen met ingetogen blikken, gelijk in leeftijd."
    },
    {
      "resource_id": 235,
      "text": "Dit is wat jullie beloofd is op de Dag van de Afrekening!"
    },
    {
      "resource_id": 235,
      "text": "Waarlijk, dit is Onze voorziening die nooit zal eindigen."
    },
    {
      "resource_id": 235,
      "text": "Zo is het. Maar voor de overtreders is er zeker de slechtste plaats van terugkeer."
    },
    {
      "resource_id": 235,
      "text": "De Hel! Waar zij zullen binnentreden en dat is (zeker) een slechte rustplaats!"
    },
    {
      "resource_id": 235,
      "text": "Zo is het. Laat hen het dan proeven, een kokende vloeistof en een zwarte ijskoude vloeistof."
    },
    {
      "resource_id": 235,
      "text": "En andere bestraffingen die soortgelijk zijn."
    },
    {
      "resource_id": 235,
      "text": "Dit is een groep die samen met jullie binnenstroomt, er is geen welkom voor hen! Waarlijk, zij zullen in het vuur branden!"
    },
    {
      "resource_id": 235,
      "text": "Zij (hun volgelingen zullen) zeggen: “Er is geen welkom voor jullie! Jullie zijn het die dit over ons hebben gebracht.” Een kwade plaats is het hier dus om te verblijven."
    },
    {
      "resource_id": 235,
      "text": "Zij zullen zeggen: “Onze Heer! Wie ons dit ook gebracht heeft, geef hem een dubbele bestraffing in het Vuur!”"
    },
    {
      "resource_id": 235,
      "text": "En zij zullen zeggen: “Wat scheelt ons dat wij geen mensen zien die wij onder de slechte indeelden?"
    },
    {
      "resource_id": 235,
      "text": "Hebben wij hen als onderwerp van onze bespotting genomen, of waren (onze) ogen niet in staat hen te zien?”"
    },
    {
      "resource_id": 235,
      "text": "Waarlijk, het onderlinge redetwisten van de mensen van het vuur is de waarheid."
    },
    {
      "resource_id": 235,
      "text": "Zeg: “Ik ben slechts een waarschuwer en er is geen god behalve Allah. De Ene, de Overweldiger."
    },
    {
      "resource_id": 235,
      "text": "De Heer van de hemelen en de aarde en alles wat daar tussen is, de Almachtige, de Vergevingsgezinde.”"
    },
    { "resource_id": 235, "text": "Zeg: “Dat is groot nieuws." },
    { "resource_id": 235, "text": "Waarvan jullie je afkeren!" },
    {
      "resource_id": 235,
      "text": "Ik heb geen kennis van de leiders van het hoge, wanneer zij redetwisten."
    },
    {
      "resource_id": 235,
      "text": "Het is aan mij\" geopenbaard, dat ik slechts een duidelijke waarschuwer ben.”"
    },
    {
      "resource_id": 235,
      "text": "(Gedenk) toen jullie Heer tegen de Engelen zei: “”Waarlijk, Ik schep de mens uit aarde."
    },
    {
      "resource_id": 235,
      "text": "En wanneer Ik hem heb gevormd en hem van Mijn geest heb ingeademd, werp je dan in gehoorzaamheid voor hem neder.”"
    },
    { "resource_id": 235, "text": "Dus knielden de Engelen allemaal neer." },
    {
      "resource_id": 235,
      "text": "Behalve Iblies, hij was trots en was één van de ongelovigen."
    },
    {
      "resource_id": 235,
      "text": "(Allah) zei: “”O Iblies! Wat weerhoudt je om voor degene die Ik met Mijn beide handen geschapen heb, neer te knielen? Ben jij te trots of ben jij één van hen die hoog verheven is?”"
    },
    {
      "resource_id": 235,
      "text": "(Iblies) zei: “Ik ben beter dan hij, U heeft mij uit vuur geschapen en U schiep hem van aarde.”"
    },
    {
      "resource_id": 235,
      "text": "(Allah) zei: “Ga hier (het Paradijs) dan weg, want waarlijk, jij bent een vervloekte."
    },
    {
      "resource_id": 235,
      "text": "En waarlijk! Mijn vloek rust over jou tot de Dag der Vergelding.”"
    },
    {
      "resource_id": 235,
      "text": "(Iblies) zei: “Mijn Heer! Geef mij uitstel tot de Dag dat de (doden) herrezen zullen worden.”"
    },
    {
      "resource_id": 235,
      "text": "(Allah) zei: “Waarlijk! Jij bent één van degenen die uitstel krijgen."
    },
    { "resource_id": 235, "text": "Tot de Dag van de aangewezen tijd.”" },
    {
      "resource_id": 235,
      "text": "Hij (Iblies) zei: “Bij Uw macht, dan zal ik ze zeker allen (proberen te) misleiden."
    },
    {
      "resource_id": 235,
      "text": "Behalve Uw (gelovige) dienaren die oprecht in hun aanbidding zijn.”"
    },
    {
      "resource_id": 235,
      "text": "(Allah) zei: “De waarheid, en Ik spreek de waarheid."
    },
    {
      "resource_id": 235,
      "text": "Dat Ik de Hel met jou (Iblies) en degenen van de mensheid die jou volgen, tezamen zal vullen.”"
    },
    {
      "resource_id": 235,
      "text": "Zeg (O Mohammed): “Ik vraag hier geen beloning voor van jullie, noch behoor ik tot de degenen die wat verzinnem."
    },
    {
      "resource_id": 235,
      "text": "Het (de Koran) is slechts een Overdenking voor de werelden."
    },
    {
      "resource_id": 235,
      "text": "En over een tijd zullen jullie zeker weten wat zijn boodschap was.”"
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "38" }
  }
}
