{
  "translations": [
    { "resource_id": 26, "text": "Sád. Při Koránu, obsahujícím připomenutí!" },
    {
      "resource_id": 26,
      "text": "Ba věru ti, kdož nevěří, v marnivosti a odporu setrvávají."
    },
    {
      "resource_id": 26,
      "text": "Kolik pokolení před nimi jsme již zahubili! Volali sice o pomoc, však nezbyl jim čas k uniknutí."
    },
    {
      "resource_id": 26,
      "text": "Diví se nevěřící, že k nim přišel varovatel z jejich řad vzešlý, a říkají: \"Tohle je kouzelník a lhář prolhaný."
    },
    {
      "resource_id": 26,
      "text": "Což neučinil z více božstev Boha jediného? To věru je věc podivná!\""
    },
    {
      "resource_id": 26,
      "text": "A vzdálili se velmoži z nich a řekli: \"Jděte a při božstvech svých vytrvejte! Vždyť to věru je věc vyžadovaná."
    },
    {
      "resource_id": 26,
      "text": "O ničem takovém jsme neslyšeli v náboženství předešlém a není to nic než výmysl jeho."
    },
    {
      "resource_id": 26,
      "text": "Právě jemu mezi námi všemi že by mělo být připomenutí sesláno?\" Ba, oni o připomenutí Mém jsou na pochybách, ba, ještě neokusili trestu Mého!"
    },
    {
      "resource_id": 26,
      "text": "Což oni vlastní pokladnice milosrdenství Pána tvého mocného a dárce?"
    },
    {
      "resource_id": 26,
      "text": "Či náleží jim království nebes a země a toho, co mezi nimi je? Nechť tedy vystoupí po nebeských provazech vzhůru!"
    },
    {
      "resource_id": 26,
      "text": "Vojsko každé tam na útěk zahnáno bude, byť mělo spojence."
    },
    {
      "resource_id": 26,
      "text": "A již před nimi prohlašoval posly za lháře lid Noemův, ´Ádovci i Faraón, jenž pánem byl kůlů,"
    },
    {
      "resource_id": 26,
      "text": "též Thamúdovci, lid Lotův i obyvatelé Houštin - a to spojenci byli,"
    },
    {
      "resource_id": 26,
      "text": "a všichni bez výjimky posly za lháře prohlásili a trest (Můj) si zasloužili."
    },
    {
      "resource_id": 26,
      "text": "A také tyto nečeká nic než výkřik jediný a nebude zde odklad žádný."
    },
    {
      "resource_id": 26,
      "text": "A přesto říkají: \"Pane náš, pošli nám rychle rozsudek náš, dříve než dostaví se den zúčtování!\""
    },
    {
      "resource_id": 26,
      "text": "Snášej neochvějně to, co říkají, a vzpomeň si na služebníka Našeho Davida, silou vládnoucího, jenž stále činil pokání,"
    },
    {
      "resource_id": 26,
      "text": "a jak podmanili jsme mu hory, aby spolu s ním pěly slávu Boží za večera i za svítání,"
    },
    {
      "resource_id": 26,
      "text": "a také ptactvo kol něho se shromaždující; a všichni se k Bohu kajícně obracejí."
    },
    {
      "resource_id": 26,
      "text": "A jeho království jsme upevnili a moudrost a obratnost v souzení jsme mu dali."
    },
    {
      "resource_id": 26,
      "text": "Dostalo se ti zvěsti o těch dvou ve sporu, když do paláce vystoupili?"
    },
    {
      "resource_id": 26,
      "text": "Když vstoupili k Davidovi, zalekl se jich. I pravili: \"Neboj se, my dva jsme ve sporu a jeden z nás učinil příkoří druhému. Rozsuď mezi námi podle pravdy a nebuď stranický, nýbrž uveď nás na stezku rovnou!"
    },
    {
      "resource_id": 26,
      "text": "Toto je můj bratr a devadesát devět ovcí má, zatímco mně patří jen jediná. I řekl mi: Svěř mi ji! a přemohl mne v půtce slovní o ni.\""
    },
    {
      "resource_id": 26,
      "text": "Odvětil David: \"On vskutku ti ukřivdil žádaje ovci tvou, aby ke svým ji připojil. A zajisté většina společníků se vzájemně podvádí kromě těch, kdož uvěřili a zbožné skutky konali, však takových málo je.\" A dovtípil se David, že jsme jej pouze zkoušeli, a poprosil Pána svého o slitování a pak padl klaně se a čině pokání."
    },
    {
      "resource_id": 26,
      "text": "A odpustili jsme mu to a on má u Nás věru místo blízké a překrásné přebývání."
    },
    {
      "resource_id": 26,
      "text": "Davide, My učinili jsme tebe zástupcem na zemi, rozsuzuj tedy mezi lidmi podle pravdy! Nenásleduj vášně své, jež by tě svedly z cesty Boží, vždyť věru ty, kdož z cesty Boží sejdou, trest strašný čeká za to, že zapomněli na den zúčtování."
    },
    {
      "resource_id": 26,
      "text": "A nestvořili jsme nebesa a zemi, a co je mezi nimi, jen pro nic za nic; to je jen domněnka nevěřících! Běda těm, kdož neuvěřili, před ohněm pekelným!"
    },
    {
      "resource_id": 26,
      "text": "Máme snad postavit ty, kdož uvěřili a zbožné skutky konali, na roveň s těmi, kdo pohoršení šíří na zemi? A máme bohabojné rovnými učinit s hříšníky?"
    },
    {
      "resource_id": 26,
      "text": "Toto je Písmo požehnané, jež jsme seslali tobě, aby lidé o jeho znameních přemýšleli a aby si je rozmyslem nadaní připomínali."
    },
    {
      "resource_id": 26,
      "text": "A darovali jsme Davidovi Šalomouna, jenž byl Naším výtečným služebníkem. A byl věru kajícníkem,"
    },
    {
      "resource_id": 26,
      "text": "když byly mu v podvečer předvedeny klisny ušlechtilé,"
    },
    {
      "resource_id": 26,
      "text": "a pravil: \"Vskutku jsem dával přednost lásce k statkům pozemským před Pána svého vzpomínáním, pokud se slunce neskrylo za noci závojem."
    },
    {
      "resource_id": 26,
      "text": "Přiveďte je ke mně!\" A jal se jim protínat nohy i šíje."
    },
    {
      "resource_id": 26,
      "text": "A již dříve jsme Šalomouna zkouškám podrobili a na jeho trůn tělo mu podobné umístili; teprve potom se kál"
    },
    {
      "resource_id": 26,
      "text": "a volal: \"Pane můj, odpusť mi a daruj mi království takové, jakého nikdo po mně nedosáhne, vždyť Tys věru štědrý dárce!\""
    },
    {
      "resource_id": 26,
      "text": "A podrobili jsme mu vítr, který lehce podle rozkazu jeho vál tam, kam on si přál,"
    },
    {
      "resource_id": 26,
      "text": "a také satany všechny, stavitele i potápěče,"
    },
    { "resource_id": 26, "text": "jakož i jiné, řetězy k sobě přivázané." },
    {
      "resource_id": 26,
      "text": "\"Toto je dar náš, Šalomoune, rozdávej z něho či si jej podrž, a nemusíš dávat zúčtování!\""
    },
    {
      "resource_id": 26,
      "text": "A má on u Nás věru místo blízké a překrásné přebývání."
    },
    {
      "resource_id": 26,
      "text": "Vzpomeň též služebníka Našeho Jóba, když volal k Pánu svému: \"Satan se mne dotkl strádáním a mukami.\""
    },
    {
      "resource_id": 26,
      "text": "\"Dupni nohou svou, a objeví se voda pro koupel chladivou i pro napití."
    },
    {
      "resource_id": 26,
      "text": "A dali jsme mu zpět jeho rodinu a s nimi ještě jednou tolik z milosrdenství Svého a jako připomenutí těm, kdož nadáni jsou rozmyslem."
    },
    {
      "resource_id": 26,
      "text": "A vezmi do ruky metlu a udeř jí, a nehřeš!\" A shledali jsme jej trpělivým; služebníkem byl on výtečným, stále kajícným."
    },
    {
      "resource_id": 26,
      "text": "A vzpomeň také služebníků Našich Abrahama, Izáka a Jakuba, lidí dobrotivých a prozíravých,"
    },
    {
      "resource_id": 26,
      "text": "jež jsme věru očistili myšlenkou čistou příbytku věčného připomínkou!"
    },
    { "resource_id": 26, "text": "A jsou oni u Nás ti nejlepší z vyvolených." },
    {
      "resource_id": 26,
      "text": "A vzpomeň též Ismaele, Eliši a Dhu l-Kifla, kteří všichni jsou z nejlepších!"
    },
    {
      "resource_id": 26,
      "text": "Toto je připomenutí; a bohabojní vskutku překrásné místo pobytu budou míti,"
    },
    {
      "resource_id": 26,
      "text": "zahrady Edenu s branami pro ně vždy otevřenými,"
    },
    {
      "resource_id": 26,
      "text": "v nich odpočívajíce budou si žádat ovoce hojnost i pití"
    },
    {
      "resource_id": 26,
      "text": "a u nich budou dívky se zraky sklopenými stejného věku s nimi."
    },
    {
      "resource_id": 26,
      "text": "Hle, toto je ono, co vám bylo slíbeno pro den zúčtování!"
    },
    {
      "resource_id": 26,
      "text": "A toto zajisté je Náš příděl, jenž nebude znát nikdy vyčerpání."
    },
    {
      "resource_id": 26,
      "text": "Tak bude! Však vzpurným dostane se věru nejhoršího přebývání"
    },
    {
      "resource_id": 26,
      "text": "pekla, v němž hořet budou; hnusné to místo pro odpočívání!"
    },
    {
      "resource_id": 26,
      "text": "Tak bude! A nechť ochutnají nápojů vroucích a hnijících,"
    },
    { "resource_id": 26, "text": "a jiného podoby stejné i druhů různých!" },
    {
      "resource_id": 26,
      "text": "Toto je houf do pekel s vámi se řítící; nebudou zde přivítáni a hořet budou v plameni"
    },
    {
      "resource_id": 26,
      "text": "a řeknou: \"Nikoliv! Vám nechť se nedostane přivítání! Vy toto jste nám připravili, a jak hnusné je to přebývání!\""
    },
    {
      "resource_id": 26,
      "text": "A zvolají: \"Pane náš, těm, kdo nám tohle připravili, těm rozmnož trest dvojnásobně v ohni!\""
    },
    {
      "resource_id": 26,
      "text": "Pak zeptají se: \"Co se děje, že zde nevidíme lidi, které jsme za špatné pokládali,"
    },
    {
      "resource_id": 26,
      "text": "kteří nám buď pro smích byli či od nichž se zraky naše odvracely?\""
    },
    {
      "resource_id": 26,
      "text": "Toto je věru skutečnost; tak hádat se budou obyvatelé ohně pekelného."
    },
    {
      "resource_id": 26,
      "text": "Rci: \"Já jenom varovatel jsem a není božstva žádného kromě Boha jediného, podmaňujícího,"
    },
    {
      "resource_id": 26,
      "text": "Pána nebes a země a všeho, co mezi nimi je, mocného a odpouštějícího!\""
    },
    { "resource_id": 26, "text": "Rci: \"Toto je zvěst nesmírná přece," },
    { "resource_id": 26, "text": "vy však od ní odvracíte se," },
    {
      "resource_id": 26,
      "text": "a neměl jsem vědomost žádnou o shromáždění nejvyšším, když ve sporu byli v něm."
    },
    {
      "resource_id": 26,
      "text": "A vnuknuto mi bylo jen, že varovatelem zjevným jsem,"
    },
    {
      "resource_id": 26,
      "text": "když Pán tvůj pravil andělům: \"Já smrtelníka z hlíny vytvořím,"
    },
    {
      "resource_id": 26,
      "text": "a až jej vyrovnám a vdechnu mu něco z ducha Svého, padněte na zem klaníce se před ním!\""
    },
    {
      "resource_id": 26,
      "text": "A padli před ním na zem andělé všichni sborem"
    },
    {
      "resource_id": 26,
      "text": "kromě Iblíse, jenž pyšný byl a patřil k nevděčným. I pravil Bůh: \"Iblísi, co ti bránilo, abys padl před tím, co rukama vlastníma stvořil jsem?"
    },
    {
      "resource_id": 26,
      "text": "Jsi pyšný tak, či patříš snad ke vznešeným?\""
    },
    {
      "resource_id": 26,
      "text": "Odpověděl: \"Já lepší jsem než on, mne z ohně jsi stvořil, zatímco jeho jen z hlíny.\""
    },
    {
      "resource_id": 26,
      "text": "I zvolal Bůh: \"Odejdi odsud, jsi zlořečený!"
    },
    {
      "resource_id": 26,
      "text": "A nechť na tobě prokletí mé až do dne soudného lpí!\""
    },
    {
      "resource_id": 26,
      "text": "Pravil Iblís: \"Pane můj, dej mi odklad až do dne, kdy budou vzkříšeni!\""
    },
    {
      "resource_id": 26,
      "text": "Odpověděl: \"Budiž tedy mezi těmi, jimž je odloženo"
    },
    { "resource_id": 26, "text": "až do dne času stanoveného!\"" },
    {
      "resource_id": 26,
      "text": "Pravil Iblís: \"Při moci Tvé, já všechny je uvedu v bloudění"
    },
    {
      "resource_id": 26,
      "text": "kromě těch z nich, kdož Tvoji služebníci jsou upřímní!"
    },
    {
      "resource_id": 26,
      "text": "I pravil Bůh: \"Při pravdě, a já pravdu dím:"
    },
    {
      "resource_id": 26,
      "text": "já tebou a všemi těmi, kdož následovat tě budou, peklo naplním!\""
    },
    {
      "resource_id": 26,
      "text": "Rci: \"Nežádám od vás za to odměnu žádnou a nejsem z těch, kdož na sebe si berou, co nepřísluší jim."
    },
    {
      "resource_id": 26,
      "text": "A není toto než připomenutí pro lidstvo veškeré"
    },
    { "resource_id": 26, "text": "a dozvíte se zprávu o tom po době nějaké.\"" }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "38" }
  }
}
