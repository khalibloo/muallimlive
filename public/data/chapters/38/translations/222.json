{
  "translations": [
    { "resource_id": 222, "text": "Сад. Үгіт толы Құранға серт." },
    {
      "resource_id": 222,
      "text": "Әрине қарсы болғандар, дандайсып, тартысуда."
    },
    {
      "resource_id": 222,
      "text": "Олардан бұрын қаншалаған нәсілді жоқ еттік. Сонда олар ойбайлады да; бірақ құтылар заман емес еді."
    },
    {
      "resource_id": 222,
      "text": "Олар өздерінен бір ескертуші келгеніне таңырқады да қарсы болғандар: \"Бұл бір сиқыршы, барып тұрған суайт\" деді."
    },
    {
      "resource_id": 222,
      "text": "\"Тәңірлерді бір-ақ тәңір қыла ма? Әрине бұл тым таңғажайып нәрсе.\""
    },
    {
      "resource_id": 222,
      "text": "Олардың бастықтары келіп: \"Жүріңдер, өз тәңірлеріңде сабыр ете тұрыңдар. Сөз жоқ, бұл бір мақсатты нәрсе.\""
    },
    {
      "resource_id": 222,
      "text": "\"Тіпті бұны біз өзге дінде естіген емеспіз. Бұл мүлде бір жасанды жол.\""
    },
    {
      "resource_id": 222,
      "text": "\"Арамыздан осыға ғана үгіт түсірілді ме?,- (десті) Олай емес, олар Менің үгітімнен күдіктенуде. Әрине олар азабымды татқан жоқ."
    },
    {
      "resource_id": 222,
      "text": "(Мұхаммед Ғ.С.) немесе өте үстем, аса жомарт Раббыңньің мәрхаметінің қазынасы олардың қасында ма?"
    },
    {
      "resource_id": 222,
      "text": "Не көктер мен жердің әрі арасындағылардың иелігі олардікі ме? Ендеше, ыңғайын тауып, көтеріліп көрсін."
    },
    {
      "resource_id": 222,
      "text": "(Олар) мұнда соққы жеген рулардан бір қол."
    },
    {
      "resource_id": 222,
      "text": "Олардан бұрын Нүх, Ғад елі және салтанат иесі Перғауын да жасынға шығарған еді."
    },
    {
      "resource_id": 222,
      "text": "Сондай-ақ Сәмұд, Лұт және Әйке халқы да. Міне осы топтар:"
    },
    {
      "resource_id": 222,
      "text": "Барлығы да елшілерді жасынға шығарғандықтарынан, азап лайық болды."
    },
    {
      "resource_id": 222,
      "text": "Ал енді бұлар да тоқтаусыз бір ғана ащы дауысты күтеді."
    },
    {
      "resource_id": 222,
      "text": "Олар: \"Раббымыз, есеп күнінен бұрын көресімізді тез көрсет\" десті."
    },
    {
      "resource_id": 222,
      "text": "(Мұхаммед Ғ.С.) олардың айтқандарына сабыр ет. Мықты құлымыз Дәуіт (Ғ.С.) ті есіңе ал! Өйткені ол, өте бой ұсынушы."
    },
    {
      "resource_id": 222,
      "text": "Рас оған тауларды бағындырдық. Олар онымен бірге іңірде әрі сәскеде Алланы дәріптейтін еді. (С. 79-А.)"
    },
    {
      "resource_id": 222,
      "text": "Оған құсты тобымен бағындырдық. Барлығы Алланы дәріптуші еді."
    },
    {
      "resource_id": 222,
      "text": "Оның патшалығын күшейтіп, оған даналық, сондай-ақ дауға билік айту қабілетін бердік."
    },
    {
      "resource_id": 222,
      "text": "Саған даушының хабары келді ме? Сол уақытта дуардан асып бөлмеге кіріп келген еді."
    },
    {
      "resource_id": 222,
      "text": "Олар Дәуіт (Ғ.С) ке кірген сәтте, сонда олардан абыржып қалды. Олар: \"Қорықпа, бір-біріне өктемдік еткен екі даушымыз. Арамызға туралықпен билік қыл. Шатаспа да бізді тура жолға сал\" деді."
    },
    {
      "resource_id": 222,
      "text": "\"Рас мына туысымның тоқсан тоғыз саулығы бар еді де менің бір саулығым бар еді. Сонда да ол, \"Оны маған тапсыр\" деп, сөз бойынша өзіме өктемдік істеді.\""
    },
    {
      "resource_id": 222,
      "text": "Дәуіт (Ғ.С.): \"Шынында сенің саулығыңды өз саулықтарыңның үстіне сұраумен саған зұлымдық еткен екен. Расында қарым-қатынаста болғандардың көбі, әрине бір-біріне қаралық істейді. Бірақ иман келтіріп, турашылдық істегендер басқа. Олар азғантай\" деді. Дәуіт (Ғ.С.) шын мәнінде өзін сынағанымызды сезді. Сондықтан Раббынан жарылқау тілеп, сәждеге жығылып, бой ұсынды."
    },
    {
      "resource_id": 222,
      "text": "Сонда оны жарылқадық. Шәксіз оның Біздің қасымызда әлбетте жақындыгы, көркем келешегі бар. (Бұл дауа мәселесі, мысал үшін келтірілген. Б.М.К.Х.)"
    },
    {
      "resource_id": 222,
      "text": "Әй Дәуіт! Сені жер жүзінде меңгеруші қылдық. Сондықтан адамдардың арасына хақиқатпен ткім ет, ойға ерме. Онда сені Алланың жолынан адастырады. Шәксіз Алланың жолынан адасқандар, есеп күнін ұмытулары себепті оларға қатты азап бар."
    },
    {
      "resource_id": 222,
      "text": "Көк пен жерді әрі екі арасындағыларды босқа жартпадық. Ол қарсы келгендердің ойы. Сондықтан оттан азап болатын қарсы келгендерге не өкініш!"
    },
    {
      "resource_id": 222,
      "text": "Немесе иман келтіріп, ізгі іс істегендерді, жер жүзіндегі бұзақылардай қыламыз ба?"
    },
    {
      "resource_id": 222,
      "text": "(Мұхаммед Ғ.С.) саған бір мүбарак Кітап түсірдік; аяттарын түсінсін әрі ақыл иелері үгіт алсын."
    },
    {
      "resource_id": 222,
      "text": "Дәуіт (Ғ.С.) ке Сүлеймен (Ғ.С.) ді бердік. Ол не деген жақсы құл еді. Рас ол өте бағынышты."
    },
    {
      "resource_id": 222,
      "text": "Сол уақытта бір кеште Сүлеймен (Ғ.С.) ге сәйгүлік жүйріктер келтірілді."
    },
    {
      "resource_id": 222,
      "text": "\"Сөз жоқ, мен Раббымды еске алу үшін атты өте жақсы көремін\" деді. Ақыр тұлпарлар көзден ғайып болған сәтте:"
    },
    {
      "resource_id": 222,
      "text": "\"Оны маған қайтарып әкеліңдер\" (деп,) сонда аяқтарын, мойындарын сипай бастады. (Құран Кәрим түрікше ұғымы, Диянат істері Түркия Құран ұгымы. Т-Қ.Пакістан.)"
    },
    {
      "resource_id": 222,
      "text": "Расында Сүлеймен (Ғ.С.) ді сынап тағының үстіне бір дене қойдық. (Б.Ж.М.А.) Сосын ол, тәубе қылды."
    },
    {
      "resource_id": 222,
      "text": "\"Раббым! Мені жарылқа. Маған, менен кейін ешкімге нәсіп болмайтын патшалық бер. Әрине Сен өте жомартсың\" деді."
    },
    {
      "resource_id": 222,
      "text": "Сондықтан қалаған жерге жетуге, бұйрығымен оңай жүретін желді бағындырдық."
    },
    {
      "resource_id": 222,
      "text": "Әр түрлі құрылыс жасаушы және сүңгігіш шайтандарды бағындырдық. (С. 82-А.)"
    },
    {
      "resource_id": 222,
      "text": "Ал басқа біреулері шынжырларда матаулы еді."
    },
    {
      "resource_id": 222,
      "text": "\"Бұл Біздің бергеніміз. Ал енді қалағаныңа бер. Немесе бермей ұстап тұр, есеп емес. (Ерк өзіңде.)\",-(дедік.)"
    },
    {
      "resource_id": 222,
      "text": "Күдіксіз ол үшін қасымызда жақындық әрі көркеи келешегі бар."
    },
    {
      "resource_id": 222,
      "text": "(Мұхаммед Ғ.С.) құлымыз Әйүп (Ғ.С.) гі есіңе ал. сол уақьітта Раббына: \"Рас мені шайтан бейнет және қинауға ұшыратты\" деп жалбарынды."
    },
    {
      "resource_id": 222,
      "text": "Оған: \"Аяғыңмен жерді теп. Міне саған шомылатын әрі ішетін суық су\" (дедік.)"
    },
    {
      "resource_id": 222,
      "text": "(Әйүп Ғ.С. қолынан бала-шага, мал-мүлкі кетіп, құрт ауруға ұшыраса да қабақ шытпай сабырмен құлшылық қыла бергендіктөн, Алланың мәрхаметімен сақайып бұрынғыдан да артық халге келеді. Б.М.К.Р.) Бізден бір мәрхамет сондай-ақ ақыл иелеріне бір үгіт түрінде оған семьясын; олармен бірге бір есе артығымен бердік. (Әйтп Ғ.С. әйеліне кейіп, жазылсам, жүз дүре соғамын деп ант етеді. Б.Ж.М.Р.)"
    },
    {
      "resource_id": 222,
      "text": "\"Қолыңа бір топ ши алып, сонымен бір ұр. Сертіңнен қайтпа!\" Шынында оны сабырлы көрдік. Ол недеген жақсы құл. Өйткені ол, өте бойсұнушы."
    },
    {
      "resource_id": 222,
      "text": "(Мұхаммед Г.С.) құлымыз Ыбырайым, Ысхақ және Яғқүп (Ғ.С.) ты есіңе ал. Олар мықты да қырағы еді."
    },
    {
      "resource_id": 222,
      "text": "Расында Біз оларды нағыз ахиретті еске алуға арнадық."
    },
    {
      "resource_id": 222,
      "text": "Сөз жоқ, олар, қасымызда таңдаулы игі-жақсылардан."
    },
    {
      "resource_id": 222,
      "text": "(Мұхаммед Р.С.) Ысмайыл, Іляс және Зүлкәфіл (Ғ.С.) ді де есіңе ал. Барлығы жақсылардан еді."
    },
    {
      "resource_id": 222,
      "text": "Бұл бір насихат. Күдіксіз тақуалар үшін тым көркем келешек бар."
    },
    {
      "resource_id": 222,
      "text": "Олар үшін есіктері ашық Ғадын жаннаттары бар."
    },
    {
      "resource_id": 222,
      "text": "Олар онда жастанып отырады. Ол жерде мол жемістер, сусындар тілейді."
    },
    {
      "resource_id": 222,
      "text": "Олардың қасында телмірген жасыт қор қыздары бар."
    },
    {
      "resource_id": 222,
      "text": "Есеп күні үшін сендерге уәде етілгендер осы."
    },
    { "resource_id": 222, "text": "Сөзсіз, таусылмас берген несібеміз осы;" },
    {
      "resource_id": 222,
      "text": "Я, осы! Ал расында азғындар үшін жаман орын бар:"
    },
    {
      "resource_id": 222,
      "text": "Олардың кірер жерлері тозақ. Сонда нендей жаман орын;"
    },
    {
      "resource_id": 222,
      "text": "Я, осы! Енді олар, қайнар су, ірің татсын!"
    },
    {
      "resource_id": 222,
      "text": "Тағы басқа осы сияқтылардың неше түрлісі бар."
    },
    {
      "resource_id": 222,
      "text": "(Қылмыстылардың бастықтарына): \"Мына топ, сендермен бірге тозаққа кірушілер\" (делінеді. Олар): \"Оларға жақсылық жоқ. Олар тозаққа кіреді\" (дейді.)"
    },
    {
      "resource_id": 222,
      "text": "Олар: \"Олай емес, сендерге жақсылық болмасын! Бұны бізге сендер келтірдіңдер. Нендей жаман орын\" (дер.)"
    },
    {
      "resource_id": 222,
      "text": "Олар: \"Раббымыз! Бізге бұны кім келтірген болса, оның тозақтағы азабын неше есе арттыра түс!\",- дейді."
    },
    {
      "resource_id": 222,
      "text": "Олар: \"Бізге не болды? Өздерін жамандардан санаған адамдарды көрмейміз ғой\" деседі."
    },
    {
      "resource_id": 222,
      "text": "\"Оларды сықаққа алушы едік. Немесе олар көздерімізге түспей ме?\""
    },
    {
      "resource_id": 222,
      "text": "Күдіксіз, міне осы; тозақтықтардың тартысулары бір шындық."
    },
    {
      "resource_id": 222,
      "text": "(Мұхаммед Ғ.С.) оларға: \"Шын мәнінде мен бір ескертуші ғанамын. Өте өктем бір Алладан басқа ешбір тәңір жоқ\" де."
    },
    {
      "resource_id": 222,
      "text": "\"Ол, көктер мен жердің әрі екі арасындағылардың Раббы. Тым үстем, аса жарылқаушы...\""
    },
    { "resource_id": 222, "text": "\"Бұл бір ірі хабар\" де:" },
    { "resource_id": 222, "text": "\"Сендер Одан бет бұрсаңдар.\"" },
    {
      "resource_id": 222,
      "text": "\"Жоғары әлемдегілердің тартыспаларынан мәліметім жоқ еді.\""
    },
    {
      "resource_id": 222,
      "text": "\"Шын мәнінде ашық бір ескертуші болғандығынан ғана маған уахи етілуде\" (де.)"
    },
    {
      "resource_id": 222,
      "text": "Сол уақытта Раббың, періштелерге: \"Мен балшықтан бір адам жаратамын\" деген."
    },
    {
      "resource_id": 222,
      "text": "\"Қашан оны жасап, оған рұхымнан үрлеген сәтте, оған сәждеге жығылыңдар\" (делінді.)"
    },
    {
      "resource_id": 222,
      "text": "Сонда періштелердің бәрі түгел сәжде қылды."
    },
    {
      "resource_id": 222,
      "text": "Бірақ Ібіліс сәжде етпей тәкаппарланып, қарсылардан болды."
    },
    {
      "resource_id": 222,
      "text": "(Алла Т.): \"Әй Ібіліс! Екі қолыммен жаратқаныма сәжде етуден сені не тосты? Тәкаппарландың ба?\",- деді."
    },
    {
      "resource_id": 222,
      "text": "Ол: \"Мен одан артықпын. Өйткені, мені оттан жараттың да оны топырақтан жараттың\" деді."
    },
    {
      "resource_id": 222,
      "text": "(Алла Т.): \"Дереу ол жерден шық. Шын мәнінде сен рахметімнен қуылдың\" деді."
    },
    {
      "resource_id": 222,
      "text": "\"Шынында қиямет күніне дейін лағынетім саған болсын.\""
    },
    {
      "resource_id": 222,
      "text": "Ол: \"Раббым, онда қайта тірілетін күнге дейін маған мұрса бер\" деді."
    },
    {
      "resource_id": 222,
      "text": "(Алла Т.): \"Рас сен мұрса берілгендерденсің!\""
    },
    { "resource_id": 222, "text": "\"Белгілі бір күнге дейін.\"" },
    {
      "resource_id": 222,
      "text": "Ол: \"Үстемдігіңе серт! Әлбетте олардың барлығын аздырамын\" деді."
    },
    {
      "resource_id": 222,
      "text": "\"Бірақ олардан ықыласты құлдарың ғана қалады.\""
    },
    {
      "resource_id": 222,
      "text": "(Алла Т.): \"Хақиқат осы. Мен хақиқатты айтамын.\""
    },
    {
      "resource_id": 222,
      "text": "\"Әлбетте тозақты сеніменен және саған ілескендермен, солардың барлығымен толтырамын.\""
    },
    {
      "resource_id": 222,
      "text": "(Мұхаммед Ғ.С.) оларға: \"Сендерден оған ақы сұрамаймын. Өз ойымнан шығарушылардан емеспін\" де."
    },
    {
      "resource_id": 222,
      "text": "\"Бұл Құран бүкіл әлем үшін бір насихат!\""
    },
    {
      "resource_id": 222,
      "text": "\"Әлбетте оның хабарын бір заманнан кейін түсінесіңдер.\""
    }
  ],
  "meta": {
    "translation_name": "Khalifa Altay",
    "author_name": "Khalifa Altay",
    "filters": { "resource_id": 222, "chapter_number": "38" }
  }
}
