{
  "translations": [
    { "resource_id": 88, "text": "Sâd! Betohem në Kuranin plot këshilla," },
    {
      "resource_id": 88,
      "text": "(se ti Muhamed thua të vërtetën), por jobesimtarët janë mendjemëdhenj dhe kundërshtues."
    },
    {
      "resource_id": 88,
      "text": "Sa e sa breza para tyre, Ne i kemi zhdukur; ata kanë thirrur për mëshirë, por ka qenë vonë!"
    },
    {
      "resource_id": 88,
      "text": "Ata (mekasit) çuditen për ardhjen e një paralajmëruesi nga gjiri i tyre dhe jobesimtarët thonë: “Ky është magjistar dhe gënjeshtar."
    },
    {
      "resource_id": 88,
      "text": "A mos kërkon ai, që të gjithë zotat t’i bëjë një Zot të Vetëm? Vërtet që kjo është një gjë e çuditshme!”"
    },
    {
      "resource_id": 88,
      "text": "Paria e tyre largohet, duke thënë: “Mos ia vini veshin dhe qëndroni të durueshëm pranë zotave tuaj! Kjo është puna që duhet bërë vërtet."
    },
    {
      "resource_id": 88,
      "text": "Këtë (monoteizëm) nuk e kemi dëgjuar në fenë e fundit (fenë e krishterë). Ky është vetëm një trillim i gënjeshtërt."
    },
    {
      "resource_id": 88,
      "text": "Pse, vetëm atij i është shpallur Fjala e Allahut ndërmjet nesh?!” Po, ata dyshojnë në Këshillën Time, sepse ende nuk e kanë provuar dënimin Tim."
    },
    {
      "resource_id": 88,
      "text": "A mos vallë, ata kanë në dorë thesaret e mëshirës së Zotit tënd, të Plotfuqishmit, Dhuruesit?!"
    },
    {
      "resource_id": 88,
      "text": "Apo i tyre është pushteti i qiejve, i Tokës dhe ç’ka midis tyre?! Atëherë le të ngjiten me litar (në qiell)."
    },
    {
      "resource_id": 88,
      "text": "Grupi i tyre (mekasve) është vetëm një prej ushtrive, të cilat do të shpartallohen."
    },
    {
      "resource_id": 88,
      "text": "Edhe para tyre ka përgënjeshtruar populli i Nuhut, fisi Ad dhe Faraoni - njeriu i hunjve (ku torturonte njerëzit),"
    },
    {
      "resource_id": 88,
      "text": "por edhe fisi Themud, edhe populli i Lutit, edhe banorët e Ejkës; ata ishin vërtet ushtri të fuqishme."
    },
    {
      "resource_id": 88,
      "text": "Të gjithë ata i quajtën të dërguarit gënjeshtarë, andaj e merituan dënimin Tim."
    },
    {
      "resource_id": 88,
      "text": "Kurse këta (mekasit) presin vetëm një britmë (fryrjen e parë të bririt) që nuk do të pushojë<sup foot_note=195765>1</sup>."
    },
    {
      "resource_id": 88,
      "text": "Ata thonë: “O Zoti ynë, shpejtona pjesën tonë (të dënimit) para Ditës së Llogarisë!”"
    },
    {
      "resource_id": 88,
      "text": "Ti duroje atë që thonë ata dhe kujtoje robin Tonë të fuqishëm, Davudin, që përherë i drejtohej Zotit."
    },
    {
      "resource_id": 88,
      "text": "Ne ia nënshtruam malet që, bashkë me të, t’i luteshin Allahut, në mbrëmje dhe në mëngjes,"
    },
    {
      "resource_id": 88,
      "text": "edhe shpendët e tubuar. Të gjithë i drejtoheshin Atij."
    },
    {
      "resource_id": 88,
      "text": "Ne ia forcuam mbretërinë dhe i dhamë mençuri e dijeni për të gjykuar."
    },
    {
      "resource_id": 88,
      "text": "A e ke dëgjuar historinë e dy kundërshtarëve, që hipën mbi murin e faltores së tij?"
    },
    {
      "resource_id": 88,
      "text": "Kur hynë te Davudi, ai u frikësua prej tyre. Ata thanë: “Mos u frikëso! Ne jemi dy kundërshtarë, një nga të cilët i ka bërë padrejtësi tjetrit, prandaj gjyko me drejtësi dhe mos u shmang (prej së vërtetës), por na udhëzo në rrugë të drejtë”."
    },
    {
      "resource_id": 88,
      "text": "(Njëri prej tyre tha:) “Ky është vëllai im. Ai ka nëntëdhjetë e nëntë dele, kurse unë kam vetëm një dele, andaj më tha: “Ma jep mua atë!” - dhe më mundi me fjalë.”"
    },
    {
      "resource_id": 88,
      "text": "Davudi tha: “Vërtet, ai të ka bërë padrejtësi që të ka kërkuar delen tënde të vetme, për ta bashkuar me delet e veta. Shumë bashkëpronarë i bëjnë padrejtësi njëri-tjetrit, përveç atyre që besojnë dhe bëjnë punë të mira, por ata janë pak”. Davudi e kuptoi, se në të vërtetë Ne e kishim vënë në provë atë, prandaj kërkoi falje nga Zoti i vet, ra në gjunjë dhe u përul, duke u penduar."
    },
    {
      "resource_id": 88,
      "text": "Pastaj, Ne ia falëm këtë e ai te Ne do të jetë i afërt dhe do të ketë strehim të mirë (në jetën tjetër)."
    },
    {
      "resource_id": 88,
      "text": "“O Davud, Ne të kemi bërë mëkëmbës në Tokë, prandaj gjyko ndërmjet njerëzve me drejtësi dhe mos shko pas dëshirave dhe tekave, se ato të largojnë nga rruga e Allahut! Me të vërtetë, për ata që largohen nga rruga e Allahut, ka dënim të ashpër, ngaqë e kanë harruar Ditën e Llogarisë.”"
    },
    {
      "resource_id": 88,
      "text": "Ne nuk e kemi krijuar kot qiellin, Tokën dhe çfarë ndodhet midis tyre. Kjo është hamendja e jobesimtarëve; prandaj mjerë jobesimtarët kur të hidhen në zjarr!"
    },
    {
      "resource_id": 88,
      "text": "A t’i trajtojmë njëlloj ata që besojnë e bëjnë vepra të mira dhe turbulluesit në Tokë?! A t’i trajtojmë njëlloj njerëzit e devotshëm dhe njerëzit e mbrapshtë?!"
    },
    {
      "resource_id": 88,
      "text": "Ky (Kuran) është një libër i bekuar, që Ne ta kemi zbritur ty (Muhamed), për të përsiatur mbi vargjet e tij dhe për t’u këshilluar me të mendarët."
    },
    {
      "resource_id": 88,
      "text": "Ne i falëm Davudit Sulejmanin, një rob të mrekullueshëm. Ai i drejtohej gjithnjë me pendesë Zotit!"
    },
    {
      "resource_id": 88,
      "text": "Kur një pasdite iu paraqitën kuajt këmbëshpejtë,"
    },
    {
      "resource_id": 88,
      "text": "ai tha: “Unë shfaqa dashuri më të madhe për pasurinë (kuajt), sesa për lutjen ndaj Zotit tim, derisa dielli humbi mbas malit."
    },
    {
      "resource_id": 88,
      "text": "M’i ktheni ata (kuajt)” - e pastaj nisi t’i presë me shpatë këmbët dhe qafat e tyre."
    },
    {
      "resource_id": 88,
      "text": "Ne e vumë në provë Sulejmanin dhe vendosëm në fronin e tij një trup, por ai iu drejtua Zotit"
    },
    {
      "resource_id": 88,
      "text": "dhe tha: “O Zoti im, më fal dhe më dhuro një pushtet që të mos e ketë askush pas meje! Me të vërtetë, Ti je Dhurues i madh!”"
    },
    {
      "resource_id": 88,
      "text": "Pastaj, Ne ia nënshtruam atij erën që të frynte me urdhrin e tij, andej nga të donte ai."
    },
    {
      "resource_id": 88,
      "text": "(Gjithashtu ia nënshtruam) edhe djajtë, ndërmjet të cilëve kishte ndërtues dhe zhytës në ujë,"
    },
    { "resource_id": 88, "text": "si dhe të tjerë të lidhur në pranga." },
    {
      "resource_id": 88,
      "text": "(Ne i thamë): “Kjo është dhurata Jonë për ty, prandaj jep lirisht ose mos jep gjë prej saj, sepse nuk do të kesh kurrfarë llogarie për këtë!"
    },
    {
      "resource_id": 88,
      "text": "Me të vërtetë, ai te Ne do të ketë vend të afërt dhe strehim të mirë (në jetën tjetër)."
    },
    {
      "resource_id": 88,
      "text": "Kujtoje robin Tonë Ejubin, kur iu lut Zotit të vet: “Me të vërtetë, më ka goditur djalli me mundim dhe vuajtje!”"
    },
    {
      "resource_id": 88,
      "text": "(Ne iu përgjigjëm): “Bjeri me këmbë tokës dhe aty do të dalë një burim me ujë të ftohtë për larje dhe pirje!”"
    },
    {
      "resource_id": 88,
      "text": "Ne ia kthyem atij familjen dhe dy herë më tepër, si mëshirë prej Nesh dhe këshillim për mendarët."
    },
    {
      "resource_id": 88,
      "text": "(Ne i thamë atij): “Merr me dorën tënde një tufë thuprash e bjeri lehtë me to (gruas tënde) dhe mos e shkel betimin tënd!<sup foot_note=195766>1</sup>” Ne e gjetëm atë të durueshëm, rob të mrekullueshëm. Ai kthehej vazhdimisht me pendesë tek Zoti!"
    },
    {
      "resource_id": 88,
      "text": "Kujto robërit Tanë: Ibrahimin, Is’hakun dhe Jakubin, të fortë (në besim) dhe largpamës."
    },
    {
      "resource_id": 88,
      "text": "Ne u dhuruam atyre një virtyt të veçantë, që ta kenë gjithmonë në mend botën e ardhshme."
    },
    {
      "resource_id": 88,
      "text": "Njëmend, ata janë tek Ne, nga njerëzit më të mirë e më të zgjedhur."
    },
    {
      "resource_id": 88,
      "text": "Kujtoje edhe Ismailin, Eljesain dhe Dhulkiflin. Të gjithë ata kanë qenë nga besimtarët e zgjedhur e të mirë."
    },
    {
      "resource_id": 88,
      "text": "Ky është një përkujtim. Vërtet, për njerëzit që ruhen nga gjynahet, ka kthim të mirë (në botën tjetër):"
    },
    {
      "resource_id": 88,
      "text": "në kopshtet e Adnit, dyert e të cilit janë të hapura për ta."
    },
    {
      "resource_id": 88,
      "text": "Aty do të prehen e do të kënaqen me pemë dhe pije të llojllojshme."
    },
    {
      "resource_id": 88,
      "text": "Pranë tyre do të ketë hyri të dëlira e moshatare që nuk shikojnë anash."
    },
    {
      "resource_id": 88,
      "text": "Kjo ju është premtuar për Ditën e Llogarisë."
    },
    {
      "resource_id": 88,
      "text": "Këto janë, njëmend, begatitë Tona që nuk kanë të sosur!"
    },
    {
      "resource_id": 88,
      "text": "Kjo është kështu (për besimtarët). Kurse për njerëzit e pabindur, do të ketë vërtet një kthim të keq"
    },
    {
      "resource_id": 88,
      "text": "në Xhehenem, ku do të digjen. Eh, sa vendqëndrim i shëmtuar që është ai!"
    },
    {
      "resource_id": 88,
      "text": "Kjo i pret ata! Le ta shijojnë ujin e valuar dhe të qelbët"
    },
    {
      "resource_id": 88,
      "text": "dhe të tjera mundime të llojllojshme, të ngjashme me to."
    },
    {
      "resource_id": 88,
      "text": "Ne do t’u themi prijësve të jobesimtarëve: “Ky është një grumbull bashkë me ju.<sup foot_note=195767>1</sup> Nuk ka mirëseardhje për ta. Me siguri që ata do të digjen në zjarr!”"
    },
    {
      "resource_id": 88,
      "text": "Pasuesit jobesimtarë do t’u thonë prijësve të tyre: “Ah, ju mos paçi çlirim e as qetësi! Ju na keni sjellë në këtë gjendje! Eh, sa strehim i keq është ky!”"
    },
    {
      "resource_id": 88,
      "text": "Pastaj ata do të thonë: “O Zoti ynë! Atyre që na e përgatitën këtë neve, dyfishojua dënimin në Zjarr!”"
    },
    {
      "resource_id": 88,
      "text": "Do të thonë: “Pse nuk po i shohim njerëzit, që ne i quanim të këqij,"
    },
    { "resource_id": 88, "text": "dhe i përqeshnim apo na kanë humbur sysh?”" },
    {
      "resource_id": 88,
      "text": "Kjo do të ndodhë vërtet. Banorët e zjarrit (të Xhehenemit) do të grinden ndërmjet tyre."
    },
    {
      "resource_id": 88,
      "text": "Thuaj (o Muhamed): “Në të vërtetë, unë jam vetëm paralajmërues. Nuk ka zot tjetër të vërtetë përveç Allahut, të Vetmit, Ngadhënjimtarit,"
    },
    {
      "resource_id": 88,
      "text": "Zotit të qiejve e të Tokës dhe të gjithçkaje që gjendet midis tyre, të Plotfuqishmit, Falësit të Madh”."
    },
    {
      "resource_id": 88,
      "text": "Thuaj: “Ky (Kuran) është një mesazh i madh,"
    },
    {
      "resource_id": 88,
      "text": "e megjithatë ju nuk po ia vini veshin atij."
    },
    {
      "resource_id": 88,
      "text": "Unë nuk kam pasur asnjë dijeni për Grupin më të Lartë, kur diskutonin mes tyre (për krijimin e Ademit)."
    },
    {
      "resource_id": 88,
      "text": "Mua më është shpallur se jam vetëm paralajmërues i qartë.”"
    },
    {
      "resource_id": 88,
      "text": "Kur Zoti yt u tha engjëjve: “Unë do të krijoj një njeri prej balte."
    },
    {
      "resource_id": 88,
      "text": "Kur t’i jap trajtë dhe t’i fryj prej shpirtit Tim, përuljuni në sexhde atij!”,"
    },
    {
      "resource_id": 88,
      "text": "të gjithë engjëjt së bashku u përulën në sexhde,"
    },
    {
      "resource_id": 88,
      "text": "përveç Iblisit; ai u bë mendjemadh e një nga mohuesit."
    },
    {
      "resource_id": 88,
      "text": "Zoti tha: “O Iblis, ç’të pengoi ty që të mos përuleshe në sexhde para atij që e kam krijuar Vetë me duart e Mia? A mos u bëre mendjemadh apo mendon se je nga të lartët?”"
    },
    {
      "resource_id": 88,
      "text": "Iblisi tha: “Unë jam më i mirë se ai. Mua më ke krijuar prej zjarrit, kurse atë prej balte”."
    },
    {
      "resource_id": 88,
      "text": "Allahu tha: “Atëherë dil prej Xhenetit! Me të vërtetë, ti je i mallkuar"
    },
    {
      "resource_id": 88,
      "text": "dhe mallkimi Im do të jetë mbi ty deri në Ditën e Gjykimit”."
    },
    {
      "resource_id": 88,
      "text": "Ai tha: “O Zoti im, më jep afat deri në ditën kur do të ringjallen ata!”"
    },
    {
      "resource_id": 88,
      "text": "Zoti tha: “Në të vërtetë, ty do të të jepet afat"
    },
    {
      "resource_id": 88,
      "text": "deri në një ditë të caktuar (kur i fryhet Surit për herë të parë)”."
    },
    {
      "resource_id": 88,
      "text": "Ai tha: “Betohem në madhërinë Tënde se unë do t’i mashtroj ata të gjithë,"
    },
    { "resource_id": 88, "text": "përveç robërve të Tu të sinqertë!”" },
    {
      "resource_id": 88,
      "text": "Zoti tha: “E vërteta është - dhe Unë them vetëm të vërtetën"
    },
    {
      "resource_id": 88,
      "text": "se, do ta mbush Xhehenemin me ty dhe me të gjithë ata që të pasojnë ty”!"
    },
    {
      "resource_id": 88,
      "text": "Thuaj (o Muhamed): “Unë prej jush nuk kërkoj kurrfarë shpërblimi për këtë (Kuran) e as pretendoj të jem diçka që s’jam."
    },
    {
      "resource_id": 88,
      "text": "Në të vërtetë, ky Kuran është këshillë për tërë botën!"
    },
    {
      "resource_id": 88,
      "text": "Dhe ju me siguri që do ta merrni vesh të vërtetën shumë shpejt!”"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "38" }
  }
}
