{
  "translations": [
    {
      "resource_id": 106,
      "text": "Алиф-лам-ра. Шен аяташа хьукам /нийса/ деш долу‚ т1аккха /уьш хаза/ къастош долу жайна (Къуръан) ду /х1ара/ - Ша хьукам /нийса/ деш а, сов дика хууш а волчуьнгара (Делера)."
    },
    {
      "resource_id": 106,
      "text": "Аш Iибадат цадархьама /цхьана/ Далла а бен. \"Баккъалла а, со шуна Цуьнгара кхерамча а‚ хаамча а<sup foot_note=112696>1</sup>ву‚−аьлла."
    },
    {
      "resource_id": 106,
      "text": "Аш шайн Кхиош-кхобучуьнга гечдар дехархьама‚ тIаккха аш тōба де Цуьнга – Цо шуна хаза бахам лур бу цIетоьхна хан тIекхаччалц‚ массо а дозалла долчунна шен дозалла а лур ду. Шу юхадовлахь – со кхоьру шуна доккхачу /къемат/дийнан Iазапах."
    },
    {
      "resource_id": 106,
      "text": "Деле ду шун дIадерзар. И массо а хIуманна тIехь ницкъ болуш ву\"<sup foot_note=112697>1</sup>."
    },
    {
      "resource_id": 106,
      "text": "Хьажахь! Баккъалла а, уьш бац шайн дегнаш хьийзош Цунах хьулдархьама<sup foot_note=112698>1</sup>. Хьажахь! Ткъа цара шайн бедар тIеюхуш Цунна ца хаьа цара къайладоккхург а‚ цара дIахьедийриг а? Баккъалла а, И хууш ма ву дегнашкахь дерг."
    },
    {
      "resource_id": 106,
      "text": "Цхьа а дийнат<sup foot_note=112699>1</sup>дац лаьттахь Далла тIехь шен рицкъ долуш бен‚ Цунна хаьа церан латтам а‚ церан дIагIойла а<sup foot_note=112700>2</sup>, – массо а билгалчу /Лавхь махьфуз/ жайна чохь ду."
    },
    {
      "resource_id": 106,
      "text": "И ву Ша кхоьллина стигланаш а‚ латта а ялх дийнахь, Цуьнан Iарш хина тIехь яра<sup foot_note=112701>1</sup>‚ шу зерхьама‚ муьлха ву-те шух Iамалца вуно а диканиг. Ахь аьлча: \"Баккъалла а, шу дендийр долуш ду деллачул тIаьхьа\"‚ керстанаша аллане а эр ма ду: \"Иза-м билггала бозбуунчалла ма дуй!\""
    },
    {
      "resource_id": 106,
      "text": "Оха царах Iазап тIаьхьатеттича цхьа ягарйинчу ханна<sup foot_note=112702>1</sup>‚ цара аллане а эр ма ду: \"Стено сацийна и (Iазап)?\" Хьажал! Ткъа и цаьрга деъначу дийнахь царах дIатилар ма дац! Уьш шех ца бēшаш хилларг царах дIа ма хьаьрчира."
    },
    {
      "resource_id": 106,
      "text": "Оха адаме Тхайгара къинхетам Iовшийтича‚ тIаккха Оха цунах и дIабаьккхича – и догдуьллург а‚ /Делан ниIматана/ керста а ма хуьлу."
    },
    {
      "resource_id": 106,
      "text": "Оха цуьнга ниIмат Iовшийтича, и схьалаьцначу бāланал тIаьхьа‚ цо аллане а эр ма ду: \"Къинош дIадахна суна т1ера\". Баккъалла а, и хазахеташ‚ куралла еш ма хуьлу."
    },
    {
      "resource_id": 106,
      "text": "Собар динарш‚ дика Iамалш йинарш боцурш – царна гечдар а‚ йоккха ял а ю."
    },
    {
      "resource_id": 106,
      "text": "Хьо хила тарло хьайга делла цхьацца вехьиш дуьтуш‚ цуьнца хьан дог къийдаш<sup foot_note=112703>1</sup>цара олуш хиларна: \"Хазна йоьссина хиллехьара цуьнга‚ я малик деънехьара цуьнца\". Баккъалла а, хьо кхерамча ву. Дела массо а хIуманна тIехь векал ву."
    },
    {
      "resource_id": 106,
      "text": "Я цара āларна: \"И цо кхоьллина\"<sup foot_note=112704>1</sup>. Ахь āла: \"Аш даладел, делахь, цунах тера итт сурат‚ шаьш кхоьллина долу. Кхайкха Дела воцчу шайна могучаьрга‚ шаьш бакълуьйш хиллехь."
    },
    {
      "resource_id": 106,
      "text": "Цара шайна жоп ца лахь‚ шуна хаалаш, и Делан Iилманца доьссина дуйла а‚ И воцург кхин дела воцийла а. Шу бусалбанаш хуьлий<sup foot_note=112705>1</sup>?\""
    },
    {
      "resource_id": 106,
      "text": "Дуьненан дахар а‚ цуьнан хазалла а езаш хиллачунна – церан /дикчу/ Iамалшна цу (дуьнена) чохь кхоччуш бекхам бийр бу Оха<sup foot_note=112706>1</sup>‚ уьш цу (дуьнена) чохь  /рицкъих/ эшор бац."
    },
    {
      "resource_id": 106,
      "text": "Уьш бу шайна эхартахь /жоьжахатин/ цIе а бен йоцурш. ХIаллакхили цара цу /дуьнена/ чохь динарг‚ харцдерг ду цара деш хилларг (пайда бац цара дуьненахь деш хиллачу дикчух, Делах кхоьруш уьш хилла бацахь)."
    },
    {
      "resource_id": 106,
      "text": "Ткъа шен Кхиош-кхобучуьнгара билгалонна тIехь хилларг<sup foot_note=112707>1</sup>‚ шена тIаьхьавозуш Цуьнгара теш а волуш<sup foot_note=112708>2</sup>‚ цул хьалха /теш/ – Мусан жайна хилла /нахана/ имам а‚ къинхетам а - /тера ву деккъа дуьне дезачаьрга?/ – уьш цунах (Къуръанах) тешаш бу. Тобанех цунна керстаналла дечарна ваIда хилларг /жоьжахатин/ цIе ю. Хьо цунах<sup foot_note=112709>3</sup>шеконехь ма хилалахь. Баккъалла а, и хьан Кхиош-кхобучуьнгара бакъдерг ду хьуна‚ делахь а, дукхахболу нах ца теша."
    },
    {
      "resource_id": 106,
      "text": "Мила ву ткъа зуламе ша Далла тIехь харцдерг кхоьллинчул? Уьш шайн Далла хьалха хIоттор ма бу‚ тешаша эр ма ду: \"ХIорш бу и шайн Дела харцвинарш‚ Делан неIалт яц ткъа зуламхошна?!"
    },
    {
      "resource_id": 106,
      "text": "Шаьш Делан некъах /нах/ дIатилош хилла болчу‚ шаьш и талхо лууш болчу‚ – эхартана уьш керстанаш ма бу \"."
    },
    {
      "resource_id": 106,
      "text": "Уьш ца хилира ницкъ кхочуш лаьттахь /хIумма хийцо/, Дела воцург доттагIий ца хилира царна. ТIеттIа Iазап ду царна. ЛадогIа ницкъ кхочуш ца хилира уьш‚ гуш ца хилира уьш."
    },
    {
      "resource_id": 106,
      "text": "Уьш бу шаьш шайна зен динарш‚ царах дIатилира цара кхуллуш хилларг."
    },
    {
      "resource_id": 106,
      "text": "Дуьйцийла йоццуш, уьш бу эхартахь шаьш ч1ог1а эшнарш."
    },
    {
      "resource_id": 106,
      "text": "Баккъалла а, иман диллинарш а‚ дика Iамалш йинарш а‚ шайн Кхиош-кхобучунна мукIар хилларш,– уьш бу ялсаманин дай‚ уьш цу чохь гуттар лаьттар бу."
    },
    {
      "resource_id": 106,
      "text": "Шина тобанан<sup foot_note=112710>1</sup>масал тера ду бIаьрзечух а – къорачух а‚ гуш волчух а – хезаш волчух а. Нислой уьш шиъ масалца? Шу ца кхета? /Ца нисло, Деллара!/."
    },
    {
      "resource_id": 106,
      "text": "Оха Нухь вахийтира цуьнан къомана тIе: \"Баккъалла а, со шуна билггала кхерамча ву‚ аьлла."
    },
    {
      "resource_id": 106,
      "text": "Далла бен аш Iибадат цадархьама‚ баккъалла а, со кхоьру шуна лазош долчу дийнан Iазапах\"‚−аьлла."
    },
    {
      "resource_id": 106,
      "text": "Цуьнан къомах цатешначеран элаша элира: \"Тхуна-м ца го хьо, тхаьш санна, адам бен‚ тхуна ца го хьуна тIаьхьахIиттинарш, юьхьанца хьажарца<sup foot_note=112711>1</sup>‚ тхан уггар бухахь берш бен‚ тхуна ца го шун тхуна тIехь цхьа а дозалла‚ хIетте а, тхуна моттало шу харцлуьйш дерш\"."
    },
    {
      "resource_id": 106,
      "text": "Цо (Нухьас) элира: \"ХIай сан къам‚ гой шуна со хилча сан Кхиош-кхобучуьнгара билгалонна тIехь‚ Цо Шегара къинхетам а белча суна‚ ткъа шу цуьнца бIаьрзе хилча, оха шуна тIедуьллур ду иза,<sup foot_note=112712>1</sup>шуна ца луушехь? (Тхуна могур дац шуьга нуьцкъах дин тIелацийта)."
    },
    {
      "resource_id": 106,
      "text": "ХIай сан къам! Ас шуьга цунна тIехь бāхам ца боьху‚ сан ял Далла тIехь а бен яц‚ со вац лелхор<sup foot_note=112713>1</sup>болуш иман диллинарш. Баккъалла а, уьш дуьхьалкхетар болуш бу шайн Кхиош-кхобучунна‚ делахь а, суна шу го ца кхеташ къам."
    },
    {
      "resource_id": 106,
      "text": "ХIай сан къам! Хьан гIо дийр ду суна Далла дуьхьал ас уьш лелхийча? Аш ойла ца йо?"
    },
    {
      "resource_id": 106,
      "text": "Ас шуьга ца боху: \"Сан гергахь Делан хазнаш ю\"‚ хьуламехь дерг а ца хаьа суна‚ ас ца боху: \"Со малик ду\"‚ ас ца олу шун бIаьргаш шайх ца бешаш болчарах: \"Дала диканиг лур дац царна\". Далла дика хаьа цаьргахь дерг – иза дича, со хир вара, баккъалла а, зуламхойх\"."
    },
    {
      "resource_id": 106,
      "text": "Цара элира: \"ХIай Нухь‚ тхоьца къийси ахь‚ тхан къийсам а алсамбаьккхи ахь‚ даийта тхуна айхьа тхуна хир ду аьлларг‚ хьо бакълуьйчарах хиллехь\"."
    },
    {
      "resource_id": 106,
      "text": "Цо элира: \"И шуна доуьйтур ду Дала, Шена лаахь‚ шуна ницкъ кхочур бац /и Iазап духатоха/."
    },
    {
      "resource_id": 106,
      "text": "Сан хьехамо а шуна пайда бийр бац‚ суна шуна хьехам бан лиъча а, Дела лууш хиллехь шу тилдала дита. И ву шун Кхиош-кхобург‚ Цуьнга шу дIадерзор долуш а ду\"."
    },
    {
      "resource_id": 106,
      "text": "Я цара олу: \"И цо ша кхоьллина\"<sup foot_note=112714>1</sup>. Ахьа āла: \"Нагахь и айса кхоьллинехь – суна тIехь ду-кх сан къинош‚ со цIена ву-кх аш дечу къинойх\"."
    },
    {
      "resource_id": 106,
      "text": "Нухье вехьица хаам бира‚ хьан къомах цхьаммо а иман дуьллур дац хьуна‚ шаьш хIинцале иман диллинчара а бен‚ аьлла‚ хьо гIайгIане ма вожалахь цара деш хилларг бахьанехь."
    },
    {
      "resource_id": 106,
      "text": "Кема де Тхан тергамца а‚ Тхан вехьишца а‚ вист ма хилалахь Соьга зулам диначаьргахьа<sup foot_note=112715>1</sup>‚ баккъалла, уьш хина буха бохуьйтур болуш бу."
    },
    {
      "resource_id": 106,
      "text": "Цо кема дора‚ Цуьнан къоман элий уллохула чекх мел бовлу, цунах боьлура. Цо элира: \"Шу тхох доьлу‚ тIаккха тхо шух доьлур ду, шу ма- дуьйлу."
    },
    {
      "resource_id": 106,
      "text": "ТIаьхьа хуур ду шуна‚ хьанна тIе Iазап догIур ду‚ цо иза сийсазвеш долу‚ лаьтташ долу Iазап шех хьаьрчар дерг мила ву\"."
    },
    {
      "resource_id": 106,
      "text": "Тхан омра деъча, пеш кхахка йолаелча<sup foot_note=112716>1</sup>‚ Оха элира: \"Цунна<sup foot_note=112717>2</sup>т1е хаа е хIора /дийнатех/ шишша‚ хьан доьзалах а шена тIехь дош хьалхадаьлларг<sup foot_note=112718>3</sup>воцург‚ /массо а/ иман диллинарг а. Иман ца диллира цуьнца кIеззигчара бен."
    },
    {
      "resource_id": 106,
      "text": "Цо (Нухьас) элира: \"ТIеховша цунна<sup foot_note=112719>1</sup>‚ Делан цIарца ду цуьнан лелар а‚ сацар а. Баккъалла а, сан Кхиош-кхобург гечдийриг а ву‚ къинхетаме верг а ву\"."
    },
    {
      "resource_id": 106,
      "text": "И (кема) лелара уьш а тIехь тулгIенашна чухула, лаьмнаш санна. Нухьас кхийкхира шен кIанте<sup foot_note=112720>1</sup>‚ и вара юьстах: \"ХIай сан кIаьтиг<sup foot_note=112721>2</sup>! ТIе хаа тхоьца‚ ма хила керстанашца\"."
    },
    {
      "resource_id": 106,
      "text": "Цо элира: \"Со воьрзур ву ламанна тIе – цо ларвийр ву со хих\". Цо (Нухьас) элира: \"Тахана цхьаммо а ларвийр вац Делан гIуллакхах, Цо шех къинхетам бинарг бен\". Царна шинна юккъе тулгIе хьаьвзира – иза хина бухаваханчарах хилира."
    },
    {
      "resource_id": 106,
      "text": "Элира: \"ХIай латта! Д1ахуда хьан хи‚ ва хIай стигал! ДIадаккха /догIа даийтар/. Хи дIаделира‚ гIуллакх кхочушхилира. И<sup foot_note=112722>1</sup>сецира Джудияхь<sup foot_note=112723>2</sup>. Элира: \"Декъаза хуьлда зуламе къам\"."
    },
    {
      "resource_id": 106,
      "text": "Нухьас кхийкхира шен Кхиош-кхобучуьнга‚ элира: \"Сан Кхиош-кхобург! И сан кIант сан доьзалах ма вуй‚ Хьан ваIда бакъ ма юй‚ Хьо хьукам дечарах уггар хьукам /нийса/ деш верг а ма вуй!\"<sup foot_note=112724>1</sup>"
    },
    {
      "resource_id": 106,
      "text": "Элира /Дала/: \"ХIай Нухь! И хьан доьзалах вац. Иза – дика боцу болх бу<sup foot_note=112725>1</sup>. Соьга ма деха хьайна шеца Iилма доцург<sup foot_note=112726>2</sup>. Ас хьехам бо хьуна хьо ца хилийта цахуучарах\"."
    },
    {
      "resource_id": 106,
      "text": "Цо элира: \"Сан Кхиош-кхобург! Со ларло Хьоьца сайна Iилма шеца доцург Хьоьга дехарх. Ахь суна ца гечдахь‚ сох къинхетам ца бахь – со хуьлуш ву-кх эшначарах\"."
    },
    {
      "resource_id": 106,
      "text": "Аьллера: \"ХIай Нухь! Охьавосса Тхоьгара маршаллица а‚ беркатца а хьайна а‚ хьоьца цхьана /кемана т1ехь/ хиллачу зуьрретана а<sup foot_note=112727>1</sup>. Оха шайна тIаьхьа бахам а лур болуш /цхьа кхин умматаш<sup foot_note=112728>2</sup>хир ду/‚ тIаккха Тхайгара лазош долчу Iазапаца схьалоцур долуш\"."
    },
    {
      "resource_id": 106,
      "text": "Уьш къайленан хабарш ду‚ Оха хьоьга дуьйцуш долу вехьишца. Уьш хууш ца хилира хьо а /хIай Мухьаммад/‚ хьан къам а хIокхул хьалха. Ахь собар де. ТIаьхье /Делах/ кхоьручарна ю."
    },
    {
      "resource_id": 106,
      "text": "Iадашка а церан ваша ХIуд /вахийтира Оха/. Цо элира: \"ХIай сан къам‚ Iибадат де /цхьана/ Далла – Аллах1ана‚ И воцург кхин дела вац шуна‚ шу ма дац харцдерг кхуллуш бен<sup foot_note=112729>1</sup>."
    },
    {
      "resource_id": 106,
      "text": "ХIай сан къам! Цунна тIехь шуьга сайна мах ца боьху ас. Суна мах балар Ша со кхоьллина волчунна т1ехь бен дац. Шу хьекъале ца хуьлу?"
    },
    {
      "resource_id": 106,
      "text": "ХIай сан къам! Гечдар дēха шайн Кхиош-кхобучуьнга‚ тIаккха Цуьнга тōба де‚ Цо стигал йоуьйтур шуна шортта догIица‚ шун ницкъана тIе а ницкъаца совдохур ду Цо шу‚ шу дIа ма дерзалаш къинош деш а долуш.\""
    },
    {
      "resource_id": 106,
      "text": "Цара элира: \"ХIай ХIуд! Хьо ца веана тхоьга билгалонца‚ тхо ма дац тхан делий д1атосур долуш хьан дош бахьанехь‚ тхо хир дац хьох тешарш."
    },
    {
      "resource_id": 106,
      "text": "Оха олу: \"Тхан цхьаболчу делаша зулам дина хьуна\". Цо элира: \"Баккъалла а, ас Дела хIоттаво теш‚ аш тешалла де со аш /Делаца/ накъост лацарх цIена ву алий"
    },
    {
      "resource_id": 106,
      "text": "И ша /Дела/ воцучух. Мекарло е суна массара а‚ ца еш тIаьхьа ма татталаш со."
    },
    {
      "resource_id": 106,
      "text": "Баккъалла а, со Далла тIетевжи‚ сан а‚ шун а Эла волчу. Цхьа а дийнат ма дац Цо шен чIаба лоцур йолуш<sup foot_note=112730>1</sup>бен. Баккъалла а, сан Кхиош-кхобург нийсачу новкъахь ма ву (нийса бекхам беш ву)."
    },
    {
      "resource_id": 106,
      "text": "Шу духадовлахь /ас деъначух/ – ас шуьга дIакхачийна шеца со шуьга ваийтинарг. Сан Кхиош-кхобучо тIаьхье шу доцчу /кхечу/ къомана хуьлуьйтур ю‚ аш Цунна цхьана а хIуманца зен дийр дац. Баккъалла а, сан Кхиош-кхобург – массо а хIуманан лардархо ву!\""
    },
    {
      "resource_id": 106,
      "text": "Тхан гIуллакх деъча‚ Оха кIелхьарбехира ХIуд а‚ цуьнца болу иман диллина хилларш а Тхайгарчу къинхетамца‚ Оха уьш кIелхьарбехира луьрачу Iазапах."
    },
    {
      "resource_id": 106,
      "text": "Вуьйш Iадаш бу – шайн Кхиош-кхобучун аяташна инкарло йира цара‚ Цуьнан элчанашна Iеса хилира‚ хIор къарлур воцчу‚ х1ор ницкъ бечу хьолан ден гIуллакхна тIаьхьахIиттира уьш."
    },
    {
      "resource_id": 106,
      "text": "/Делан а, маликийн а, массо а нехан а /неIалт хьаьрчира царах хIокху дуьненахь а‚ къематдийнахь а. Хьовсал! Баккъалла а, Iадаша керстаналла ма дина шайн Кхиош-кхобучунна. Хьовсал! Белла бовла и Iадаш‚ ХIудин къам!"
    },
    {
      "resource_id": 106,
      "text": "Самудашка а церан ваша Салихь /вахийтира Оха/. Цо элира: \"ХIай сан къам! Iибадат дейша /цхьана/ Далла-Аллах1ана‚ И воцург кхин дела ма вац шуна. Цо кхиийна шу лаьттах‚ цу чохь дāхийтина шу‚ Цуьнга гечдар деха‚ тIаккха Цуьнга тōба де. Баккъалла а, сан Кхиош-кхобург гергахь а ву‚ жоп луш а ву\"."
    },
    {
      "resource_id": 106,
      "text": "Цара элира: \"ХIай Салихь! Хьо ма варий тхуна юккъехь хIокхул хьалха хьох /тхайна т1ехь эла хиларе оха/ догдохуш верг. Ахь тхо духатуху Оха Iибадат дарх тхан дайша Iибадат дечунна. Баккъалла‚ тхо чIогIачу шеконехь ма ду ахь тхо шега кхойкхучух\"."
    },
    {
      "resource_id": 106,
      "text": "Цо элира: \"ХIай сан къам! Гой шуна‚ со сан Кхиош-кхобучуьнгара билгалонна тIехь хилча‚ Цо суна шегара къинхетам а белча‚ хьан гIо дийр дара суна Далла дуьхьал‚ со Цунна Iеса хилча? Аш суна сов ца боккху эшам<sup foot_note=112731>1</sup>а бен."
    },
    {
      "resource_id": 106,
      "text": "ХIай сан къам! ХIара Делан эмкал ю шуна делил хилла‚ йиталаш и Делан лаьттахь яжа. Вониг ма делаш цунна - тIаккха кеста хир долчу Iазапо схьалоцур ду шу\"."
    },
    {
      "resource_id": 106,
      "text": "Цара цунна (Дала яийтинчу эмкална) урс хьаькхира. Цо (Салихьа) элира: \"Зовкх хьега шайн цIеношкахь кхаа дийнахь<sup foot_note=112732>1</sup>. И харц йоцу ваIда ю!\""
    },
    {
      "resource_id": 106,
      "text": "Тхан гIуллакх деъча, Оха кIелхьарваьккхира Салихь а‚ цуьнца иман диллина хилларш а Тхайгара къинхетамца а, цу дийнан сийсазаллах а. Баккъалла а, хьан Кхиош-кхобург нуьцкъала верг а‚ веза верг а ма ву."
    },
    {
      "resource_id": 106,
      "text": "Зулам динарш мохьо схьалецира – шайн цIеношкахь /белла/ бертал бегна Iуьйранга бевлира уьш."
    },
    {
      "resource_id": 106,
      "text": "Шаьш царна чохь ца лаьттинарш санна. Хьовсал! Баккъалла а, самудаша керстаналла дина шайн Кхиош-кхобучунна. Хьовсал! Белла бовла и самудаш!"
    },
    {
      "resource_id": 106,
      "text": "Тхан элчанаш (маликаш) баьхкира ИбрахIиме кхаъ боккхуш‚ цара элира: \"Салам!<sup foot_note=112733>1</sup>\". Цо элира: \"Салам!\"‚ хье ца велира и кхаьрзинчу эсица /хьешашна/ тIе ван."
    },
    {
      "resource_id": 106,
      "text": "Цунна гича церан куьйгаш цунна (эсанна) тIе ца кхочуш‚ цо царна инкарло<sup foot_note=112734>1</sup>йира‚ и царах кхеравелира. Цара элира: \"Ма кхера! Баккъалла а, тхо дахкийтина ЛутIин къомана тIе\" /уьш хIаллакбан/."
    },
    {
      "resource_id": 106,
      "text": "Цуьнан (ИбрахIиман) зуда (Сарат) яра ирахIоьттина лаьтташ‚ и елаелира. Оха цунна (Саратана) кхаъ баьккхира Исхьакъаца‚ Исхьакъал тIехьахь −ЯIкъубаца."
    },
    {
      "resource_id": 106,
      "text": "Цо (Сāрата) элира: \"Декъаза ма яла со! Бер до ткъа ас‚ со-х къена зуда ма юй‚ хIара сан майра а къена стаг ма вуй? Ма тамаше хIума ду хIара!\""
    },
    {
      "resource_id": 106,
      "text": "Цара (маликаша) элира: \"Ахь тамаша бо Делан гIуллакхах? Делан къинхетам а‚ Цуьнан беркат а хуьлда шуна тIехь‚ хIай цIийнан охIла! Баккъалла а, Иза хастаме верг а‚ сийлахь верг а ма ву\"."
    },
    {
      "resource_id": 106,
      "text": "ИбрахIимах кхеравалар дIадаьлча‚ цуьнга кхаъ а беъча‚ Тхоьца (Тхан маликашца) къийса волавелира и ЛутIин къам бахьанехь (царна Iазап тIаьхьататтахьара бохуш, иман дилла мегара цара)."
    },
    {
      "resource_id": 106,
      "text": "Баккъалла а, ИбрахIим собаре а‚ \"ахI\" дукха баьхнарг а<sup foot_note=112735>1</sup>‚ дIавирзинарг<sup foot_note=112736>2</sup>а ма ву\"."
    },
    {
      "resource_id": 106,
      "text": "ИбрахIим! Дита и<sup foot_note=112737>1</sup>‚ Хьан Кхиош-кхобучун омра деана‚ духатохалур доцу Iазап царна догIуш ду."
    },
    {
      "resource_id": 106,
      "text": "Тхан элчанаш ЛутIина тIебаьхкича‚ царна сингаттаме хилира иза‚ уьш бахьанехь дог гатделира цуьнан (шен къомо царна зен дан кхоьруш)‚ цо элира: \"ХIара хала де ду!\""
    },
    {
      "resource_id": 106,
      "text": "Цунна тIедеара цуьнан къам (цуьнан къоман нах)‚ сихха цунна тIебирзира уьш /хьешашца ирчаниг леладайта шайга, бохуш/‚ хьалха а хилира уьш къинош деш. Цо (ЛутIас) элира: \"ХIай сан къам! Кхузахь сан мехкарий бу‚ уьш мелхо а цIена бу шуна /маре бига/. Делах кхерийша‚ сийсаза ма вейша со сан хьешашкахь! Шух цхьа а нийса стаг вац?!\""
    },
    {
      "resource_id": 106,
      "text": "Цара элира: \"Хьуна хууш ма дара‚ хьан мехкаршкахь тхан гIуллакх дац‚ хьуна ма хаьа‚ тхуна хIун деза\"."
    },
    {
      "resource_id": 106,
      "text": "Цо элира: \"Шуьца /къовса/ ницкъ балхьара-кх суна‚ чIогIа гIортор елахьара тIетовжа\"."
    },
    {
      "resource_id": 106,
      "text": "Цара (маликаша) элира: \"ХIай ЛутI! Тхо хьан Кхиош-кхобучун элчанаш ду‚ цкъа а хьуна тIекхочур бац уьш. Хьан доьзалца буьйсанан дакъошкахь новкъа вāла‚ юха ма воьрзийла шух цхьа а, хьан зуда а бен. Баккъалла а, цунах кхетар ду царах кхеттарг. Царна тоьхна хан – Iуьйре ю. Гергахь яц ткъа Iуьйре?\""
    },
    {
      "resource_id": 106,
      "text": "Тхан гIуллакх деъча‚ Оха цуьнан (ЛутIин юьртан) лакхех лахе йира<sup foot_note=112738>1</sup>‚ Оха царна тIе бекъачу поппарх тIулгаш делхийтира,"
    },
    {
      "resource_id": 106,
      "text": "Билгалдаьхна хилла долу хьан Кхиош-кхобучун гергахь. /Массо а/ зуламхойх генахь дац и<sup foot_note=112739>1</sup>(иштта таIзар хила). (Хьан къомана генахь ма яц и церан Дала йохийна ярташ, хIай Мухьаммад)."
    },
    {
      "resource_id": 106,
      "text": "Мадъянашка а церан ваша ШуIайб /вахийтира Оха/. Цо элира: \"ХIай сан къам! цхьана Далла – Аллах1ана Iибадат де‚ И воцург кхин дела вац шуна. Юстар а‚ озар а эша ма е. Суна гуш ду шу диканехь‚ со кхоьру шуна го бийр болчу дийнан<sup foot_note=112740>1</sup>Iазапах."
    },
    {
      "resource_id": 106,
      "text": "ХIай сан къам! Кхочушъе юстар а‚ озар а нийсонца‚ ма эшае нахана шайн хIуманаш‚ ма лелалаш лаьттахула, боьханиг даржадеш."
    },
    {
      "resource_id": 106,
      "text": "Делан бухадуьсурш<sup foot_note=112741>1</sup>дика ду шуна шу муъма/нах/ хиллехь‚ со ма вац шуна тIехь лардархо\"."
    },
    {
      "resource_id": 106,
      "text": "Цара элира: \"ХIай ШуIайб! Хьан дино омра до хьоьга тхан дайша шена Iибадат дийриг тхоьга дита, олий‚ я тхан бахамехь тхайна луург дар /дита олий/? Баккъалла а, хьо собаре а‚ нийсачу кхетамехь а ма вуй\"<sup foot_note=112742>1</sup>."
    },
    {
      "resource_id": 106,
      "text": "Цо элира: \"ХIай сан къам! Гой шуна‚ со хиллехь сан Кхиош-кхобучуьнгара билгалонна тIехь‚ Цо Шегара хаза рицкъ делла суна. Суна ца лаьа шуна хилпало ян ас шуна дихкинчуьнгахь<sup foot_note=112743>1</sup>. Со деккъа диканиг лууш ву сайна ма - моггу. Сан кхиам Делаца бен бац. Цунна тIетевжина со. Цунна тIевоьрзу со."
    },
    {
      "resource_id": 106,
      "text": "ХIай сан къам! Соьца эгIаро даллане а тIе ма даладойла шуна Нухьан къомана а‚ я ХIудан къомана а, я Салихьан къомана а хилларг. ЛутIин къам а шуна дукха генахь а ма дац."
    },
    {
      "resource_id": 106,
      "text": "Шайн Кхиош-кхобучуьнга гечдар деха‚ тIаккха тōба де Цуьнга. Баккъалла а, сан Кхиош-кхобург къинхетаме верг а‚ Шена /Шен халкъ/ дезаш верг а ма ву\"."
    },
    {
      "resource_id": 106,
      "text": "Цара<sup foot_note=112744>1</sup>элира: \"ХIай ШуIайб! Ахь дуьйцучух дуккхачух тхо кхеташ ма дац‚ тхо хьо тхайлахь ледара гуш ма ду‚ и хьан гергарнаш бацахьара, Оха тIулгаш диттина хир ма дара хьуна‚ хьо тхуна веза верг а ма вац<sup foot_note=112745>2</sup>\"."
    },
    {
      "resource_id": 106,
      "text": "Цо элира: \"ХIай сан къам! Ткъа сан гергарнаш беза бу шуна Делал? Аш Иза-м шайн букъа тIехьахь ма витий?! Баккъалла а, сан Кхиош-кхобург аш дийриг /Шен 1илмаца/ чулоцуш ма ву."
    },
    {
      "resource_id": 106,
      "text": "ХIай сан къам! Шайна могург де аш‚ аса а дийр ду. ТIаьхьа хуур ду шуна‚ муьлхачуьнга догIур ду и сийсазвеш долу Iазап‚ мила ву харцлуьйриг! Хьежа! Со а шуьца цхьана хьоьжур ву\"."
    },
    {
      "resource_id": 106,
      "text": "Тхан гIуллакх деъча‚ Оха кIелхьарваьккхира ШуIайб а‚ цуьнца иман диллинарш а Тхайгара къинхетамца. Зулам динарш мохьо схьалецира‚ шайн цIеношкахь бертал кхетта Iуьйренга бевлира уьш."
    },
    {
      "resource_id": 106,
      "text": "Цигахь ца баьхнарш санна /бисира уьш/. Хьовсал! Белла бовла и мадъянаш‚ Самудаш белла бовларе терра."
    },
    {
      "resource_id": 106,
      "text": "Муса вахийтира Оха Тхан аяташца а‚ билгалчу делилаца а"
    },
    {
      "resource_id": 106,
      "text": "ФирIавне а‚ цуьнан элашка а – ФирIавнан гIуллакхна тIаьхьахIуьттуш бара уьш. ФирIавнан гIуллакх нийса ма дацара!"
    },
    {
      "resource_id": 106,
      "text": "Шен къомана хьалхавер ву и къематдийнахь‚ цо буьгур бу уьш цIерга. Ма вон чугIойла ю уьш /шена/ чулохкург!"
    },
    {
      "resource_id": 106,
      "text": "ХIокху чохь (дуьненахь) а неIалт хьаьрчира царах‚ къематдийнахь а. Ма вон совгIат ду-кх и ша лечунна!"
    },
    {
      "resource_id": 106,
      "text": "Уьш – яртийн хабарех ду‚ Оха дуьйцу уьш хьоьга. Царах<sup foot_note=112746>1</sup>лаьтташ ерг ю‚ /ялта санна/ хьаькхнарг а ю."
    },
    {
      "resource_id": 106,
      "text": "Оха зулам ца дина царна‚ хIетте а, шаьш шайна зулам дина цара. Шайн Дела а витина, шайга кхойкхуш болчу делаша хIумма а кIелхьар ца даьккхира царах хьан Кхиош-кхобучун гIуллакх деъначул тIаьхьа. Цара тIетуьйхира царна хIаллакхилар."
    },
    {
      "resource_id": 106,
      "text": "Иштта ду хьан Кхиош-кхобучун /зуламхой Iазапаца/ схьалацар‚ Ша зуламе йолу ярташ /Iазапаца/ схьалоцуш. Баккъалла а, Цуьнан схьалацар<sup foot_note=112747>1</sup>– чIогIа лазош ду-кх."
    },
    {
      "resource_id": 106,
      "text": "Баккъалла а, цу чохь делил ма ду ша эхартан Iазапах кхийринчунна‚ и де ду шена тIе нах гулбийр долу‚ и де ду ша гур долу."
    },
    {
      "resource_id": 106,
      "text": "Оха тIаьхьатоттур ма дац и ягарйинчу ханна бен."
    },
    {
      "resource_id": 106,
      "text": "И де деъча, сино къамел дийр дац Цуьнан пурбанца бен. Царах декъазниг а хир ву‚ ирсениг а хир ву."
    },
    {
      "resource_id": 106,
      "text": "Дакъазабевлларш – уьш цIергахь хир бу‚ царна цигахь тийжамаш а‚ угIарш а ду."
    },
    {
      "resource_id": 106,
      "text": "Гуттар лаьттар болуш бу уьш цу чохь, стигланаш а, латта а мел ду‚ хьан Кхиош-кхобучунна ма луъу. Баккъалла а, хьан Кхиош-кхобург гуттар деш ма ву Шена луург."
    },
    {
      "resource_id": 106,
      "text": "Амма ирсе хилларш – бешахь<sup foot_note=112748>1</sup>хир бу‚ цу чохь гуттар лаьттар болуш бу уьш, стигланаш а‚ латта а мел ду‚ хьан Кхиош-кхобучунна ма луъу‚ ша хадалур доцу совгIат хилла."
    },
    {
      "resource_id": 106,
      "text": "Хьо шеконехь ма хилалахь хIокхара Iибадат дечух. Цара Iибадат деш ма дац хьуна хьалха шайн дайша ма-дарра бен. Баккъалла а, Оха царна кхачор ма ду шайн /Iазапан/ дāкъа, ца эшадеш."
    },
    {
      "resource_id": 106,
      "text": "Мусага жайна делира Оха‚ цу чохь а цхьаьнацадарш хилира церан. Хьан Кхиош-кхобучуьнгара дош хьалха ца даьллехьара, царна юккъехь кхиэл йина хир яра. Баккъалла а, уьш оцунах шеконан шекона чохь ма бу."
    },
    {
      "resource_id": 106,
      "text": "Баккъалла а, хIоранна хьан Кхиош-кхобучо банне а бекхам бийр бу шайн Iамалашца. Баккъалла а, Иза цара дийриг дика хууш верг ву."
    },
    {
      "resource_id": 106,
      "text": "Нисло<sup foot_note=112749>1</sup>‚ хьайга омра ма ди‚ хьо а, хьоьца цхьана ша тōба динарг а‚ /Делан дозанех/ тIех ма довла. Баккъалла а, Иза аш дийриг гуш ма ву."
    },
    {
      "resource_id": 106,
      "text": "Зулам диначарна тIе ма тийжа – цIаро схьалоцур ду шу‚ Дела воцург доладийраш бац шуна‚ тIаккха шуна гIо дийр дац."
    },
    {
      "resource_id": 106,
      "text": "Ламаз хIоттаде дийнан шинна юьхьехь а‚ буьйсанах а дийнан герга долчу сахьташкахь. Баккъалла а, дикчу Iамалша дIайоху вон Iамалш. Иза – дагадаийтар ду дагадогIучарна."
    },
    {
      "resource_id": 106,
      "text": "Собар де<sup foot_note=112750>1</sup>‚ баккъалла а, Дала эша ца йо дика Iамалш ечеран ял."
    },
    {
      "resource_id": 106,
      "text": "Ма ца хилира шул хьалха хиллачу тIаьхьенах бухадуьсучун<sup foot_note=112751>1</sup>дай‚ шаьш /нах/ духатухуш лаьттахь дечу боьхачух, Оха шаьш царах кIелхьарбаьхначарах цхьа кIеззиг берш бен. Зулам динарш тIаьхьабезира шайна делла хиллачу /хазчу/ хьолана‚ уьш хилира къинош деш берш."
    },
    {
      "resource_id": 106,
      "text": "Хьан Кхиош-кхобург ца хилира зуламца ярташ хIаллакьеш, церан бахархой дика Iамалш еш а болуш."
    },
    {
      "resource_id": 106,
      "text": "Хьан Кхиош-кхобучунна лиънехьара‚ нах цхьана умматах хилийтина хир бара Цо. Уьш дIа ца тила тайп-тайпана хуьлучух"
    },
    {
      "resource_id": 106,
      "text": "Хьан Кхиош-кхобучо шех къинхетам бийнарг бен. Оцуьнан (къинхетаман)<sup foot_note=112752>1</sup>дуьхьа Цо уьш кхоьллина. Кхочушхили хьан Кхиош-кхобучун дош: \"Юззане а юзур ю Ас жоьжахати /шайт1анна т1аьхьах1иттинчу/ жинех а‚ нахах- массарех а\"‚−аьлла долу."
    },
    {
      "resource_id": 106,
      "text": "Дерриг а дуьйцу Оха хьоьга элчанийн хабарех хьан дог шеца Оха чIагIдеш дерг. Цу чохь деана хьоьга бакъдерг а‚ хьехам а‚ муъманахана дагадаийтар а."
    },
    {
      "resource_id": 106,
      "text": "Ахь āла цатешачаьрга: \"Шайн 1амал е шайн новкъахь, Оха а йийр ю /тхан 1амал тхан новкъахь/."
    },
    { "resource_id": 106, "text": "Хьовса‚ тхо а хьовсур ду!" },
    {
      "resource_id": 106,
      "text": "Делан ю стигланийн а‚ лаьттан а къайле. Цуьнга дIадоьрзу массо а гIуллакх‚ Цунна Iибадат де‚ Цунна тIетовжа. Хьан Кхиош-кхобург тергал ца деш вац аш дийриг."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "11" }
  }
}
