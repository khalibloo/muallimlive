{
  "translations": [
    {
      "resource_id": 26,
      "text": "Alif lám rá! Toto je Písmo, jehož verše byly potvrzeny a potom srozumitelnými učiněny od Moudrého, Vševědoucího,"
    },
    {
      "resource_id": 26,
      "text": "abyste neuctívali kromě Boha nikoho jiného a já věru jsem od Něho pro vás varovatelem i hlasatelem zvěsti radostné"
    },
    {
      "resource_id": 26,
      "text": "a abyste prosili Pána svého za odpuštění a potom pokání činili; on poskytne vám pak příjemné užívání světa tohoto až do lhůty stanovené a uštědří přízeň Svou každému, kdo zaslouží si ji.Jestliže však se odvrátíte, obávám se pro vás trestu dne těžkého."
    },
    {
      "resource_id": 26,
      "text": "K Bohu se uskuteční návrat váš a On všech věcí mocen je."
    },
    {
      "resource_id": 26,
      "text": "Což lidé věru nesvinují hrudi své do záhybů, aby před Ním se ukryli? A byť i se přikrývali oděvy svými, On přesto dobře zná, co tají i co najevo dávají, a On též dobře ví, co skryto je v hrudích."
    },
    {
      "resource_id": 26,
      "text": "A není na světě zvířete jediného, jehož obživa by od Boha nezávisela; a On zná spočinutí jeho i složení jeho a to vše je v Knize zjevné zapsáno."
    },
    {
      "resource_id": 26,
      "text": "A On je ten, jenž nebesa a zemi v šesti dnech stvořil, zatímco trůn Jeho se nad vodou vznášel,aby vyzkoušel, kdo z vás lepší bude ve skutcích. A když řekneš: \"Po smrti budete vskutku vzkříšeni!\", tu odpovídají ti, kdož nevěří: \"To kouzelnictví zjevné je toliko!\""
    },
    {
      "resource_id": 26,
      "text": "A jestliže jim odložíme trest až ke lhůtě stanovené, jistě řeknou: \"Co jej zadrželo?\" Však v den, kdy k nim přijde, nebude nikoho, kdo by jej od nich zadržel, a obklopí je to, čemu se posmívali."
    },
    {
      "resource_id": 26,
      "text": "Když dáváme člověku okusit milosrdenství od Nás přicházejícího a potom mu je odebereme, tu věru zoufalý je a nevděčný."
    },
    {
      "resource_id": 26,
      "text": "A když mu dáme okusit přízně poté, co dotklo se jej neštěstí, volá: \"Zlé ode mne odešlo!\" a pln radosti je a vychloubání,"
    },
    {
      "resource_id": 26,
      "text": "kromě těch, kdož trpěliví byli a zbožné skutky konali, a těm dostane se odpuštění a velké odměny."
    },
    {
      "resource_id": 26,
      "text": "Možná žes vynechal část toho, co vnuknuto ti bylo, a hruď tvá je stísněna, neboť nevěřící říkají: \"Pročpak mu nebyl seslán poklad nějaký či proč s ním nepřišel anděl!\" Ty varovatelem jsi pouze, však Bůh ručitelem je všech věcí."
    },
    {
      "resource_id": 26,
      "text": "Nebo říkají: \"On si to vymyslil!\" Odpověz: Přineste tedy deset súr podobných tomuto, vámi vymyšlených, a pozvěte si na pomoc, koho jen můžete, kromě Boha, jste-li pravdomluvní!\""
    },
    {
      "resource_id": 26,
      "text": "Jestliže vaší výzvě nevyhoví, vězte, že seslán byl s vědomím Božím a že není božstva kromě Něho. Jste tedy do vůle Boží odevzdáni?"
    },
    {
      "resource_id": 26,
      "text": "Ty, kdož touží po životě pozemském a jeho ozdobách, ty plně odměníme za skutky jejich v něm a nebudou v tom ošizeni."
    },
    {
      "resource_id": 26,
      "text": "To jsou ti, pro něž v životě budoucím je pouze oheň připraven; marné bude to, co zde vykonali, a nicotné bude to, co zde dělali."
    },
    {
      "resource_id": 26,
      "text": "Zdaž ten, jenž se opírá o jasný důkaz od Pána svého, zatímco svědek od Něho vyslaný jej sděluje, a před ním bylo Písmo Mojžíšovo jako vedení a milosrdenství . . . ti věří v něj! Však kdokoliv ze spojenců v něj nevěří, ten s ohněm bude mít schůzku. Nebuď tedy o něm na pochybách, neboť to pravda je od Pána tvého, však většina lidí nevěří."
    },
    {
      "resource_id": 26,
      "text": "Kdo je nespravedlivější než ten, kdo lži si proti Bohu vymýšlí? Takoví budou před Pána svého předvedeni a svědkové promluví: \"Toto jsou ti, kdož o Pánu svém lži pronášeli!\" Zdaž prokletí Boží nepadne na nespravedlivé,"
    },
    {
      "resource_id": 26,
      "text": "kteří z cesty Boží svádějí a pokřivit si ji přejí a v život budoucí nevěří?"
    },
    {
      "resource_id": 26,
      "text": "Tito nemohou nikterak uniknout zásahu Božímu na zemi a nenaleznou kromě Boha ochránce žádného. A trest pak bude jim zdvojnásoben, vždyť slyšet ani vidět schopni nebyli."
    },
    {
      "resource_id": 26,
      "text": "A to jsou ti, kteří sami sobě ztrátu způsobili, a opustilo je to, co si vymyslili,"
    },
    {
      "resource_id": 26,
      "text": "a není pochyby, že v životě budoucím ještě větší ztrátu utrpí."
    },
    {
      "resource_id": 26,
      "text": "Však ti, kdož uvěřili, zbožné skutky konali a pokorní před Pánem svým byli, ti věru se stanou ráje obyvateli a budou v něm nesmrtelní."
    },
    {
      "resource_id": 26,
      "text": "A příměr těchto dvou skupin je jako příměr slepého a hluchého s vidoucím a slyšícím; zdaž mohou být si rovni v tomto příměru? Což se tedy nevzpamatujete?"
    },
    {
      "resource_id": 26,
      "text": "I vyslali jsme Noema k lidu jeho, aby pravil jim: \"Lide můj, já jsem pro vás varovatelem zjevným,"
    },
    {
      "resource_id": 26,
      "text": "abyste neuctívali kromě Boha nikoho! Já věru obávám se pro vás trestu dne, jenž bude bolestný.\""
    },
    {
      "resource_id": 26,
      "text": "A řekli velmoži, ti z lidu jeho, kdož nevěřili: \"Nevidíme v tobě nic jiného než smrtelníka nám podobného. A vidíme, že tě z nás následují bez rozmyšlení jen ti nejnižší, a nevidíme, že nějakou přednost nad námi měli byste, ba spíše soudíme, že vy jen lháři jste!\""
    },
    {
      "resource_id": 26,
      "text": "Noe odvětil: \"Lide můj, což nechápete? Řídím-li se jasným důkazem od Pána svého, jenž uštědřil mi milosrdenství Své, vůči němuž vy slepí jste, mám snad zapotřebí vám je vnucovat, když k němu odpor cítíte?"
    },
    {
      "resource_id": 26,
      "text": "Lide můj, nežádám od vás za to jmění žádné, odměna má je toliko u Boha.Neodeženu nikdy ty, kdož uvěřili - ti věru setkají se s Pánem svým, však vy jste, jak vidím, lidem nevědomým."
    },
    {
      "resource_id": 26,
      "text": "Lide můj, kdo pomůže mi proti Bohu, jestliže je odeženu? Což se nevzpamatujete?"
    },
    {
      "resource_id": 26,
      "text": "Nepravím vám: ,Mám u sebe pokladnice Boží? ani: ,Znám věci nepoznatelné?, a neříkám vám ani, že anděl jsem. A nepravím o těch, které oči vaše přezírají, že Bůh jim nic dobrého nepopřeje. Však Bůh zná nejlépe, co v duších jejich je skryto; a věru bych byl, kdybych to říkal, jedním z nespravedlivých.\""
    },
    {
      "resource_id": 26,
      "text": "Odpověděli: \"Noe, již dost ses hádal s námi, a ještě spor s námi rozmnožuješ. Přines nám tedy to, co nám slibuješ, jsi-li z pravdomluvných!\""
    },
    {
      "resource_id": 26,
      "text": "Pravil: \"Bůh sám vám to přinese, bude-li si to přát, a zabránit tomu nebudete schopni."
    },
    {
      "resource_id": 26,
      "text": "A neprospěje vám dobrá rada má, budu-li chtít vám poradit, jestliže si Bůh bude přát uvrhnout vás v blud; On Pánem je vaším a k Němu budete navráceni.\""
    },
    {
      "resource_id": 26,
      "text": "Řeknou-li: \"On sám si to vymyslil\", tedy odpověz: \"Jestliže jsem si to vymyslil, hřích můj na mou hlavu padne, avšak já odpovědnost nemám za to, v čem vy hřešíte!\""
    },
    {
      "resource_id": 26,
      "text": "I bylo vnuknuto Noemu: \"Z lidu tvého již neuvěří nikdo kromě těch, kdo již uvěřili. Nermuť se tedy nad tím, co dělají!"
    },
    {
      "resource_id": 26,
      "text": "Postav loď před zrakem Naším a podle vnuknutí Našeho a nepřimlouvej se u Mne za ty, kdož nespravedliví byli - ti budou utopeni.\""
    },
    {
      "resource_id": 26,
      "text": "A stavěl loď, a kdykoliv okolo šli velmoži z lidu jeho, smáli se mu. I říkal: \"Jen se mi smějte, však i my se vám budeme jednou smát tak, jako vy jste se smáli mně,"
    },
    {
      "resource_id": 26,
      "text": "a tehdy se dozvíte, koho postihne trest zahanbující a na koho dopadne trest trvalý!\""
    },
    {
      "resource_id": 26,
      "text": "Když pak přišel rozkaz Náš a vzkypěla pec, pravili jsme Noemovi: \"Nalož na ni od každého druhu pár, rodinu svou kromě toho, proti němuž již dříve bylo slovo vyřčeno a ty, kteří uvěřili!\" A uvěřili s ním jen nemnozí."
    },
    {
      "resource_id": 26,
      "text": "Pravil Noe: \"Vstupte do ni! Nechť ve jménu Boha se plavba její i zakotvení uskuteční! Vždyť Pán můj je věru odpouštějící i slitovný!\""
    },
    {
      "resource_id": 26,
      "text": "A plula s nimi po vlnách jako hory vysokých a Noe syna svého zavolal, jenž na místě vzdáleném stál: \"Synáčku, nastup spolu s námi a nezůstávej s nevěřícími!\""
    },
    {
      "resource_id": 26,
      "text": "I odpověděl: \"Uchýlím se na horu, jež před vodou mne zachrání.\" I zvolal Noe: \"Nezachrání se dnes nikdo před rozkazem Božím kromě toho, nad nimž se slitoval.\" A rozdělily je vlny a syn jeho byl mezi utopenými."
    },
    {
      "resource_id": 26,
      "text": "A bylo řečeno: \"Země, pohlť vodu svou! Nebe, zadrž déšť!\" I opadla voda, rozkaz byl splněn a loď uvízla na hoře al-Džúdí. Pak bylo řečeno: \"Pryč s lidem nespravedlivým!\""
    },
    {
      "resource_id": 26,
      "text": "A zvolal Noe k Pánu svému a řekl: \"Pane, syn můj zajisté patřil k rodině mé a slib Tvůj je věru pravdivý a Tys ze soudců nejspravedlnější.\""
    },
    {
      "resource_id": 26,
      "text": "Pravil Bůh: \"Noe, on ani k rodině tvé nepatřil, vždyť konání jeho bylo nesprávné. A nežádej ode Mne to, o čem vědění nemáš, a napomínám tě, abys nebyl jedním z pošetilých!\""
    },
    {
      "resource_id": 26,
      "text": "Noe odpověděl: \"Pane můj, utíkám se k Tobě, abych se již více netázal na to, o čem vědění nemám. A jestliže mi neodpustíš a neslituješ se nade mnou, budu věru patřit mezi ty, kdož ztrátu utrpěli.\""
    },
    {
      "resource_id": 26,
      "text": "A bylo řečeno: \"Noe, vystup z lodi, provázen pozdravem od Nás, a požehnání budiž s tebou i s národy, jež jsou s tebou; a jsou národy, jimž uštědříme užívání života pozemského a jichž se potom dotkne od Nás trest bolestný.\""
    },
    {
      "resource_id": 26,
      "text": "A toto je jedna ze zvěstí skrytých, které ti dáváme jako zjevení a které ani ty, ani lid tvůj jste před tím neznali. Buď tedy trpělivý, vždyť bohabojným patří konec šťastný!"
    },
    {
      "resource_id": 26,
      "text": "A poslali jsme k ´Ádovcům bratra jejich Húda, jenž pravil jim: \"Lide můj, uctívejte Boha a nemějte božstvo jiné kromě Něho - vždyť vy si jen vymýšlíte."
    },
    {
      "resource_id": 26,
      "text": "Lide můj, nežádám na vás odměnu žádnou, odměna má je jedině u toho, jenž mě stvořil. Což to nechápete?"
    },
    {
      "resource_id": 26,
      "text": "Lide můj, proste Pána svého o odpuštění a potom pokání čiňte! On sešle vám z nebe déšť proudem hojným a přidá sílu k vaší síle. Neobracejte se tedy zády způsobem hříšným!\""
    },
    {
      "resource_id": 26,
      "text": "Odpověděli: \"Húde, nepřinesl jsi nám žádný důkaz jasný a my neopustíme božstva svá jen na slovo tvé a my ti nevěříme."
    },
    {
      "resource_id": 26,
      "text": "My pouze říkáme, že některé z božstev našich tě navštívilo zlým!\" Pravil: \"Odvolávám se k Bohu co svědku a též vy buďtež svědky, že odpovědnost nemám za to, co k Bohu přidružujete"
    },
    {
      "resource_id": 26,
      "text": "vedle Něho. Chystejte si vespolek proti mně své úklady a čekat mne nenechte!"
    },
    {
      "resource_id": 26,
      "text": "Já na Boha spoléhám, Pána svého i vašeho; a není zvířete jediného, aby je nedržel za kštici jeho. A Pán můj věru po stezce přímé kráčí."
    },
    {
      "resource_id": 26,
      "text": "Jestliže se odvrátíte zády, nevadí, já předal jsem vám již to, s čím poslán jsem byl k vám. Pán můj vás může jiným lidem nahradit, však vy Jemu nikterak nemůžete uškodit; Pán můj je věru strážcem všech věcí.\""
    },
    {
      "resource_id": 26,
      "text": "A když přišel rozkaz Náš, zachránili jsme Húda a ty, kdož spolu s ním uvěřili, z milosrdenství od Nás přicházejícího a zachránili jsme je od trestu přísného."
    },
    {
      "resource_id": 26,
      "text": "Tito ´Ádovci popírali znamení Pána svého, vzpírali se poslu Jeho a následovali rozkazu každého tyrana zarputilého."
    },
    {
      "resource_id": 26,
      "text": "A na tomto světě i v den zmrtvýchvstání doprovázet je bude prokletí. Ó ano, ´Ádovci věru v Pána svého neuvěřili! Ó ano, pryč tedy s ´Ádovci, lidem Húdovým!"
    },
    {
      "resource_id": 26,
      "text": "A k Thamúdovcům jsme vyslali bratra jejich Sáliha, jenž pravil jim: \"Lide můj, uctívejte Boha a nemějte božstvo jiné kromě Něho; On dal vám vzejít ze země a usídlil vás na ní. O odpuštění Jej proste a pokání čiňte, neb Pán můj blízký je a popřeje sluchu prosícím.\""
    },
    {
      "resource_id": 26,
      "text": "I řekli: \"Sálihu, byls jedním z nás, v něhož jsme dříve naděje své vkládali; chceš nám nyní zakazovat uctívání toho, co již otcové naši uctívali? A máme značné pochybnosti stran toho, k čemu nás vyzýváš.\""
    },
    {
      "resource_id": 26,
      "text": "Odpověděl: \"Lide můj, co si myslíte? Mám-li jasný důkaz od Pána svého a dostalo-li se mi od Něho milosrdenství,kdo mi tedy proti Němu pomůže, jestliže Jej neuposlechnu? Tím rozmnožili byste jen mou ztrátu!"
    },
    {
      "resource_id": 26,
      "text": "Lide můj, hle, toto je velbloudice Boží, jež pro vás je znamením. Nechte ji pást na zemi Boží a nečiňte jí nic zlého, aby se vám nedostalo trestu blízkého!\""
    },
    {
      "resource_id": 26,
      "text": "Avšak oni ji podřízli a Sálih zvolal: \"Užívejte si života v příbytcích svých ještě tři dny a toto není slib vylhaný.\""
    },
    {
      "resource_id": 26,
      "text": "A když přišel rozkaz Náš, zachránili jsme Sáliha a ty, kdož spolu s nim uvěřili, z milosrdenství od Nás přicházejícího před hanbou dne onoho. A Pán tvůj věru silný je i mocný."
    },
    {
      "resource_id": 26,
      "text": "A postihlo ty, kdož nespravedliví byli, vzkřiknutí jediné a jitro nalezlo je v domech jejich tvářemi k zemi ležící,"
    },
    {
      "resource_id": 26,
      "text": "jako by v nich nikdy nebyli žili. Ó ano, Thamúdovci věru v Pána svého nevěřili! Ó ano, pryč tedy s Thamúdovci!"
    },
    {
      "resource_id": 26,
      "text": "A již kdysi přišli vyslanci Naši se zvěstí radostnou k Abrahamovi a řekli: \"Mír s tebou!\" a on odvětil: \"Mír s vámi!\" a přinesl tele pečené bez meškání."
    },
    {
      "resource_id": 26,
      "text": "Když pak spatřil, že ruce jejich se po něm nevztahují, nelíbilo se mu to a pocítil strach před nimi.I řekli: \"Neboj se, my k lidu Lotovu jsme vysláni.\""
    },
    {
      "resource_id": 26,
      "text": "A žena jeho, jež vedle stála, se smála, zatímco on seděl; a oznámili jsme jí o Izákovi a po Izákovi o Jakubovi zvěst radostnou."
    },
    {
      "resource_id": 26,
      "text": "I zvolala: \"Běda mi,jak porodit mám, když již stařena jsem a tento manžel můj stařec? To věru by bylo věcí podivuhodnou!\""
    },
    {
      "resource_id": 26,
      "text": "Řekli: \"Jsi snad udivena rozhodnutím Božím? Nechť na vás spočine milosrdenství Boží i požehnání Jeho, lidé domu tohoto a On chvályhodný je i slávyplný!\""
    },
    {
      "resource_id": 26,
      "text": "Když pak strach opustil Abrahama a on pochopil zvěst radostnou, jal se s Námi přít o lid Lotův,"
    },
    {
      "resource_id": 26,
      "text": "neboť Abraham byl věru člověk soucitný, laskavý a kajícný."
    },
    {
      "resource_id": 26,
      "text": "I řekli vyslanci: \"Abrahame, přestaň s tím, vždyť rozkaz Pána tvého byl již vydán a dolehne na ně trest neodvratný.\""
    },
    {
      "resource_id": 26,
      "text": "A když přišli vyslanci Naši k Lotovi, udělalo se mu nevolno a pojala jej úzkost o ně, že nebude je moci chránit, a pravil: \"Tohle určitě bude den obtížný!\""
    },
    {
      "resource_id": 26,
      "text": "A seběhl se u něho v chvatu lid jeho a oni již dříve činy hnusné páchali a řekl jim Lot: \"Lide můj, zde máte dcery mé, ony jsou pro vás čistší. Bojte se Boha a nezahanbujte mne v hostech mých. Což není mezi vámi jediný muž spravedlivý?\""
    },
    {
      "resource_id": 26,
      "text": "Zvolali: \"Ty přece víš, že na dcery tvé si žádné nároky neděláme, a ty dobře víš, čeho si žádáme!\""
    },
    {
      "resource_id": 26,
      "text": "Odpověděl: \"Kéž bych měl dosti síly proti vám, či kéž bych se mohl utéci k opoře mocné!\""
    },
    {
      "resource_id": 26,
      "text": "Pravili vyslanci: \"Lote, jsme vyslanci Pána tvého a tihle se k tobě nedostanou. Vydej se na cestu s rodinou svou po uplynutí části noci a nikdo z vás nechť se neobrací - jen žena tvá tak učiní, ji postihne to, co i ostatní postihne. A čas pro ně stanovený za jitra nastane, což není již jitro blízko?\""
    },
    {
      "resource_id": 26,
      "text": "A když přišel rozkaz Náš, obrátili jsme město jejich naruby a dali jsme na ně pršet kamení z hlíny upěchované,"
    },
    {
      "resource_id": 26,
      "text": "u Pána tvého označené - a není to vzdáleno od nespravedlivých."
    },
    {
      "resource_id": 26,
      "text": "A k Madjanovcům jsme vyslali bratra jejich Šu´ajba a on pravil jim: \"Lide můj, uctívejte Boha a nemějte božstvo vedle Něho. A nedávejte špatné míry a váhy! Já vidím, že v blahobytu si žijete, však obávám se pro vás trestu dne, jenž vše obklopí."
    },
    {
      "resource_id": 26,
      "text": "Lide můj, měřte a važte naprosto spravedlivě a nepoškozujte v ničem lidi a nepůsobte na zemi zlo šíříce pohoršení!"
    },
    {
      "resource_id": 26,
      "text": "Dobrota Boží je pro vás lepší, jste-li věřící, a já nejsem věru nad vámi strážcem žádným.\""
    },
    {
      "resource_id": 26,
      "text": "Odpověděli: \"Šu´ajbe, nařizuje ti snad modlitba tvá, abychom opustili to, co otcové naši uctívali, anebo abychom přestali nakládat s majetkem svým, jak chceme? Tys přece jinak člověk mírný a rozvážný!\""
    },
    {
      "resource_id": 26,
      "text": "I pravil Šu´ajb: \"Lide můj, což nevidíte, že mám jasný důkaz od Pána svého a že mi uštědřil od Sebe obživu překrásnou? Já nechci se s vámi příti o to, co vám zakazuji, já pouze chci, abyste se polepšili, pokud jsem toho schopen, a úspěch můj jen od Boha závisí, na Něj se spoléhám a k Němu se kajícně obracím."
    },
    {
      "resource_id": 26,
      "text": "Lide můj, nechť odpor váš vůči mně na vás neuvalí hřích, abyste nebyli postiženi tím, co již postihlo lid Noemův či lid Lotův nebo lid Sálihův - a lid Lotův není od vás příliš vzdálen!"
    },
    {
      "resource_id": 26,
      "text": "Pána svého o odpuštění proste a pokání před Ním čiňte ? vždyť Pán můj slitovný je i láskyplný!\""
    },
    {
      "resource_id": 26,
      "text": "Odpověděli: \"Šu´ajbe, chápeme jen málo z toho,co říkáš, avšak vidíme věru, žes slabý mezi námi, a nebýt rodu tvého, věru bychom tě ukamenovali, neboť nejsi vůči nám příliš mocný.\""
    },
    {
      "resource_id": 26,
      "text": "Pravil Šu´ajb: \"Lide můj, zdaž rod můj je pro vás mocnější než Bůh, takže jste Jej nechali za sebou nestarajíce se o něj? Pán můj však věru objímá ve vědění Svém vše, co děláte."
    },
    {
      "resource_id": 26,
      "text": "Lide můj, jednejte podle stanoviska svého, já také tak budu jednat a potom poznáte, koho postihne trest zahanbující a kdo vlastně lhářem byl. Dávejte pozor, já také budu dávat pozor s vámi!\""
    },
    {
      "resource_id": 26,
      "text": "A když přišel rozkaz Náš, zachránili jsme Šu´ajba a ty, kdož spolu s ním uvěřili, z milosrdenství od Nás přicházejícího. A postihlo ty, kdož nespravedliví byli, vzkřiknutí jediné a jitro nalezlo je v domech jejich ležící tvářemi k zemi,"
    },
    {
      "resource_id": 26,
      "text": "jako by v nich nikdy nebyli žili. Ó ano, pryč s Madjanovci, tak jako bylo řečeno: pryč s Thamúdovci!"
    },
    {
      "resource_id": 26,
      "text": "A poslali jsme Mojžíše se znameními Našimi a zjevnou pravomocí"
    },
    {
      "resource_id": 26,
      "text": "k Faraónovi a velmožům jeho; ti však následovali rozkazu Faraónova, ačkoliv rozkaz ten k správnému nemohl vésti."
    },
    {
      "resource_id": 26,
      "text": "A půjde Faraón v čele lidu svého v den zmrtvýchvstání a dovede je k místu, kde napojí je ohněm - a jak hnusné je napajedlo, z něhož píti budou!"
    },
    {
      "resource_id": 26,
      "text": "A byli prokletím pronásledováni na tomto světě a budou tak i v den zmrtvýchvstání - jak hnusný je dar, jenž bude jim darován!"
    },
    {
      "resource_id": 26,
      "text": "A toto je část zvěstí o městech, které ti vyprávíme: některá z nich ještě stojí, jiná však byla smetena."
    },
    {
      "resource_id": 26,
      "text": "My neukřivdili jsme obyvatelům jejich, nýbrž oni sami sobě ukřivdili, a nebyla jim k ničemu božstva jejich, jež vedle Boha vzývali, když naplnil se rozkaz Pána tvého, ba naopak, pouze zkázu jejich rozmnožila."
    },
    {
      "resource_id": 26,
      "text": "Takový je zásah Pána tvého, když města zasahuje, jež nespravedlivá jsou. A zásah Jeho věru bolestný je a prudký!"
    },
    {
      "resource_id": 26,
      "text": "A zajisté je v tom znamení pro toho, kdo bojí se trestu dne posledního; a to bude den, v němž lidé budou shromážděni, a bude to den, v němž všichni budou přítomni,"
    },
    { "resource_id": 26, "text": "Námi pouze do lhůty stanovené odložený." },
    {
      "resource_id": 26,
      "text": "A v den, až se dostaví, nepromluví duše žádná bez Jeho svolení a budou mezi nimi nešťastní i blažení."
    },
    {
      "resource_id": 26,
      "text": "Pokud se týká nešťastníků, ti do ohně přijdou a v něm bude pro ně jen sténání a úpěni"
    },
    {
      "resource_id": 26,
      "text": "a zůstanou tam navěky, dokud nebesa a země budou trvat a dokud Pán tvůj nebude chtít jinak; a Pán tvůj je věru vykonavatelem toho, co si přeje."
    },
    {
      "resource_id": 26,
      "text": "Pokud se týká blažených, ti do zahrad se dostanou a nesmrtelní tam zůstanou, dokud nebesa a země budou trvat a dokud Pán tvůj nebude chtít jinak a to dar bude nezkrácený."
    },
    {
      "resource_id": 26,
      "text": "A nepochybuj nikterak ohledně toho, co lidé tito uctívají: vždyť uctívají jen to, co před nimi již otcové jejich uctívali. A My dáme jim podíl jejich přesně, bez zkrácení."
    },
    {
      "resource_id": 26,
      "text": "A zajisté jsme již kdysi dali Mojžíšovi Písmo a vznikly o něm spory; a kdyby nebylo slova, jež předtím již přišlo od Pána tvého, bylo by mezi nimi již rozhodnuto. A oni stále o něm vážně pochybují."
    },
    {
      "resource_id": 26,
      "text": "Pán tvůj pak zajisté přesně každému za skutky jeho odplatí a On dobře je zpraven o tom, co dělají."
    },
    {
      "resource_id": 26,
      "text": "Jdi přímo tak, jak přikázáno ti bylo, a taktéž nechť činí ti, kdož s tebou k Bohu se obrátili! A nebuďte vzpurní, vždyť On jasně zří vše, co konáte."
    },
    {
      "resource_id": 26,
      "text": "Neopírejte se o ty, kdož nespravedliví jsou, aby vás nepohladil oheň pekelný. A nemáte kromě Boha ochránců žádných a jinou pomoc nedostanete."
    },
    {
      "resource_id": 26,
      "text": "Konej modlitbu na obou koncích dne i v nočních hodinách, blízkých k ránu a večeru! A dobré skutky věru rozptylují špatné - a toto je připomenutí pro ty, kdož Boha vzpomínají."
    },
    {
      "resource_id": 26,
      "text": "Buď neochvějný, neboť Bůh nedopustí, aby ztratila se odměna těch, kdož dobré konají."
    },
    {
      "resource_id": 26,
      "text": "Proč bylo mezi pokoleními předešlými tak málo těch, kdož byli poctiví a bránili šíření pohoršení na zemi? A ty jsme zachránili. Zatímco nespravedliví následovali to, čeho se jim dostalo z přepychu, a stali se hříšníky."
    },
    {
      "resource_id": 26,
      "text": "Pán tvůj pak není takový, aby zničil města ona nespravedlivě, zatímco obyvatelé jejich skutky zbožné konali."
    },
    {
      "resource_id": 26,
      "text": "Kdyby Pán tvůj chtěl, byl by věru učinil lidstvo národem jediným,avšak oni stále jsou ve sporech"
    },
    {
      "resource_id": 26,
      "text": "kromě těch, nad nimiž se Pán tvůj slitoval; a kvůli tomu je stvořil. Nechť tedy splní se slovo Pána tvého: \"Já věru peklo džiny i lidmi společně naplním!\""
    },
    {
      "resource_id": 26,
      "text": "A vyprávíme ti toto vše ze zvěstí o poslech, abychom tím povzbudili srdce tvé a aby s tím k tobě přišla pravda i varování a připomenutí věřícím."
    },
    {
      "resource_id": 26,
      "text": "Rci těm, kdož nevěří: \"Jednejte podle stanoviska svého, my také podle svého budeme jednat!"
    },
    { "resource_id": 26, "text": "Vyčkávejte a my také budeme vyčkávat!\"" },
    {
      "resource_id": 26,
      "text": "A Bohu náleží nepoznatelné na nebesích i na zemi a k Němu se vrací rozkazy všechny. Uctívej Jej tedy a na Něj spoléhej - a není Pánu tvému lhostejné to, co děláte!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "11" }
  }
}
