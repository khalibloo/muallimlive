{
  "translations": [
    {
      "resource_id": 217,
      "text": "Аліф. Лям. Ра. Це — Писання, знамення якого добре викладені, а потім пояснені Мудрим, Відаючим!"
    },
    {
      "resource_id": 217,
      "text": "Не поклоняйтеся нікому, крім Аллага! А я для вас — застерігач і вісник від Нього"
    },
    {
      "resource_id": 217,
      "text": "Просіть прощення у Господа вашого та кайтеся перед Ним — Він наділить вас прекрасними благами до певного строку, а також дарує із ласки Своєї кожному гідному її. Але якщо відвернетеся ви, то я боюся, що вас буде покарано у Великий День"
    },
    {
      "resource_id": 217,
      "text": "До Аллага повернетесь ви, а Він спроможний на кожну річ"
    },
    {
      "resource_id": 217,
      "text": "Так! Вони намагаються стиснути свої груди, щоб приховати те, що в них є. Та навіть коли вони ховають свої голови під одягом, Він знає те, що вони приховують і що відкривають. Воістину, Він знає про те, що в серцях!"
    },
    {
      "resource_id": 217,
      "text": "Немає на землі живої істоти, яку б не наділяв Аллаг. Він знає її місце перебування й місце повернення. Це все — в ясному Писанні!"
    },
    {
      "resource_id": 217,
      "text": "Він — Той, Хто створив небеса й землю за шість днів, коли трон Його був над водою. Це все для того, щоб випробувати вас — чиї вчинки будуть кращими? Якщо ти скажеш: «Вас воскресять після смерті», — то скажуть ті, які не вірують: «Та це справжнє чаклунство!"
    },
    {
      "resource_id": 217,
      "text": "Та якщо Ми відкладемо кару до певного строку, то вони скажуть: «Що стримує її?» Так, того дня, коли вона прийде до них, ніщо не відверне її, і вразить їх те, над чим вони насміхалися"
    },
    {
      "resource_id": 217,
      "text": "Якщо Ми даємо людині зазнати милості від Нас, а потім це забираємо, то вона впадає у відчай та стає невдячною"
    },
    {
      "resource_id": 217,
      "text": "А якщо Ми даємо їй зазнати блага після лиха, яке торкнулося її, то вона каже: «Нещастя залишили мене!» — стає веселою й гордою"
    },
    {
      "resource_id": 217,
      "text": "Але не такі ті, які терпіли й робили добрі справи. На них чекає прощення й велика винагорода"
    },
    {
      "resource_id": 217,
      "text": "Можливо, ти відмовишся від якоїсь частини того, що дано тобі в одкровенні, а твої груди стиснуться від цього, бо вони скажуть: «Чому не зіслано йому скарб, або чому не прийде з ним ангел?» Але ж ти застерігач! Аллаг — Опікун кожної речі"
    },
    {
      "resource_id": 217,
      "text": "Або вони скажуть: «Він вигадав його!» Скажи: «Принесіть десять вигаданих сур, подібних до цих, й покличте замість Аллага, кого зможете, якщо ви правдиві!»"
    },
    {
      "resource_id": 217,
      "text": "А якщо вони не дадуть вам відповіді, то нехай знають, що його зіслано з відома Аллага, і немає бога, крім Нього! Невже не станете ви відданими Йому"
    },
    {
      "resource_id": 217,
      "text": "Хто бажає земного життя та його прикрас, тим Ми відплатимо повною мірою за їхні вчинки в ньому, і тут не будуть недооцінені вони"
    },
    {
      "resource_id": 217,
      "text": "Вони — ті, які не отримають у наступному житті нічого, крім вогню. Марні зусилля їхні нині й даремне те, що роблять вони"
    },
    {
      "resource_id": 217,
      "text": "Той, хто має ясне знамення від Господа свого, прочитане свідком від Нього, до появи якого провідником і милістю було Писання Муси – саме такі є віруючими в [Коран]! А тим, які не увірували в це й належать до різних сект, обіцяно вогонь! Тож не сумнівайся в цьому, адже це — істина від Господа твого. Але більшість людей не вірує!"
    },
    {
      "resource_id": 217,
      "text": "Хто ж несправедливіший за того, хто зводить наклеп на Аллага? Коли вони постануть перед своїм Господом, то свідки скажуть: «Це ті, які говорили неправду про Господа свого!» Так! Прокляття Аллага над нечестивцями"
    },
    {
      "resource_id": 217,
      "text": "які збивають інших зі шляху Аллага, прагнуть викривити його та не вірують у наступне життя"
    },
    {
      "resource_id": 217,
      "text": "Вони не зможуть врятуватися на землі, й не матимуть вони покровителів замість Аллага. Помножиться кара їхня! Не могли вони ні чути, ні бачити!"
    },
    {
      "resource_id": 217,
      "text": "Оце ті, які втратили самих себе. Залишило їх те, що вигадували вони"
    },
    {
      "resource_id": 217,
      "text": "Справді, в наступному житті вони втратять найбільше"
    },
    {
      "resource_id": 217,
      "text": "Воістину, ті, які увірували, робили добрі справи й були покірні перед Господом своїм, вони — жителі раю! Будуть вони там довіку"
    },
    {
      "resource_id": 217,
      "text": "Прикладом двох груп є сліпий, глухий, зрячий та чуючий. Хіба можна їх порівняти? Невже не замислитеся ви?"
    },
    {
      "resource_id": 217,
      "text": "Ось Ми послали Нуха до народу його: «Я для вас — ясний застерігач"
    },
    {
      "resource_id": 217,
      "text": "Не поклоняйтеся нікому, крім Аллага! Я боюся, що на вас впаде кара в болісний День!"
    },
    {
      "resource_id": 217,
      "text": "Старшина з народу його, яка не увірувала, сказала: «Ми бачимо, що ти лише людина, така, як і ми. І ми бачимо, що за тобою пішли тільки найжалюгідніші серед нас, і то не подумавши. Ми не бачимо, щоб ви були чимось кращі за нас, але думаємо, що ви — брехуни!»"
    },
    {
      "resource_id": 217,
      "text": "Той відповів: «О народе мій! Якщо я тримаюся ясного доказу від Господа мого, а Він дарував мені милість від Себе, яку ви не здатні бачити, то невже я примусив би вас до цього, коли воно ненависно вам"
    },
    {
      "resource_id": 217,
      "text": "О народе мій! Я не прошу у вас за це багатства. Винагородить мене тільки Аллаг! І не буду я відганяти тих, які увірували. Вони прагнуть зустріти свого Господа, а вас я бачу нерозумними людьми"
    },
    {
      "resource_id": 217,
      "text": "О народе мій! Хто захистить мене від Аллага, якщо я прожену їх? Невже не замислитеся ви"
    },
    {
      "resource_id": 217,
      "text": "Я не кажу вам, що в мене скарбниці Аллага, і що я знаю потаємне. Я не кажу, що я ангел. Я не кажу тим, які мізерні в ваших очах, що Аллаг ніколи не дарує їм добра. Аллаг краще знає, що в їхніх душах. Інакше б я був одним із нечестивців!"
    },
    {
      "resource_id": 217,
      "text": "Ті відповіли: «О Нуху! Ти сперечався з нами і сперечався багато. Тож покажи нам те, чим ти погрожував нам, якщо ти правдивий!"
    },
    {
      "resource_id": 217,
      "text": "Той відповів: «Воістину, вам це покаже Аллаг, якщо побажає. І не зможете ви утекти"
    },
    {
      "resource_id": 217,
      "text": "Якщо я побажаю дати вам пораду, то вона не принесе вам користі, коли Аллаг прагне збити вас зі шляху. Він — Господь ваш і до Нього повернетеся ви!"
    },
    {
      "resource_id": 217,
      "text": "Чи вони кажуть: «Він його вигадав!» Скажи: «Якщо я вигадав його, то мій гріх — на мені. Але до ваших гріхів я непричетний!»"
    },
    {
      "resource_id": 217,
      "text": "І було відкрито Нуху: «Вже не буде вірити ніхто з твоїх людей, окрім тих, які увірували раніше. Тож не журися через те, що роблять вони"
    },
    {
      "resource_id": 217,
      "text": "Збудуй ковчег перед Нашими очима й згідно з Нашим одкровенням. І не проси Мене за несправедливих — воістину, їх буде втоплено!"
    },
    {
      "resource_id": 217,
      "text": "Він будував ковчег, і щоразу, коли проходила повз нього старшина з народу його, то глузувала. Він сказав: «Якщо ви глузуєте з нас, то поглузуємо з вас і ми — так само, як ви глузуєте з нас"
    },
    {
      "resource_id": 217,
      "text": "Скоро ви дізнаєтесь, на кого впаде кара, яка принижує, й на кого впаде кара вічна!"
    },
    {
      "resource_id": 217,
      "text": "І коли прийшов наказ Наш, і відкрилося джерело в печі, то сказали Ми: «Візьми туди пару від кожного виду та свою родину — крім тих, про яких вже було сказано слово, а ще візьми тих, які увірували». Але небагато увірувало разом із ним!"
    },
    {
      "resource_id": 217,
      "text": "Він сказав: «Заходьте в нього! З ім’ям Аллага він буде пливти й зупинятися. Воістину, Господь мій — Прощаючий, Милосердний!"
    },
    {
      "resource_id": 217,
      "text": "Ковчег із ними плив серед хвиль, схожих на гори, і Нух покликав свого сина, який стояв на самоті: «Сину мій! Сідай разом із нами та не лишайся з невіруючими!"
    },
    {
      "resource_id": 217,
      "text": "Той сказав: «Я зійду на гору, й вона врятує мене від води». Відповів [Нух]: «Сьогодні ніхто не врятується від наказу Аллага, якщо Він не змилується!» Постала між ними хвиля, і був той одним із утоплених"
    },
    {
      "resource_id": 217,
      "text": "І було сказано: «О земле! Поглинь свою воду! О небо! Припини!» Спала вода та здійснився наказ. [Ковчег] зупинився на горі аль-Джуді, й було сказано: «Нехай же згинуть люди несправедливі!»"
    },
    {
      "resource_id": 217,
      "text": "І звернувся Нух до Господа свого: «Господи! Мій син — із моєї родини. Обіцянка Твоя правдива, і Ти — Наймудріший Суддя!"
    },
    {
      "resource_id": 217,
      "text": "Сказав Він: «О Нуху! Твій син не з твоєї родини. Такий вчинок не є праведним, тож не проси в Мене того, про що не маєш знання! Я закликаю тебе не бути одним із невігласів!"
    },
    {
      "resource_id": 217,
      "text": "Той сказав: «Господи! Я шукаю в Тебе захисту і не буду просити про те, про що не маю знання! Якщо Ти не простиш мене й не змилуєшся наді мною, то я буду одним із тих, які втратять усе!"
    },
    {
      "resource_id": 217,
      "text": "Було сказано: «О Нуху! Сходь із миром від Нас і благословеннями — на тебе й на народи, які з тобою! Але будуть і народи, яких Ми наділимо благами, а потім вразимо болісною карою від Нас!"
    },
    {
      "resource_id": 217,
      "text": "Такими є звістки про потаємне, які Ми даруємо тобі в одкровенні. Перед цим не знав їх ні ти, ні твої люди. Тож терпи! Воістину, добрий вихід чекає на богобоязливих"
    },
    {
      "resource_id": 217,
      "text": "До адитів Ми [послали] брата їхнього Гуда. Він сказав: «О народе мій! Поклоняйтеся Аллагу! У вас немає бога, крім Нього! А ви тільки вигадуєте"
    },
    {
      "resource_id": 217,
      "text": "О народе мій! Я не прошу за це винагороди у вас. Винагородить мене тільки Той, Хто мене створив. То невже ви не розумієте"
    },
    {
      "resource_id": 217,
      "text": "О народе мій! Просіть прощення в Господа вашого, а потім кайтеся перед Ним. Він проллє вам з неба щедру зливу й додасть вам сили до вашої сили. І не відвертайтеся, наче грішники!"
    },
    {
      "resource_id": 217,
      "text": "Ті сказали: «О Гуде! Ти не показав нам ясного знамення, і ми не залишимо своїх богів через твої слова. І ми не віримо тобі"
    },
    {
      "resource_id": 217,
      "text": "Ми лиш кажемо, що один із наших богів заподіяв тобі шкоду». [Гуд] відповів: «Аллаг буде свідком моїм і будете свідками ви — я непричетний до того, що ви додаєте рівни"
    },
    {
      "resource_id": 217,
      "text": "Йому! Тож хитруйте проти мене всі! Не давайте мені відстрочки"
    },
    {
      "resource_id": 217,
      "text": "Я покладаюся на Аллага, Господа мого й Господа вашого! Немає живої істоти, яку б Він не тримав за чуб! Воістину, мій Господь — на прямому шляху!"
    },
    {
      "resource_id": 217,
      "text": "А якщо відвернетесь ви, то я вже переповів те, з чим мене послали до вас. Мій Господь замінить вас іншими людьми, і ви не заподієте Йому ніякої шкоди. Воістину, мій Господь — Охоронець кожної речі!"
    },
    {
      "resource_id": 217,
      "text": "І коли прийшов наказ Наш, то за Нашою милістю Ми врятували Гуда й тих із ним, які увірували. І Ми врятували їх від лютої кари"
    },
    {
      "resource_id": 217,
      "text": "Такими були адити. Вони відкинули знамення Господа їхнього, не послухалися Його посланців та йшли за наказом кожного впертого тирана"
    },
    {
      "resource_id": 217,
      "text": "Прокляття переслідуватиме їх у земному житті та в День Воскресіння. Так! Воістину, адити не увірували в Господа свого. Нехай згинуть адити, народ Гуда"
    },
    {
      "resource_id": 217,
      "text": "До самудитів Ми [послали] брата їхнього Саліха. Він сказав: «О народе мій! Поклоняйтеся Аллагу! У вас немає бога, крім Нього! Він зростив вас із землі й поселив вас на ній. Тож просіть у Нього прощення, а потім кайтеся перед Ним. Воістину, Господь мій — Близький, Той, Який дає відповідь!"
    },
    {
      "resource_id": 217,
      "text": "Вони сказали: «О Саліху! Перед цим ти був нашою надією! Невже ти забороняєш нам поклонятися тому, кому поклонялися наші батьки? Воістину, в нас є глибокі сумніви щодо того, до чого ти закликаєш нас!"
    },
    {
      "resource_id": 217,
      "text": "Він сказав: «О народе мій! Чи розумієте ви: якщо я тримаюся ясного доказу від Господа мого й Він дарував мені милість від Себе, то хто допоможе мені, крім Аллага, якщо я не послухаюсь Його? А ви тільки збільшите мої втрати"
    },
    {
      "resource_id": 217,
      "text": "О народе мій! Ця верблюдиця Аллага — знамення для вас! Дозвольте їй пастись на землі Аллага й не завдавайте їй шкоди, бо вразить вас близька кара"
    },
    {
      "resource_id": 217,
      "text": "Але вони зарізали її, тож [Саліх] сказав: «Насолоджуйтесь у своїх помешканнях ще три дні. Ця обіцянка — вірна!"
    },
    {
      "resource_id": 217,
      "text": "І коли прийшов наказ Наш, то з Нашої милості Ми врятували Саліха й тих із ним, які увірували, від ганьби того дня! Воістину, Господь твій — Всесильний, Всемогутній"
    },
    {
      "resource_id": 217,
      "text": "А тих, які були несправедливі, вразив жахливий крик. Так і лишилися вони в будинках своїх непорушними"
    },
    {
      "resource_id": 217,
      "text": "наче ніколи й не жили там! Так! Воістину, самудити не увірували в Господа свого! Нехай згинуть самудити"
    },
    {
      "resource_id": 217,
      "text": "Наші посланці прийшли до Ібрагіма з доброю звісткою. Вони сказали: «Мир!» Він відповів: «Мир!» — і одразу прийшов із вгодованим телям"
    },
    {
      "resource_id": 217,
      "text": "Та коли він побачив, що їхні руки навіть не торкнулися цього, то почав сумніватися в них і відчув страх. Вони сказали: «Не бійся! Воістину, послано нас до народу Люта!"
    },
    {
      "resource_id": 217,
      "text": "А дружина Ібрагіма, що стояла поруч, засміялася. Тож Ми звеселили її звісткою про Ісхака, а після Ісхака — і про Якуба."
    },
    {
      "resource_id": 217,
      "text": "Вона сказала: «Горе мені! Невже я народжу? Я вже стара й чоловік мій старий! Воістину, це — дивна річ!"
    },
    {
      "resource_id": 217,
      "text": "Ті сказали: «Невже ти здивована наказом Аллага? Милість вам Аллага та благословення Його, о жителі цього будинку!» Воістину, Він – Хвалимий, Преславний"
    },
    {
      "resource_id": 217,
      "text": "І коли страх Ібрагіма зник, і надійшла до нього радісна звістка, він почав сперечатися з Нами про народ Люта."
    },
    {
      "resource_id": 217,
      "text": "Воістину, Ібрагім — жалісливий, співчутливий, відданий"
    },
    {
      "resource_id": 217,
      "text": "О Ібрагіме! Облиш це! Вже прийшов наказ Господа твого, тож вразить їх невідворотна кара"
    },
    {
      "resource_id": 217,
      "text": "І коли прийшли посланці Наші до Люта, то він зажурився через них, і стислося серце його. Він сказав: «Важким буде цей день!"
    },
    {
      "resource_id": 217,
      "text": "Збіглися люди з народу його, які ще раніше коїли лихі вчинки. [Лют] сказав: «О народе мій! Ось мої доньки, вони чистіші для вас! Тож бійтеся Аллага й не ганьбіть мене перед моїми гостями! Невже серед вас немає людини розсудливої?"
    },
    {
      "resource_id": 217,
      "text": "Ті відповіли: «Ти знаєш, що нам не потрібні твої доньки. І, справді, ти знаєш, чого ми хочемо!"
    },
    {
      "resource_id": 217,
      "text": "Він сказав: «Якби мав я силу здолати вас! Якби я міг знайти міцну опору!"
    },
    {
      "resource_id": 217,
      "text": "[Гості] сказали: «О Люте! Ми — посланці Господа твого, тож вони не зачеплять тебе. Вирушай зі своєю сім’єю в дорогу серед ночі. І нехай не озирається жоден із вас, окрім дружини твоєї — її вразить те, що вразить інших. Час призначено на ранок. Хіба ранок не близько?"
    },
    {
      "resource_id": 217,
      "text": "І коли прийшов Наш наказ, то Ми перекинули їхні [селища] догори й зіслали на них камені з обпаленої глини"
    },
    {
      "resource_id": 217,
      "text": "позначені в Господа твого! Недалекі й вони від нечестивців!"
    },
    {
      "resource_id": 217,
      "text": "До мад’янітів Ми [послали] їхнього брата Шуейба. Він сказав: «О народе мій! Поклоняйтеся Аллагу! У вас немає бога, крім Нього! Не занижуйте міри й ваги. Я бачу, що ви живете в добрі, але я боюся, що впаде на вас кара в День, який охопить усе!"
    },
    {
      "resource_id": 217,
      "text": "О народе мій! Наповнюйте міру й вагу справедливо! Не завдавайте людям збитків і не сійте безчестя на землі"
    },
    {
      "resource_id": 217,
      "text": "Те, що залишає вам Аллаг, краще для вас, якщо віруючі ви. Але я над вами не наглядач!"
    },
    {
      "resource_id": 217,
      "text": "Ті відповіли: «О Шуейбе! Невже твоя молитва наказує тобі залишити тих, кому поклонялися наші батьки, або не робити з нашим майном того, чого ми хочемо? Справді, ти смиренний і розсудливий!»"
    },
    {
      "resource_id": 217,
      "text": "Він сказав: «О народе мій! Чи розумієте ви: а якщо я тримаюся ясного доказу від Господа мого, Який наділив мене добрим наділом? Я не хочу суперечити вам своїми заборонами на щось, але я хочу лише виправлення — настільки, наскільки зможу! Немає мені притулку, крім як в Аллага. На Нього я покладаюся й до Нього звертаюся"
    },
    {
      "resource_id": 217,
      "text": "О народе мій! Нехай ваша суперечка зі мною не веде до того, щоб вас вразило те, що вразило народ Нуха, народ Гуда чи народ Саліха. Недалеко від вас і народ Люта"
    },
    {
      "resource_id": 217,
      "text": "Просіть прощення у Господа вашого й кайтеся перед Ним! Воістину, Господь мій — Милосердний, Люблячий!"
    },
    {
      "resource_id": 217,
      "text": "Ті відповіли: «О Шуейбе! Ми не розуміємо більшості того, що ти кажеш. Ми бачимо тебе слабким серед нас. І якби не твій рід, то ми каменували б тебе! Ти не становиш цінності для нас!"
    },
    {
      "resource_id": 217,
      "text": "Він сказав: «О народе мій! Невже мій рід цінніший для вас, ніж Аллаг, від Якого ви відвертаєтесь? Воістину, Господь мій охоплює те, що ви робите"
    },
    {
      "resource_id": 217,
      "text": "О народе мій! Дійте, як побажаєте, і я буду діяти! Скоро ви дізнаєтесь, кого спіткає принизлива кара й хто брехун. Чекайте і я почекаю разом із вами!"
    },
    {
      "resource_id": 217,
      "text": "І коли прийшов наказ Наш, то за Нашою милістю Ми врятували Шуейба й тих із ним, які увірували. А тих, які були несправедливі, вразив жахливий крик. Так і лишилися вони в будинках своїх непорушними"
    },
    {
      "resource_id": 217,
      "text": "наче ніколи й не жили там. Так! Нехай згинуть мад’яніти, як згинули самудити"
    },
    {
      "resource_id": 217,
      "text": "І Ми послали Мусу з Нашими знаменнями та доказом ясни"
    },
    {
      "resource_id": 217,
      "text": "до Фірауна й старшини [народу] його. Але ті пішли за наказом Фірауна, хоч і не був наказ Фірауна розсудливим"
    },
    {
      "resource_id": 217,
      "text": "У День Воскресіння очолить він народ свій та заведе їх у вогонь. Яке мерзотне місце, до якого увійдуть вони!"
    },
    {
      "resource_id": 217,
      "text": "Прокляття переслідуватиме їх як тут, так і в День Воскресіння. Мерзотний такий дарунок, подарований їм!"
    },
    {
      "resource_id": 217,
      "text": "Це — звістки про селища, які Ми переповідаємо тобі. Деякі з них ще існують, а інші вже знищені"
    },
    {
      "resource_id": 217,
      "text": "Ми не були несправедливі до них, але це вони самі були до себе несправедливі. І коли прийшов наказ Господа твого, то божества їхні, яких вони кликали замість Аллага, нічим не допомогли їм! Не додали вони їм нічого, крім загибелі"
    },
    {
      "resource_id": 217,
      "text": "Таке покарання Господа твого, коли Він вразив несправедливе селище. Воістину, покарання Його — болісне, суворе!"
    },
    {
      "resource_id": 217,
      "text": "Воістину, в цьому — знамення для того, хто боїться кари в наступному житті. Це — День, коли будуть зібрані люди, і це — День засвідчений!"
    },
    {
      "resource_id": 217,
      "text": "Ми не відкладемо його, крім як на визначений строк"
    },
    {
      "resource_id": 217,
      "text": "Коли настане той День, жодна душа не буде говорити, крім як із Його дозволу. Будуть серед них нещасні й щасливі"
    },
    {
      "resource_id": 217,
      "text": "Щодо тих, які будуть нещасні, то вони опиняться у вогні. Чекає там на них плач і стогін"
    },
    {
      "resource_id": 217,
      "text": "Вони будуть там довіку, доки існуватимуть небеса й земля, якщо Господь твій не побажає чогось іншого. Воістину, твій Господь робить те, що побажає"
    },
    {
      "resource_id": 217,
      "text": "Щодо тих, які будуть щасливі, то вони опиняться в раю. І вони будуть там довіку, доки існуватимуть небеса й земля, якщо Господь твій не побажає чогось іншого. Невичерпний цей дарунок"
    },
    {
      "resource_id": 217,
      "text": "Не май сумніву щодо того, чому вони поклоняються. Вони поклоняються тільки так, як поклонялися їхні батьки ще раніше. Ми цілком віддамо їм частку їхню — без применшення"
    },
    {
      "resource_id": 217,
      "text": "І Ми дарували Мусі Писання, але вони почали сперечатися щодо нього. Якби цьому не передувало слово Господа твого, то було б вирішено суперечку їхню. Воістину, вони в глибоких сумнівах щодо нього"
    },
    {
      "resource_id": 217,
      "text": "Воістину, усім Господь твій відплатить сповна за вчинки їхні! Воістину, відає Він про те, що роблять вони"
    },
    {
      "resource_id": 217,
      "text": "Іди прямим шляхом, як тобі й наказано, а також і ті, які покаялися разом з тобою. І не порушуйте меж! Воістину, бачить Він те, що ви робите"
    },
    {
      "resource_id": 217,
      "text": "Не схиляйтеся до тих, які несправедливі, щоб вас не торкнувся вогонь. У вас немає помічників, окрім Аллага, бо інакше ніхто не допоможе вам"
    },
    {
      "resource_id": 217,
      "text": "Звершуй молитву на початку й наприкінці дня, а ще в деякі години ночі. Воістину, добрі вчинки видаляють погані. Таке нагадування для тих, хто згадує!"
    },
    {
      "resource_id": 217,
      "text": "Терпи! Воістину, Аллаг не губить винагороди праведників"
    },
    {
      "resource_id": 217,
      "text": "Чому ж серед поколінь, які жили раніше за вас, не було стійких людей, які б забороняли поширювати безчестя на землі, а тільки ті нечисленні, кого Ми врятували серед них? А нечестиві пішли за тими благами, які мали, тож стали грішниками"
    },
    {
      "resource_id": 217,
      "text": "Твій Господь не знищить селища несправедливо, коли його жителі роблять добро"
    },
    {
      "resource_id": 217,
      "text": "Якби твій Господь побажав, то зробив би людей єдиною громадою, але вони сперечаються далі"
    },
    {
      "resource_id": 217,
      "text": "крім тих, кого помилував Господь твій. Для цього Він їх створив. І справдиться слово Господа твого: «Я неодмінно заповню геєну джинами й людьми — всіма!"
    },
    {
      "resource_id": 217,
      "text": "Усе, що Ми розповідаємо тобі зі звісток про посланців, призначене, щоб укріпити твоє серце. Прийшла до тебе в цьому істина, повчання й нагадування для віруючих."
    },
    {
      "resource_id": 217,
      "text": "І скажи тим, які не увірували: «Дійте, як зможете, і будемо діяти Ми"
    },
    { "resource_id": 217, "text": "Чекайте, й Ми будемо чекати»" },
    {
      "resource_id": 217,
      "text": "Аллагу належить потаємне небес і землі, і до Нього повертаються всі справи. Тож поклоняйся Йому й покладайся на Нього! Господь твій не омине того, що ви робите"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "11" }
  }
}
