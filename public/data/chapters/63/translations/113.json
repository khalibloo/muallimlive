{
  "translations": [
    {
      "resource_id": 113,
      "text": "/ Ей, Мұхаммед! / Мұнафиқтар саған кел­ген кезде: «Сенің Аллаһтың елшісі екеніңе куәлік береміз»,  - дейді. Аллаһ, әлбетте, сен Оның елшісі екеніңді біледі. Әрі Аллаһ, мұнафиқтардың анық өтірікші екеніне куәлік береді."
    },
    {
      "resource_id": 113,
      "text": "Олар анттарын қалқан етіп алып,  / өзгелерді /  Аллаһтың жолынан қайтарды. Шын мәнінде, олардың істеп жатқандары өте жаман!"
    },
    {
      "resource_id": 113,
      "text": "Бұл, олардың алдын иманға келіп, кейін күпірлік етулері  / имансыздыққа қайтулары /  себепті. Сөйтіп олардың жүректері мөрленді, енді олар түсінбейді."
    },
    {
      "resource_id": 113,
      "text": "/ Ей, Мұхаммед! /  Оларды көрген кезіңде, олардың сырт келбеттері сені қайран қалдырады. Олар сөйлегенде, сөздерін тыңдайсың. Олар бейне бір сүйеп қойылған бөренелер тәрізді. Олар кез келген айқайды өздеріне айтылды деп есептейді. Олар - жау, олардан сақтан. Аллаһ оларды жойсын, олар  / шындықтан /  қайда бет бұрып барады?!"
    },
    {
      "resource_id": 113,
      "text": "Қашан Оларға: «Келіңдер, Аллаһтың елшісі сендер үшін кешірім тілейді»,  - делінсе, олар бастарын шайқайды. Әрі сен олардың өздерін жоғары санап, менменси теріс бұрылғанын көресің."
    },
    {
      "resource_id": 113,
      "text": "Олар үшін кешірім тілесең де, кешірім тілемесең де - оларға бәрібір. Аллаһ оларды кешірмейді. Негізінде, Аллаһ бұзық  / бойсұнбаушы /  адамдарды тура жолға салмайды."
    },
    {
      "resource_id": 113,
      "text": "«Аллаһтың елшісінің жанындағыларға ешнәрсе бермеңдер, олар тарап кетсін», - дейтіндер солар. Аспандардың және жердің қазыналары Аллаһта. Алайда мұнафиқтар түсінбейді."
    },
    {
      "resource_id": 113,
      "text": "Олар: «Біз Мәдинаға қайтып барсақ, әлбетте, үстем ол жерден нашарды қуып шығарады», -дейді. Ақиқатында, үстемдік - Аллаһта әрі Оның елшісінде және иманға келгендерде. Бірақ мұнафиқтар білмейді."
    },
    {
      "resource_id": 113,
      "text": "Ей, иманға келгендер! Дүние-мүліктерің мен балаларың сендерді Аллаһты еске алудан алаңдатып, бұрып қоймасын. Кім бұлай жасаса, міне, солар - зиян шегушілер."
    },
    {
      "resource_id": 113,
      "text": "Сендерден біріңе өлім жетіп: «Йа, Раббы! Маған жақын бір мерзімге дейін мұрсат берсең, сонда мен садақа беріп әрі түзулерден болар едім», -  деп айтуынан бұрын, Біз сендерге ризық етіп берген нәрселерден  / зекет, садақа /  беріңдер."
    },
    {
      "resource_id": 113,
      "text": "Біреудің  / белгіленген /  уақыты келген кезде, Аллаһ оған мұрсат бермейді. Әрі Аллаһ сендердің не істеп жатқандарыңнан Хабардар."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "63" }
  }
}
