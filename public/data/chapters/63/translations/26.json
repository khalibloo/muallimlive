{
  "translations": [
    {
      "resource_id": 26,
      "text": "Když k tobě přicházejí pokrytci, říkají: \"Dosvědčujeme, že jsi vskutku posel Boží!\" A Bůh dobře ví, žes vskutku Jeho posel, a Bůh dosvědčuje, že pokrytci jsou vskutku lháři."
    },
    {
      "resource_id": 26,
      "text": "A zaštíťují se přísahami svými a přitom svádějí jiné od cesty Boží. Jak hnusné je to, co dělají!"
    },
    {
      "resource_id": 26,
      "text": "A to je proto, že zprvu uvěřili a potom se stali nevěřícími a srdce jejich byla zapečetěna, takže nic nechápou."
    },
    {
      "resource_id": 26,
      "text": "A když je vidíš, líbí se ti osoby jejích, a když hovoří, nasloucháš řeči jejich, jako by to byly trámy podepřené. A domnívají se, že křik každý je proti nim. Oni jsou nepřáteli, střež se jich! Nechť Bůh proti nim bojuje! Do čeho se to jen dostali?"
    },
    {
      "resource_id": 26,
      "text": "A když se jim řekne: \"Pojďte, posel Boží poprosí za vás o slitování,\" odvracejí hlavy své a vidíš je, jak odmítají, jsouce pyšní."
    },
    {
      "resource_id": 26,
      "text": "Je pro ně zcela jedno, zda za ně prosíš o odpuštění, či nikoliv, Bůh jim beztak neodpustí. Bůh přece nepovede cestou správnou lid hanebníků."
    },
    {
      "resource_id": 26,
      "text": "To jsou ti, kdož říkají: \"Nepřispívejte nic na ty, kdož jsou s poslem Božím, ale ať utečou!\" A Bohu patří pokladnice nebes i země, ale pokrytci to nechápou."
    },
    {
      "resource_id": 26,
      "text": "A říkají dále: \"Věru, kdybychom se vrátili do Medíny, vskutku by z ní nejmocnější vyhnal nejubožejšího.\" Avšak moc náleží Bohu a poslu Jeho a věřícím, leč pokrytci to nevědí."
    },
    {
      "resource_id": 26,
      "text": "Vy, kteří věříte! Nechť vás majetky vaše a děti vaše neodlákají od vzpomínání Boha. A ti, kdož tak učiní, ti věru ztrátu utrpí."
    },
    {
      "resource_id": 26,
      "text": "Rozdávejte z toho, co jsme vám uštědřili, dříve než každého z vás zastihne smrt a než vykřikne: \"Pane můj, kdybys mi mohl dát odklad do lhůty blízké, abych mohl dávat almužny a stát se jedním z bezúhonných!\""
    },
    {
      "resource_id": 26,
      "text": "Ale Bůh nedá odklad duši žádné, když dostaví se lhůta její, a Bůh dobře je zpraven o všem, co děláte."
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "63" }
  }
}
