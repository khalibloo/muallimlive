{
  "translations": [
    {
      "resource_id": 48,
      "text": "NÄR HYCKLARNA kommer till dig säger de: \"Vi vittnar att du är Guds Sändebud!\" Men Gud vet att du är Hans Sändebud, och Gud vittnar att hycklarna ljuger."
    },
    {
      "resource_id": 48,
      "text": "De svär sina eder för att skydda sig och på så sätt leder de [andra] bort från Guds väg; det de gör är ont,"
    },
    {
      "resource_id": 48,
      "text": "därför att de utåt bekänner tron men förnekar den [i hjärtat] - och då förseglas deras hjärtan så att sanningen inte kan nå dem."
    },
    {
      "resource_id": 48,
      "text": "När du ser dem kan du få ett gott intryck av deras yttre och du lyssnar på dem när de talar. [I själva verket är de lika andefattiga] som uppstöttade trästockar, och [i sin rädsla och osäkerhet] tror de att varje rop [från mängden] är ett hot mot dem. De är dina fiender, [Muhammad]; - var därför på din vakt mot dem. Guds förbannelse över dem! Hur förvirrade är inte deras begrepp!"
    },
    {
      "resource_id": 48,
      "text": "När de uppmanas: \"Kom [och låt] Guds Sändebud be att Han förlåter er!\" vänder de bort huvudet och du ser dem dra sig undan, fulla av högmod."
    },
    {
      "resource_id": 48,
      "text": "Vad dem beträffar är det likgiltigt om du ber om förlåtelse för dem eller inte - Gud kommer inte att förlåta dem. Gud vägleder inte dem som förhärdats i synd och trots."
    },
    {
      "resource_id": 48,
      "text": "Det är de som säger [till andra]: \"Ge ingenting till dem som sluter upp kring Guds Sändebud; då ger de sig nog av härifrån!\" - Men himlarnas och jordens skatter tillhör Gud, fastän hycklarna inte förstår det."
    },
    {
      "resource_id": 48,
      "text": "De säger [också]: \"Om vi kommer tillbaka till staden [från detta fälttåg], skall de som har makten helt säkert driva bort dessa föraktliga stackare härifrån!\" - Men [den verkliga] makten ligger hos Gud - och Hans Sändebud och de troende - och det vet inte hycklarna."
    },
    {
      "resource_id": 48,
      "text": "TROENDE! Låt inte [omsorgen om] era ägodelar och [bekymren för] era barn få er att glömma att åkalla Guds namn; de som gör detta är förlorarna."
    },
    {
      "resource_id": 48,
      "text": "Och ge av det som Vi har skänkt er för er försörjning innan ni känner döden närma sig och ni säger: \"Herre! Ge mig bara ett kort uppskov; då skall jag ge åt de behövande och leva som en rättskaffens människa!\""
    },
    {
      "resource_id": 48,
      "text": "Men Gud beviljar inte uppskov åt den vars tid har löpt ut, och Gud har full kännedom om vad ni gör."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "63" }
  }
}
