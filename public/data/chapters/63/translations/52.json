{
  "translations": [
    {
      "resource_id": 52,
      "text": "Münafıklar sana geldikleri vakit: \"Şahitlik ederiz ki sen muhakkak Allah'ın elçisisin.\" derler. Senin mutlaka kendisinin elçisi olduğunu Allah bilir ve Allah münafıkların yalancı olduklarına şahitlik eder."
    },
    {
      "resource_id": 52,
      "text": "Yeminlerini kalkan yapıp (insanları) Allah'ın yolundan çevirdiler. Onların yaptıkları ne kötüdür!"
    },
    {
      "resource_id": 52,
      "text": "Bunun sebebi şudur: Onlar inandılar, sonra inkar ettiler, bu yüzden kalblerinin üzeri mühürlendi. Artık onlar anlamazlar."
    },
    {
      "resource_id": 52,
      "text": "Onları gördüğün zaman kalıpları hoşuna gider, konuşurlarsa sözlerini dinlersin. Onlar sanki dayanmış keresteler gibidirler. Her gürültüyü kendi aleyhlerine sanırlar. Onlar düşmandır, onlardan sakın. Allah onları kahretsin! Nasıl olup da döndürülüyorlar?"
    },
    {
      "resource_id": 52,
      "text": "Onlara: \"Gelin, Allah'ın Resulü sizin için mağfiret dilesin.\" denildiği zaman başlarını çevirirler ve onların, büyüklük taslayarak yüz çevirdiklerini görürsün."
    },
    {
      "resource_id": 52,
      "text": "Onlara mağfiret dilesen de, dilemesen de onlar için birdir. Allah onları bağışlamayacaktır. Çünkü Allah, yoldan çıkmış bir toplumu yola iletmez."
    },
    {
      "resource_id": 52,
      "text": "Onlar öyle kimselerdir ki: \"Allah'ın elçisinin yanında bulunanları beslemeyin ki dağılıp gitsinler.\" diyorlar. Oysa göklerin ve yerin hazineleri Allah'ındır, fakat münafıklar anlamazlar."
    },
    {
      "resource_id": 52,
      "text": "Diyorlar ki: \"Andolsun, eğer Medine'ye dönersek, daha üstün olan, daha alçak olanı oradan mutlaka çıkaracaktır.\" Üstünlük, ancak Allah'a, O'nun elçisine ve müminlere mahsustur. Fakat münafıklar bilmezler."
    },
    {
      "resource_id": 52,
      "text": "Ey İnananlar! Mallarınız ve çocuklarınız sizi Allah'ı anmaktan alıkoymasın. Kim bunu yaparsa işte onlar ziyana uğrayanlardır."
    },
    {
      "resource_id": 52,
      "text": "Birinize ölüm gelip de: \"Rabbim, beni yakın bir süreye kadar erteleseydin de sadaka verip iyilerden olsaydım!\" demesinden önce, size verdiğimiz rızıktan (Allah) için harcayın."
    },
    {
      "resource_id": 52,
      "text": "Allah süresi geldiği zaman hiç bir canı ertelemez. Allah yaptıklarınızdan haberdardır."
    }
  ],
  "meta": {
    "translation_name": "Elmalili Hamdi Yazir",
    "author_name": "Elmalili Hamdi Yazir\t",
    "filters": { "resource_id": 52, "chapter_number": "63" }
  }
}
