{
  "translations": [
    {
      "resource_id": 97,
      "text": "اے نبیؐ ، جب یہ منافق تمہارے پاس آتے ہیں تو کہتے ہیں،”ہم گواہی دیتے ہیں کہ آپ یقیناً اللہ کے رسُول ہیں“۔ ہاں، اللہ جانتا ہے کہ تم ضرور اُس کے رسُول ہو،  مگر اللہ گواہی دیتا ہے کہ یہ منافق قطعی جُھوٹے ہیں۔ <sup foot_note=\"187879\">1</sup>"
    },
    {
      "resource_id": 97,
      "text": "انہوں نے اپنی قَسموں کو ڈھال بنا رکھا ہے <sup foot_note=\"187880\">1</sup> اور اِس طرح یہ اللہ کے راستے سےخود رُکتے اور دنیا کو روکتے ہیں۔ <sup foot_note=\"187881\">2</sup> کیسی بُری حرکتیں ہیں جو یہ لوگ کر رہے ہیں"
    },
    {
      "resource_id": 97,
      "text": "کیسی بُری حرکتیں ہیں جو یہ لوگ کر رہے ہیں۔ یہ سب کچھ اس وجہ سے ہے کہ ان لوگوں نے ایمان لا کر پھر  کفر کیا اس لیے ان کے دلوں پر مہر لگا دی گئی، اب یہ کچھ نہیں سمجھتے۔ <sup foot_note=\"187882\">1</sup>"
    },
    {
      "resource_id": 97,
      "text": "اِنہیں دیکھو تو اِن کے جُثّے تمہیں بڑے شاندار نظر آئیں۔ بولیں تو تم ان کی باتیں سُنتے رہ جاؤ۔ <sup foot_note=\"187883\">1</sup> مگر اصل میں یہ گویا لکڑی کے کُندے ہیں جو دیوار کے ساتھ چُن کر رکھ دیے گئے ہوں۔ <sup foot_note=\"187884\">2</sup> ہر روز کی آواز کو یہ اپنے خلاف سمجھتے ہیں۔ <sup foot_note=\"187885\">3</sup> یہ پکّے دشمن ہیں، <sup foot_note=\"187886\">4</sup> ان سے بچ کر رہو، <sup foot_note=\"187887\">5</sup> اللہ کی مار ان پر، <sup foot_note=\"187888\">6</sup> یہ کدھر اُلٹے پِھر ائے جا رہے ہیں۔ <sup foot_note=\"187889\">7</sup>"
    },
    {
      "resource_id": 97,
      "text": "اور جب اِن سے کہا جاتا ہے کہ آؤ تاکہ اللہ کا رسُول تمہارے لیے مغفرت کی دُعا کرے ، تو سر جھٹکتے ہیں اور تم دیکھتے ہو کہ وہ بڑے گھمنڈ کے ساتھ آنے سے رُکتے ہیں۔ <sup foot_note=\"187890\">1</sup>"
    },
    {
      "resource_id": 97,
      "text": "اے نبیؐ  ، تم چاہے ان کے لیے مغفرت کی دُعا کرو یا نہ کرو، ان کے لیے یکساں ہے، اللہ ہر گز انہیں معاف نہ کرے گا، <sup foot_note=\"187891\">1</sup> اللہ فاسق لوگوں کو ہر گز ہدایت نہیں دیتا۔ <sup foot_note=\"187892\">2</sup>"
    },
    {
      "resource_id": 97,
      "text": "یہ وہی لوگ ہیں جو کہتے ہیں کہ رسول کے ساتھیوں پر خرچ کرنا بند کر دو تاکہ یہ منتشر ہو جائیں حالانکہ زمین اور آسمانوں کے خزانوں کا مالک اللہ ہی ہے، مگر یہ منافق سمجھتے نہیں ہیں"
    },
    {
      "resource_id": 97,
      "text": "یہ کہتے ہیں کہ ہم مدینے واپس پہنچ جائیں تو جو عزّت والا ہے وہ ذلیل کو وہاں سے نکال باہر کرے گا۔ <sup foot_note=\"187893\">1</sup> حالانکہ عزّت تو اللہ اور اُس کے رسُولؐ  اور مومنین کے لیے ہے، <sup foot_note=\"187894\">2</sup> مگر یہ منافق جانتے نہیں ہیں"
    },
    {
      "resource_id": 97,
      "text": "<sup foot_note=\"171600\">1</sup> اے لوگو جو ایمان لائے ہو، تمہارے مال اور تمہاری اولادیں تم کو اللہ کی یاد سے غافل نہ کردیں۔ <sup foot_note=\"171601\">2</sup> جو لوگ ایسا کریں وہی خسارے میں رہنے والے ہیں"
    },
    {
      "resource_id": 97,
      "text": "جو رزق ہم نے تمہیں دیا ہے اس میں سے خرچ کرو قبل اس کے کہ تم میں سے کسی کی موت کا وقت آ جائے اور اُس وقت وہ کہے کہ \"اے میرے رب، کیوں نہ تو نے مجھے تھوڑی سی مہلت اور دے دی کہ میں صدقہ دیتا اور صالح لوگوں میں شامل ہو جاتا\""
    },
    {
      "resource_id": 97,
      "text": "حالانکہ جب کسی کی مہلت عمل پوری ہونے کا وقت آ جاتا ہے تو اللہ اُس کو ہرگز مزید مہلت نہیں دیتا، اور جو کچھ تم کرتے ہو، اللہ اس سے باخبر ہے"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "63" }
  }
}
