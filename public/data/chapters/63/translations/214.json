{
  "translations": [
    {
      "resource_id": 214,
      "text": "Kad ti licemjeri dolaze, oni govore: “Mi svjedočimo da si ti, zaista, Allahov poslanik!”, i Allah zna da si ti, zaista, Njegov poslanik, a Allah svjedoči i da su licemjeri pravi lašci."
    },
    {
      "resource_id": 214,
      "text": "Oni su svoje zakletve kao štit uzeli, pa od Allahova puta odvraćaju. Ružno je, doista, kako postupaju."
    },
    {
      "resource_id": 214,
      "text": "To je zato što su vjernici bili, pa nevjernici postali, i onda su im srca\nzapečaćena, pa ne shvaćaju."
    },
    {
      "resource_id": 214,
      "text": "Kad ih pogledaš, njihov te izgled zadivljuje; a kad progovore, ti slušaš riječi njihove – međutim, oni su kao šuplji naslonjeni balvani i misle da je svaki povik protiv njih. Oni su pravi neprijatelji, pa ih se pričuvaj! Allah ih ubio, kuda se odmeću!"
    },
    {
      "resource_id": 214,
      "text": "A kad im bude rečeno: “Dođite, Allahov Poslanik će moliti da vam se\noprosti!”, oni glavama svojim tresu i vidiš ih kako nadmeno odbijaju."
    },
    {
      "resource_id": 214,
      "text": "Isto im je – molio ti oprost za njih ili ne molio, Allah im neće oprostiti.\nAllah, doista, neće na Pravi put uputiti narod koji je buntovan."
    },
    {
      "resource_id": 214,
      "text": "Oni govore: “Ne udjeljujte ništa onima koji su uz Allahova Poslanika da\nbi ga napustili!” A riznice nebesa i Zemlje Allahove su, ali licemjeri ne\nshvataju."
    },
    {
      "resource_id": 214,
      "text": "Oni govore: “Ako se vratimo u Medinu, sigurno će jači istjerati iz nje\nslabijeg!” A snaga je u Allaha i u Poslanika Njegova i u vjernika, ali licemjeri ne znaju."
    },
    {
      "resource_id": 214,
      "text": "O vi koji vjerujete, neka vas imanja vaša i djeca vaša ne zabave od\nspominjanja Allaha. A oni koji to učine, pravi su gubitnici."
    },
    {
      "resource_id": 214,
      "text": "I udjeljujte od onoga čime vas Mi opskrbljujemo prije nego nekom od\nvas smrt dođe, pa da onda rekne: “Gospodaru moj, da me još samo kratko vrijeme zadržiš, pa da imetak udjeljujem i da dobar budem!”"
    },
    {
      "resource_id": 214,
      "text": "Allah sigurno neće ostaviti u životu nikoga kome smrt njegova dođe. Allah u potpunosti zna ono što vi radite."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "63" }
  }
}
