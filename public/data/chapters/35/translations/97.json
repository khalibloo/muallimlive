{
  "translations": [
    {
      "resource_id": 97,
      "text": "تعریف اللہ ہی کے لیے ہے جو آسمانوں اور زمین کا بنانے والا اور فرشتوں کو پیغام رساں مقرر کرنے والا ہے، <sup foot_note=\"186457\">1</sup> (ایسے فرشتے)جن کے دو دو اور تین تین اور چار چار بازو ہیں۔ <sup foot_note=\"186458\">2</sup> وہ اپنی مخلوق کی ساخت میں جیسا چاہتا ہے اضافہ کرتا ہے۔ <sup foot_note=\"186459\">3</sup> یقیناً اللہ ہر چیز پر قادر ہے"
    },
    {
      "resource_id": 97,
      "text": "اللہ جس رحمت کا دروازہ بھی لوگوں کے لیے کھول دے اسے کوئی روکنے والا نہیں اور جسے وہ بند کر دے اسے اللہ کے بعد پھر کوئی دوسرا کھولنے والا نہیں۔ <sup foot_note=\"186460\">1</sup> وہ زبردست اور حکیم ہے۔ <sup foot_note=\"186461\">2</sup>"
    },
    {
      "resource_id": 97,
      "text": "لوگو، تم پر اللہ کے جو احسانات ہیں انہیں یاد رکھو۔ <sup foot_note=\"186462\">1</sup> کیا اللہ کے سوا کوئی اور خالق بھی ہے جو تمہیں آسمان اور زمین سے رزق دیتا ہو؟۔۔۔۔ کوئی معبُود اُس کے سوا نہیں، آخر تم کہاں سے دھوکا کھا رہے ہو؟ <sup foot_note=\"186463\">2</sup>"
    },
    {
      "resource_id": 97,
      "text": "اب اگر  (اے نبیؐ)یہ لوگ تمہیں  جھُٹلاتے ہیں <sup foot_note=\"186464\">1</sup> (تو یہ کوئی نئی بات نہیں)تم سے پہلے بھی بہت سے رسُول جھٹلائے جا چکے ہیں، اور سارے معاملات آخر کار اللہ ہی کی طرف رجوع ہونے والے ہیں۔ <sup foot_note=\"186465\">2</sup>"
    },
    {
      "resource_id": 97,
      "text": "لوگو، اللہ کا وعدہ یقیناً بر حق ہے <sup foot_note=\"186466\">1</sup> ، لہٰذا دنیا کی زندگی تمہیں دھوکے میں نہ ڈالے <sup foot_note=\"186467\">2</sup> اور نہ وہ بڑا دھوکے باز تمہیں اللہ کے بارے میں دھوکہ دینے پائے۔ <sup foot_note=\"186468\">3</sup>"
    },
    {
      "resource_id": 97,
      "text": "در حقیقت شیطان تمہارا دشمن ہے اس لیے تم بھی اسے اپنا دشمن ہی سمجھو وہ تو اپنے پیروؤں کو اپنی راہ پر اس لیے بلا رہا ہے کہ وہ دوزخیوں میں شامل ہو جائیں"
    },
    {
      "resource_id": 97,
      "text": "جو لوگ کُفر کریں گے <sup foot_note=\"186469\">1</sup> اُن کے لیے سخت عذاب ہے اور جو ایمان لائیں گے اور نیک عمل کریں گے اُن کے لیے مغفرت اور بڑا اجر ہے۔ <sup foot_note=\"186470\">2</sup>"
    },
    {
      "resource_id": 97,
      "text": "<sup foot_note=\"171494\">1</sup> (بھلا کچھ ٹھکانا ہے اُس شخص کی گمراہی کا)جس کے لیے اُس کا بُرا عمل خوشنما بنا دیا گیا ہو اور وہ اُسے اچھا سمجھ رہا ہو؟ <sup foot_note=\"171495\">2</sup> حقیقت یہ ہے کہ اللہ جسے چاہتا ہے گمراہی میں ڈال دیتا ہے اور جسے چاہتا ہے  راہِ راست دکھا دیتا ہے۔ پس (اے نبیؐ)خواہ مخواہ تمہاری جان ان لوگوں کی خاطر غم و افسوس میں نہ گھُلے۔ <sup foot_note=\"171496\">3</sup> جو کچھ یہ کر رہے ہیں اللہ اُس کو خوب جانتا ہے۔ <sup foot_note=\"171497\">4</sup>"
    },
    {
      "resource_id": 97,
      "text": "وہ اللہ ہی تو ہے جو ہواوٴں کو بھیجتا ہے، پھر وہ بادل اُٹھاتی ہیں، پھر ہم اسے ایک اُجاڑ علاقے کی طرف لے جاتے ہیں اور اسی زمین کو جِلا اُٹھاتے ہیں جو مری پڑی تھی۔ مرے ہوئے انسانوں کا جی اُٹھنا بھی اسی طرح ہوگا۔ <sup foot_note=\"186471\">1</sup>"
    },
    {
      "resource_id": 97,
      "text": "جو کوئی عِزت چاہتا ہو اُسے معلوم ہونا چاہیے کہ عزّت ساری کی ساری اللہ کی ہے۔ <sup foot_note=\"186472\">1</sup> اُس کے ہاں جو چیز اُوپر چڑھتی ہے وہ صرف پاکیزہ قول ہے ، اور عملِ صالح اس کو اُوپر چڑھاتا ہے۔ <sup foot_note=\"186473\">2</sup> رہے وہ لوگ جو  بے ہُودہ  چالبازیاں کرتے ہیں <sup foot_note=\"186474\">3</sup> ، اُن کے لیے سخت عذاب ہے اور اُن کا مکر خود ہی غارت ہونے والا ہے"
    },
    {
      "resource_id": 97,
      "text": "<sup foot_note=\"171498\">1</sup>  اللہ نے تم کو مٹی سے پیدا کیا، پھر نطفہ سے <sup foot_note=\"171499\">2</sup> ، پھر تمہارے جوڑے بنا دیے(یعنی مرد اور عورت)۔ کوئی عورت حاملہ نہیں ہوتی اور نہ بچہ جنتی ہے مگر یہ سب کچھ اللہ کے علم میں ہوتا ہے۔ کوئی عمر پانے والا عمر نہیں پاتا اور نہ کسی کی عمر میں کچھ کمی ہوتی ہے مگر یہ سب کچھ ایک کتاب میں لکھا ہوتا ہے۔ <sup foot_note=\"171500\">3</sup> اللہ کے لیےیہ بہت آسان کام ہے۔ <sup foot_note=\"171501\">4</sup>"
    },
    {
      "resource_id": 97,
      "text": "ور پانی کے دونوں ذخیرے یکساں نہیں ہیں۔ <sup foot_note=\"186475\">1</sup> ایک میٹھا اور پیاس بُجھانے والا ہے، پینے میں خوشگوار ، اور دُوسرا سخت کھاری کہ حلق چھیل دے۔ مگر دونوں سے تم تروتازہ گوشت حاصل کرتے ہو <sup foot_note=\"186476\">2</sup> ، پہننے کے لیے زینت کا سامان نکالتے ہو <sup foot_note=\"186477\">3</sup> ، اور اسی پانی میں تم دیکھتے ہو کہ کشتیاں اُس کا سینہ چیرتی چلی جارہی ہیں تاکہ تم اللہ کا فضل تلاش کرو اور اُس کے شکر گزار بنو"
    },
    {
      "resource_id": 97,
      "text": "وہ دن کے اندر  رات کو اور رات کے اندر دن کو پِروتا ہوا لے آتا ہے۔ <sup foot_note=\"186478\">1</sup> چاند اور سُورج کو اُس نے مسَخّر کر رکھا ہے <sup foot_note=\"186479\">2</sup>۔ یہ سب کچھ ایک وقتِ مقرر تک چلے جارہا ہے۔ وہی اللہ (جس کے یہ سارے کام ہیں)تمہارا ربّ ہے۔ بادشاہی اسی کی ہے۔ اُسے چھوڑ کر جن دُوسروں کو تم پکارتے ہو وہ ایک پرکاہ <sup foot_note=\"186480\">3</sup> کے مالک بھی نہیں ہیں"
    },
    {
      "resource_id": 97,
      "text": "انہیں پکارو تو وہ تمہاری دُعائیں سُن نہیں سکتے اور سُن لیں تو ان کا تمہیں کوئی جواب نہیں دے سکتے۔ <sup foot_note=\"186481\">1</sup> اور قیامت کے روز وہ تمہارے شرک کا انکار کر دیں گے۔ <sup foot_note=\"186482\">2</sup> حقیقت ِ حال کی ایسی صحیح خبر تمہیں ایک خبر دار کے سوا کوئی نہیں دے سکتا۔  <sup foot_note=\"186483\">3</sup>"
    },
    {
      "resource_id": 97,
      "text": "لوگو، تم ہی اللہ کے محتاج ہو <sup foot_note=\"186484\">1</sup> اور اللہ تو غنی و حمید ہے۔ <sup foot_note=\"186485\">2</sup>"
    },
    {
      "resource_id": 97,
      "text": "وہ چاہے تو تمہیں ہٹا کر کوئی نئی خلقت تمہاری جگہ لے آئے"
    },
    {
      "resource_id": 97,
      "text": "ایسا کرنا اللہ کے لیے کچھ بھی دُشوار نہیں۔ <sup foot_note=\"186486\">1</sup>"
    },
    {
      "resource_id": 97,
      "text": "کوئی بوجھ اُٹھانے والا کسی دُوسرے کا بوجھ نہ اُٹھائے گا۔ <sup foot_note=\"186487\">1</sup> اور اگر کوئی لدا ہوا نفس اپنا بوجھ اُٹھانے کے لیے پُکارے گا تو اس کے بار ایک ادنیٰ حصّہ بھی بٹا نے کے لیے کوئی نہ آئے گا چاہے وہ قریب ترین رشتہ دار ہی کیوں نہ ہو۔ <sup foot_note=\"186488\">2</sup> (اے نبیؐ)تم صرف انہی لوگوں کو متنبّہ کر سکتے ہو جو بے دیکھے  اپنے ربّ سے ڈرتے ہیں اور نماز قائم کرتے ہیں۔ <sup foot_note=\"186489\">3</sup> جو شخص بھی پاکیزگی اختیار کرتا ہے  اپنی ہی بھلائی کے لیے تیار ہے۔ اور پلٹنا سب کو اللہ ہی کی طرف ہے"
    },
    { "resource_id": 97, "text": "اندھا اور آنکھوں والا برابر نہیں ہے" },
    { "resource_id": 97, "text": "نہ تاریکیاں اور روشنی یکساں ہیں" },
    { "resource_id": 97, "text": "نہ ٹھنڈی چھاؤں اور دھوپ کی تپش ایک جیسی ہے" },
    {
      "resource_id": 97,
      "text": "اور نہ زندہ اور مُردے مساوی ہیں۔ <sup foot_note=\"186490\">1</sup> اللہ جسے چاہتا ہے سُنواتا ہے ، مگر (اے نبیؐ)تم اُن لوگوں کو نہیں سُنا سکتے  جو قبروں میں مدفون ہیں۔ <sup foot_note=\"186491\">2</sup>"
    },
    {
      "resource_id": 97,
      "text": "تم تو بس ایک خبر دار کرنے والے ہو۔ <sup foot_note=\"186492\">1</sup>"
    },
    {
      "resource_id": 97,
      "text": "ہم نے تم کو حق کے ساتھ بھیجا ہے بشارت دینے والا اور ڈرانے والا بنا کر۔ اور کوئی اُمّت ایسی نہیں گزری ہے جس میں کوئی متنبّہ کرنے والا نہ آیا ہو۔ <sup foot_note=\"186493\">1</sup>"
    },
    {
      "resource_id": 97,
      "text": "اب اگر یہ لوگ تمہیں جھُٹلاتے ہیں تو اِن سے پہلے گزرے ہوئے لوگ بھی جھُٹلا چکے ہیں۔ اُن کے پاس ان کے رسُول کھُلے دلائل <sup foot_note=\"186494\">1</sup> اور صحیفے اور روشن ہدایات دینے والی کتاب <sup foot_note=\"186495\">2</sup> لے کر آئے تھے"
    },
    {
      "resource_id": 97,
      "text": "پھر جن لوگوں نے نہ مانا اُن کو میں نے پکڑ لیا اور دیکھ لو کہ میری سزا کیسی سخت تھی"
    },
    {
      "resource_id": 97,
      "text": "کیا تم دیکھتے نہیں ہو کہ اللہ آسمان سے پانی برساتا ہے اور پھر اس کے ذریعہ سے ہم طرح طرح کے پھل نکال لاتے ہیں جن کے رنگ مختلف ہوتے ہیں پہاڑوں میں بھی سفید، سرخ اور گہری سیاہ دھاریاں پائی جاتی ہیں جن کے رنگ مختلف ہوتے ہیں"
    },
    {
      "resource_id": 97,
      "text": "اور اسی طرح انسانوں اور جانوروں اور مویشیوں کے رنگ بھی مختلف ہیں۔  <sup foot_note=\"186496\">1</sup> حقیقت یہ ہے کہ اللہ کے بندوں میں سے صرف عِلم رکھنے والے لوگ ہی اُس سے ڈرتے ہیں۔ <sup foot_note=\"186497\">2</sup> بے شک اللہ زبردست اور درگزر فرمانے والا ہے۔ <sup foot_note=\"186498\">3</sup>"
    },
    {
      "resource_id": 97,
      "text": "جو لوگ کتاب اللہ کی تلاوت کرتے ہیں اور نماز قائم کرتے ہیں، اور جو کچھ ہم نے اُنہیں رزق دیا ہے اس میں سے کھلے اور چھپے خرچ کرتے ہیں، یقیناً وہ ایک ایسی تجارت کے متوقع ہیں جس میں ہرگز خسارہ نہ ہوگا"
    },
    {
      "resource_id": 97,
      "text": "(اس تجارت میں انہوں نے اپنا سب کچھ اِس لیے کھپایا ہے)تاکہ اللہ اُن کے اجر پورے کے پورے اُن کو دے اور مزید اپنے فضل سے ان کو عطا فرمائے۔ <sup foot_note=\"186499\">1</sup> بےشک اللہ بخشنے والا اور قدردان ہے۔ <sup foot_note=\"186500\">2</sup>"
    },
    {
      "resource_id": 97,
      "text": "(اے نبیؐ)جو کتاب ہم نے تمہاری طرف وحی کی ذریعہ سے بھیجی ہے وہی حق ہے، تصدیق کرتی ہوئی آئی ہے اُن کتابوں کی جو اِس سے پہلے آئی تھیں۔ <sup foot_note=\"186501\">1</sup> بے شک اللہ اپنے بندوں کے حال سے باخبر ہے اور ہر چیز پر نگاہ رکھنے والا ہے۔ <sup foot_note=\"186502\">2</sup>"
    },
    {
      "resource_id": 97,
      "text": "پھر ہم نے اس کتاب کا وارث بنا دیا اُن لوگوں کو جنہیں ہم نے (اِس وراثت کے لیے)اپنے بندوں میں سے چُن لیا۔ <sup foot_note=\"186503\">1</sup> اب کوئی تو ان میں سے اپنے نفس پر ظلم کرنے والا ہے، اور کوئی بیچ کی راس ہے، اور کوئی اللہ کے اِذن سے نیکیوں میں سبقت کرنے والا ہے، یہی بہت بڑا فضل ہے۔ <sup foot_note=\"186504\">2</sup>"
    },
    {
      "resource_id": 97,
      "text": "ہمیشہ رہنے والی جنّتیں ہیں جن میں یہ لوگ داخل ہوں گے <sup foot_note=\"186505\">1</sup>۔ وہاں انہیں سونے کے کنگنوں اور موتیوں سے آراستہ کیا جائے گا، وہاں ان کا لباس ریشم ہوگا"
    },
    {
      "resource_id": 97,
      "text": "اور وہ کہیں گے کہ شکر ہے اُس خدا کا جس نے ہم سے غم دُور کر دیا، <sup foot_note=\"186506\">1</sup> یقیناً ہمارا ربّ معاف کرنے والا اور قدر فرمانے والا ہے، <sup foot_note=\"186507\">2</sup>"
    },
    {
      "resource_id": 97,
      "text": "جس نے ہمیں اپنے فضل سے ابدی قیام کی جگہ ٹھہرا دیا، <sup foot_note=\"186508\">1</sup> اب یہاں نہ ہمیں کوئی مشقّت پیش آتی ہے اور نہ تکان لاحق ہوتی ہے۔ <sup foot_note=\"186509\">2</sup>"
    },
    {
      "resource_id": 97,
      "text": "اور جن لوگوں نے کُفر کیا ہے <sup foot_note=\"186510\">1</sup> اُن کے لیے جہنّم کی آگ ہے۔ نہ اُن کا قصّہ پاک کر دیا جائے گا کہ  مر جائیں اور نہ اُن کے لیے جہنّم کے عذاب میں کوئی کمی کی جائے گی۔ اِس طرح ہم بدلہ دیتے ہیں ہر اُس شخص کو جو کُفر کرنے والا ہو"
    },
    {
      "resource_id": 97,
      "text": "وہ وہاں چیخ چیخ کر کہیں گے کہ”اے ہمارے ربّ ، ہمیں یہاں سے نکال لے تاکہ ہم نیک عمل کریں اُن اعمال سے مختلف جو پہلے کرتے رہے تھے۔“ (انہیں جواب دیا جائے گا)”کیا ہم نے تم کو اتنی عمر نہ دی تھی جس میں کوئی سبق لینا چاہتا تو سبق لے سکتا تھا؟ <sup foot_note=\"186511\">1</sup> اور تمہارے پاس متنبّہ کرنے والا بھی آچکا تھا۔ اب مزا چکھو۔ ظالموں کا یہاں کوئی مددگار نہیں ہے۔“"
    },
    {
      "resource_id": 97,
      "text": "بے شک اللہ آسمانوں اور زمین کی ہر پوشیدہ چیز سے واقف ہے، وہ تو سینوں کے چھپے ہوئے راز تک جانتا ہے"
    },
    {
      "resource_id": 97,
      "text": "وہی تو ہے جس نے تم کو زمین میں خلیفہ بنایا ہے۔ <sup foot_note=\"186512\">1</sup> اب جو کوئی کُفر کرتا ہے اس کے کُفر کا وبال اُسی پر ہے، <sup foot_note=\"186513\">2</sup> اور کافروں کو اُن کا کُفر اِس کےسوا کوئی ترقی نہیں دیتا  کہ ان کے ربّ کا غضب اُن پر زیادہ سے زیادہ بھڑکتا چلا جاتا ہے۔ کافروں کے لیے خسارے میں اضافے کے سوا کوئی ترقی نہیں"
    },
    {
      "resource_id": 97,
      "text": "(اے نبیؐ)ان سے کہو”کبھی تم نے دیکھا بھی ہے اپنے اُن شریکوں <sup foot_note=\"186514\">1</sup> کو جنہیں تم خدا کو چھوڑ کر پکارا کرتے ہو ؟ مجھے بتاوٴ، انہوں نے زمین میں کیا پیدا کیا ہے؟ یا آسمانوں میں ان کی کیا شرکت ہے؟“(اگر یہ نہیں بتا سکتے تو ان سے پوچھو)کیا ہم نے کوئی تحریر لکھ کر دی ہے جس کی بنا پر یہ (اپنے اس شرک کے لیے)کوئی صاف سَنَد رکھتے ہوں؟ <sup foot_note=\"186515\">2</sup> نہیں، بلکہ یہ ظالم ایک دُوسرے کو محض فریب کے جھانسے دیے جارہے ہیں <sup foot_note=\"186516\">3</sup>"
    },
    {
      "resource_id": 97,
      "text": "حقیقت یہ ہے کہ اللہ ہی ہے جو آسمانوں اور زمین کو ٹل جانے سے روکے ہوئے ہے، اور  اگر وہ ٹل جائیں تو اللہ کے بعد کوئی دُوسرا  انہیں تھامنے والا نہیں ہے۔ <sup foot_note=\"186517\">1</sup> بے شک اللہ بڑا حلیم اور درگزر فرمانے والا ہے۔ <sup foot_note=\"186518\">2</sup>"
    },
    {
      "resource_id": 97,
      "text": "یہ لوگ کڑی کڑی قسمیں کھا کر کہا  کرتے تھے کہ اگر کوئی خبردار کرنے والا ان کے ہاں آگیا ہوتا تو یہ دنیا کی ہر دُوسری قوم سے بڑھ کر راست رو ہوتے۔ <sup foot_note=\"186519\">1</sup> مگر جب خبردار کرنے والا ان کے پاس آگیا تو اس کی آمد نے اِن کے اندر حق سے فرار کے سوا کسی چیز میں اضافہ نہ کیا"
    },
    {
      "resource_id": 97,
      "text": "یہ زمین میں اور زیادہ استکبار  کرنے لگے اور بُری بُری چالیں چلنے لگے، حالانکہ بُری چالیں اپنے چلنے والوں ہی کو لے بیٹھتی ہیں۔ اب کیا یہ لوگ اِس کا انتظار کر رہے ہیں کہ پچھلی قوموں کے ساتھ اللہ کو جو طریقہ رہا ہے وہی اِن کے ساتھ بھی برتا جائے؟ <sup foot_note=\"186520\">1</sup> ہی بات ہے تو تم اللہ کے طریقے میں ہر گز کوئی تبدیلی نہ پاوٴ گے اور تم کبھی نہ دیکھو گے کہ اللہ کی سُنّت کو اس کے مقرر راستے سے کوئی طاقت پھیر سکتی ہے"
    },
    {
      "resource_id": 97,
      "text": "کیا یہ لوگ زمین میں کبھی چلے پھرے نہیں ہیں کہ انہیں اُن لوگوں کا انجام نظر آتا جو اِن سے پہلے گزر چکے ہیں اور ان سے بہت زیادہ طاقت ور تھے؟ اللہ کو کوئی چیز عاجز کرنے والی نہیں ہے، نہ آسمانوں میں اور نہ زمین میں وہ سب کچھ جانتا ہے اور ہر چیز پر قدرت رکھتا ہے"
    },
    {
      "resource_id": 97,
      "text": "اگر کہیں وہ لوگوں کو اُن کے کیے کرتوتوں پر پکڑتا تو زمین پر کسی متنفس کو جیتا نہ چھوڑتا مگر وہ انہیں ایک مقرر وقت تک کے لیے مہلت دے رہا ہے پھر جب ان کا وقت آن پورا ہوگا تو اللہ اپنے بندوں کو دیکھ لے گا"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "35" }
  }
}
