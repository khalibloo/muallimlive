{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سووره‌تی (فاطر) (واته‌: دروستكار)\nسووره‌تێكى مه‌ككى یه‌و (٤٥) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n[ <span class=\"arabic uthmani\">الْحَمْدُ لِلَّهِ فَاطِرِ السَّمَاوَاتِ وَالْأَرْضِ</span> ] حه‌مدو سه‌ناو ستایش بۆ خوای گه‌وره‌ كه‌ دروستكاری ئاسمانه‌كان و زه‌ویه‌ [ <span class=\"arabic uthmani\">جَاعِلِ الْمَلَائِكَةِ رُسُلًا</span> ] ئه‌و خوایه‌ی كه‌ فریشته‌كانی كردووه‌ به‌ نێردراوی خۆی بۆ لای پێغه‌مبه‌ران وه‌كو جبرائیل [ <span class=\"arabic uthmani\">أُولِي أَجْنِحَةٍ مَثْنَى وَثُلَاثَ وَرُبَاعَ</span> ] كه‌ فریشته‌كان هه‌یانه‌ دوو باڵی هه‌یه‌، وه‌ هه‌یه‌ سێ باڵی هه‌یه‌، وه‌ هه‌یه‌ چوار باڵی هه‌یه‌، وه‌ هه‌یه‌ زیاتری هه‌یه‌ وه‌كو جبریل كه‌ پێغه‌مبه‌ری خوا - <span class=\"saw\">صلی الله علیه وسلم</span> - دوو جار له‌سه‌ر شێوه‌ى راسته‌قینه‌ى خۆى بینیوێتی شه‌ست سه‌د باڵی هه‌بووه‌، هه‌ر باڵێكى ئاسۆى ئاسمانى داپۆشیوه‌ له‌ گه‌وره‌ییدا [ <span class=\"arabic uthmani\">يَزِيدُ فِي الْخَلْقِ مَا يَشَاءُ</span> ] خوای گه‌وره‌ ویستی له‌ هه‌ر شتێك بێت بۆ دروستكراوانی زیادى ئه‌كات وه‌كو باڵی فریشته‌كان، یاخود جوانی روخسار،یان زانست و عه‌قڵ، یان ده‌نگ خۆشى، یان هه‌رشتێكى تر كه‌ویستی لێ بێت زیادى ئه‌كات [ <span class=\"arabic uthmani\">إِنَّ اللَّهَ عَلَى كُلِّ شَيْءٍ قَدِيرٌ (١)</span> ] به‌ دڵنیایى خوای گه‌وره‌ تواناو ده‌سه‌ڵاتی به‌سه‌ر هه‌موو شتێكدا هه‌یه‌."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">مَا يَفْتَحِ اللَّهُ لِلنَّاسِ مِنْ رَحْمَةٍ فَلَا مُمْسِكَ لَهَا</span> ] ئه‌گه‌ر خوای گه‌وره‌ هه‌ر ڕه‌حمه‌تێك بۆ خه‌ڵكى بنێرێت یان ببه‌خشێت ئه‌وه‌ كه‌س ناتوانێ ئه‌و ڕه‌حمه‌ته‌ی خوای گه‌وره‌ بگرێته‌وه‌، ئیتر ئه‌گه‌ر باران بێت، یان ڕزق بێت، یان وه‌حی و پێغه‌مبه‌رایه‌تی بێت، یان هیدایه‌ت بێت، یان هه‌ر ره‌حمه‌تێك بێت به‌ ڕه‌هایى [ <span class=\"arabic uthmani\">وَمَا يُمْسِكْ فَلَا مُرْسِلَ لَهُ مِنْ بَعْدِهِ</span> ] وه‌ ئه‌گه‌ر خوای گه‌وره‌ ئه‌و ڕه‌حمه‌ته‌ی خۆی بگرێته‌وه‌ ئه‌وه‌ كه‌س نیه‌ له‌ پاش خوای گه‌وره‌ بینیرێت [ <span class=\"arabic uthmani\">وَهُوَ الْعَزِيزُ الْحَكِيمُ (٢)</span> ] وه‌ خوای گه‌وره‌ زۆر به‌عیززه‌ت و باڵاده‌سته‌ وه‌ زۆر كاربه‌جێیه‌."
    },
    {
      "verse_id": 3,
      "isHTML": true,
      "isTafsir": true,
      "text": "[ <span class=\"arabic uthmani\">يَا أَيُّهَا النَّاسُ اذْكُرُوا نِعْمَتَ اللَّهِ عَلَيْكُمْ</span> ] ئه‌ی خه‌ڵكینه‌ ئێوه‌ یادی ئه‌و هه‌موو نیعمه‌تانه‌ی خوای گه‌وره‌ بكه‌نه‌وه‌ به‌سه‌رتانه‌وه‌ [ <span class=\"arabic uthmani\">هَلْ مِنْ خَالِقٍ غَيْرُ اللَّهِ يَرْزُقُكُمْ مِنَ السَّمَاءِ وَالْأَرْضِ</span> ] ئایا جگه‌ له‌ خوای گه‌وره‌ دروستكارێكی تر هه‌یه‌ كه‌ ڕزقی ئێوه‌ بدات له‌ ئاسمانه‌كان به‌ باران بارین، وه‌ له‌ زه‌وی به‌ ڕووه‌ك و دانه‌وێڵه‌؟ بێ گومان هیچ خوایه‌كی تر نیه‌ [ <span class=\"arabic uthmani\">لَا إِلَهَ إِلَّا هُوَ</span> ] هیچ په‌رستراوێك به‌ حه‌ق نیه‌ شایه‌نی په‌رستن بێ جگه‌ له‌ زاتی پیرۆزی (الله) [ <span class=\"arabic uthmani\">فَأَنَّى تُؤْفَكُونَ (٣)</span> ] ئیتر ئێوه‌ له‌ دواى ئه‌م روونكردنه‌وه‌یه‌ چۆن له‌م حه‌قه‌ لائه‌ده‌ن."
    },
    {
      "verse_id": 4,
      "isHTML": true,
      "isTafsir": true,
      "text": "[ <span class=\"arabic uthmani\">وَإِنْ يُكَذِّبُوكَ</span> ] ئه‌ی محمد - <span class=\"saw\">صلی الله علیه وسلم</span> - وه‌ ئه‌گه‌ر كافرانی قوڕه‌یش به‌ درۆت بزانن و باوه‌ڕت پێ نه‌كه‌ن ئه‌وه‌ به‌لاته‌وه‌ ئاسایی بێت چونكه‌ [ <span class=\"arabic uthmani\">فَقَدْ كُذِّبَتْ رُسُلٌ مِنْ قَبْلِكَ</span> ] به‌ دڵنیایى له‌ پێش تۆیشدا زۆرێك له‌ پێغه‌مبه‌رانی تر له‌لایه‌ن ئوممه‌ته‌كانیانه‌وه‌ به‌ درۆ زانراون [ <span class=\"arabic uthmani\">وَإِلَى اللَّهِ تُرْجَعُ الْأُمُورُ (٤)</span> ] وه‌ سه‌ره‌نجامی هه‌موو كاره‌كان ته‌نها بۆ لای خوای گه‌وره‌ ئه‌گه‌ڕێته‌وه‌و خوای گه‌وره‌ پاداشت یان سزا ئه‌داته‌وه‌."
    },
    {
      "verse_id": 5,
      "isHTML": true,
      "isTafsir": true,
      "text": "{بە ژیانی دونیا هەڵمەخەڵەتێن}\n[ <span class=\"arabic uthmani\">يَا أَيُّهَا النَّاسُ إِنَّ وَعْدَ اللَّهِ حَقٌّ</span> ] ئه‌ی خه‌ڵكینه‌به‌ دڵنیایى به‌ڵێنی خوای گه‌وره‌ به‌زیندوو بوونه‌وه‌و لێپرسینه‌وه‌ حه‌قه‌ [ <span class=\"arabic uthmani\">فَلَا تَغُرَّنَّكُمُ الْحَيَاةُ الدُّنْيَا</span> ] با جوانی و ڕازاوه‌یی ژیانی دونیا فریوتان نه‌دات و له‌ خشته‌تان نه‌بات [ <span class=\"arabic uthmani\">وَلَا يَغُرَّنَّكُمْ بِاللَّهِ الْغَرُورُ (٥)</span> ] وه‌ با شه‌یتانیش به‌هۆی خوای گه‌وره‌وه‌ له‌ خشته‌تان نه‌بات وبڵێت: خوایه‌كه‌تان زۆر لێخۆشبوو به‌ڕه‌حم و به‌زه‌ییه‌و بێخه‌م تاوان بكه‌ن."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ الشَّيْطَانَ لَكُمْ عَدُوٌّ فَاتَّخِذُوهُ عَدُوًّا</span> ] به‌ دڵنیایى شه‌یتان دوژمنی ڕاسته‌قینه‌ی ئێوه‌یه‌ ئێوه‌ش به‌ دوژمنی خۆتانی بزانن به‌وه‌ی كه‌ به‌ قسه‌ی مه‌كه‌ن و گوێڕایه‌ڵی مه‌كه‌ن [ <span class=\"arabic uthmani\">إِنَّمَا يَدْعُو حِزْبَهُ لِيَكُونُوا مِنْ أَصْحَابِ السَّعِيرِ (٦)</span> ] ئه‌و بانگه‌وازو بانگه‌شه‌ی حیزب و پێڕه‌كه‌ی خۆی ده‌كات كه‌ گوێڕایه‌ڵی بكه‌ن بۆ ئه‌وه‌ی كه‌ ئه‌وانیش له‌گه‌ڵیدا بچنه‌ ناو ئاگرى سووتێنه‌ری دۆزه‌خه‌وه‌."
    },
    {
      "verse_id": 7,
      "isHTML": true,
      "isTafsir": true,
      "text": "[ <span class=\"arabic uthmani\">الَّذِينَ كَفَرُوا لَهُمْ عَذَابٌ شَدِيدٌ</span> ] ئه‌و كه‌سانه‌ی كه‌ كوفریان كردووه‌ به‌ خوای گه‌وره‌ سزایه‌كی زۆر سه‌ختیان بۆ هه‌یه‌ [ <span class=\"arabic uthmani\">وَالَّذِينَ آمَنُوا وَعَمِلُوا الصَّالِحَاتِ</span> ] وه‌ ئه‌و كه‌سانه‌یشی كه‌ ئیمانیان هێناوه‌و كرده‌وه‌ی چاكیان كردووه‌ (كرده‌وه‌ى چاك ئه‌وه‌یه‌ كه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [ <span class=\"arabic uthmani\">لَهُمْ مَغْفِرَةٌ وَأَجْرٌ كَبِيرٌ (٧)</span> ] ئه‌وانه‌ لێخۆشبوونی خوای گه‌وره‌یان بۆ هه‌یه‌ بۆ تاوانه‌كانیان وه‌ ئه‌جرو پاداشتێكی زۆر گه‌وره‌یان بۆ هه‌یه‌ له‌سه‌ر ئیمان و كرده‌وه‌ی چاكیان."
    },
    {
      "verse_id": 8,
      "isHTML": true,
      "isTafsir": true,
      "text": "[ <span class=\"arabic uthmani\">أَفَمَنْ زُيِّنَ لَهُ سُوءُ عَمَلِهِ فَرَآهُ حَسَنًا</span> ] ئایا كه‌سێك كه‌ شه‌یتان كرده‌وه‌ خراپه‌كانی بۆ ڕازاندبێته‌وه‌و گومڕای كردبێت ئه‌و به‌ جوانی ببینێ و وابزانێت چاكه‌ى كردووه‌ وه‌ك كه‌سێك وایه‌ كه‌ له‌سه‌ر هیدایه‌ت و ڕێگای ڕاست بێت؟ بێگومان نه‌خێر [ <span class=\"arabic uthmani\">فَإِنَّ اللَّهَ يُضِلُّ مَنْ يَشَاءُ</span> ] به‌ دڵنیایى هه‌ر كه‌سێك شایه‌نی گومڕایی بێت ئه‌وا خوای گه‌وره‌ گومڕای ئه‌كات به‌ ویست و دادپه‌روه‌رى خۆى [ <span class=\"arabic uthmani\">وَيَهْدِي مَنْ يَشَاءُ</span> ] وه‌ ئه‌وه‌یشی كه‌ شایه‌نی هیدایه‌ت بێت و هه‌وڵى بۆ بدات ئه‌وا خوای گه‌وره‌ هیدایه‌تی ئه‌دات به‌ ویست و چاكه‌ى خۆی [ <span class=\"arabic uthmani\">فَلَا تَذْهَبْ نَفْسُكَ عَلَيْهِمْ حَسَرَاتٍ</span> ] ئه‌ی محمد - <span class=\"saw\">صلی الله علیه وسلم</span> - تۆ له‌ خه‌فه‌تی ئه‌وانخۆت مه‌كوژه‌ ئه‌وه‌نده‌ خه‌فه‌تیان لێ بخۆیت كه‌ ئه‌وان ئیمان ناهێنن و به‌رده‌وامن له‌سه‌ر گومڕایی [ <span class=\"arabic uthmani\">إِنَّ اللَّهَ عَلِيمٌ بِمَا يَصْنَعُونَ (٨)</span> ] به‌ڕاستی خوای گه‌وره‌ زۆر زانایه‌ به‌ كرده‌وه‌و وته‌ی ئه‌وان و هیچ شتێكی لێ ناشاردرێته‌وه‌."
    },
    {
      "verse_id": 9,
      "isHTML": true,
      "isTafsir": true,
      "text": "[ <span class=\"arabic uthmani\">وَاللَّهُ الَّذِي أَرْسَلَ الرِّيَاحَ فَتُثِيرُ سَحَابًا</span> ] وه‌ خوای گه‌وره‌ ئه‌و خوایه‌یه‌ كه‌ بایه‌كان ئه‌نێرێت وه‌ هه‌وره‌كان ئه‌جوولێنێت [ <span class=\"arabic uthmani\">فَسُقْنَاهُ إِلَى بَلَدٍ مَيِّتٍ</span> ] وه‌ ئه‌ینێرین بۆ شارو شوێن و زه‌وییه‌كی مردوو [ <span class=\"arabic uthmani\">فَأَحْيَيْنَا بِهِ الْأَرْضَ بَعْدَ مَوْتِهَا</span> ] له‌ دوای ئه‌وه‌ ئه‌و زه‌وییه‌ مردووه‌ به‌هۆی ئه‌و باران بارینه‌وه‌ ئه‌یژێنینه‌وه‌ [ <span class=\"arabic uthmani\">كَذَلِكَ النُّشُورُ (٩)</span> ] زیندوو بوونه‌وه‌ش به‌م شێوازه‌یه‌، چۆن خوای گه‌وره‌ ئه‌م زه‌ویه‌ مردووه‌ی زیندوو كرده‌وه‌ به‌هه‌مان شێوه‌یش له‌ ڕۆژی قیامه‌تدا مردووه‌كانیش زیندوو ئه‌كاته‌وه‌."
    },
    {
      "verse_id": 10,
      "isHTML": true,
      "isTafsir": true,
      "text": "{بە گوێڕایەڵی كردن مرۆڤ بە عیززەت دەبێت}\n[ <span class=\"arabic uthmani\">مَنْ كَانَ يُرِيدُ الْعِزَّةَ فَلِلَّهِ الْعِزَّةُ جَمِيعًا</span> ] هه‌ر كه‌سێك عیززه‌تی ئه‌وێ یان پرسیاری عیززه‌ت ئه‌كات ئه‌وا عیززه‌ت هه‌مووی بۆ خوای گه‌وره‌یه‌، یان كه‌سێك ئه‌یه‌وێ به‌ عیززه‌ت بێ له‌ دونیاو قیامه‌ت با داوا له‌ خوای گه‌وره‌ بكات و خۆی به‌ عیززه‌ت بكات به‌ گوێڕایه‌ڵی كردنى خواى گه‌وره‌، چونكه‌ به‌ تاوان و سه‌رپێچى مرۆڤ زه‌لیل و ریسوا ده‌بێت [ <span class=\"arabic uthmani\">إِلَيْهِ يَصْعَدُ الْكَلِمُ الطَّيِّبُ</span> ] وته‌ی باش بۆ لای خوای گه‌وره‌ به‌رز ئه‌بێته‌وه‌ له‌ زیكری خوای گه‌وره‌و قورئان خوێندن و پاڕانه‌وه‌، پێغه‌مبه‌رى خوا - <span class=\"saw\">صلی الله علیه وسلم</span> - ده‌فه‌رمێت: (زیكرى خواى گه‌وره‌ له‌ ده‌وروبه‌رى عه‌رشى خواى گه‌وره‌ گیزه‌گیزى هه‌یه‌ وه‌كو گیزه‌گیزى مێشه‌نگ باسى خاوه‌نه‌كه‌یان ده‌كه‌ن، ئایا ئێوه‌ پێتان خۆش نیه‌ به‌رده‌وام لاى خواى گه‌وره‌ باس بكرێن) [ <span class=\"arabic uthmani\">وَالْعَمَلُ الصَّالِحُ يَرْفَعُهُ</span> ] به‌هه‌مان شێوه‌ خوای گه‌وره‌ كرده‌وه‌ی چاكیش به‌رز ئه‌كاته‌وه‌و وه‌ریده‌گرێت، یاخود كرده‌وه‌ى چاك قسه‌و وته‌ى باش له‌گه‌ڵ خۆیدا به‌رز ده‌كاته‌وه‌، چونكه‌ ئه‌گه‌ر وته‌و قسه‌ كرده‌وه‌ى چاكى له‌گه‌ڵ نه‌بێت خواى گه‌وره‌ وه‌ریناگرێت (كرده‌وه‌ى چاك ئه‌وه‌یه‌ كه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) (ئه‌م ئایه‌ته‌ به‌ڵگه‌یه‌ له‌سه‌ر به‌رزى و بڵندى خواى گه‌وره‌) [ <span class=\"arabic uthmani\">وَالَّذِينَ يَمْكُرُونَ السَّيِّئَاتِ</span> ] به‌ڵام ئه‌و كه‌سانه‌ی كه‌ به‌ فێڵ كرده‌وه‌ی خراپ ئه‌نجام ئه‌ده‌ن و وانیشانى خه‌ڵكى ده‌ده‌ن كه‌ ئه‌مان چاكه‌كارن به‌ڵام وانین و بۆ ریایانه‌ [ <span class=\"arabic uthmani\">لَهُمْ عَذَابٌ شَدِيدٌ</span> ] ئه‌مانه‌ سزایه‌كی زۆر سه‌ختیان بۆ هه‌یه‌ [ <span class=\"arabic uthmani\">وَمَكْرُ أُولَئِكَ هُوَ يَبُورُ (١٠)</span> ] وه‌ فڕو فێڵ و نه‌خشه‌و پیلانی ئه‌وان به‌تاڵ و پووچه‌ڵ ئه‌بێته‌وه‌و خواى گه‌وره‌ ده‌ریده‌خات و ئاشكراى ده‌كات."
    },
    {
      "verse_id": 11,
      "isHTML": true,
      "isTafsir": true,
      "text": "{تواناو دەسەڵاتی خوای گەورە}\n[ <span class=\"arabic uthmani\">وَاللَّهُ خَلَقَكُمْ مِنْ تُرَابٍ</span> ] وه‌ خوای گه‌وره‌ ئاده‌می باوكتانی دروست كردووه‌ له‌ خۆڵ و قوڕ [ <span class=\"arabic uthmani\">ثُمَّ مِنْ نُطْفَةٍ</span> ] پاشان ئێوه‌ى دروست كردووه‌ له‌ دڵۆپه‌ ئاوێك [ <span class=\"arabic uthmani\">ثُمَّ جَعَلَكُمْ أَزْوَاجًا</span> ] پاشان ئێوه‌ی كردووه‌ به‌ نێرو مێ [ <span class=\"arabic uthmani\">وَمَا تَحْمِلُ مِنْ أُنْثَى وَلَا تَضَعُ إِلَّا بِعِلْمِهِ</span> ] وه‌ هیچ ئافره‌تێك یان هیچ مێیه‌ك نیه‌ كه‌ حه‌ملی هه‌بێ یاخود حه‌مله‌كه‌ی دابنێ ئیلا به‌ زانیاری خوایه‌و خوای گه‌وره‌ زانیاری به‌ هه‌مووی هه‌یه‌ [ <span class=\"arabic uthmani\">وَمَا يُعَمَّرُ مِنْ مُعَمَّرٍ وَلَا يُنْقَصُ مِنْ عُمُرِهِ إِلَّا فِي كِتَابٍ</span> ] وه‌ كه‌سێك كه‌ ته‌مه‌نی درێژ بێت یان ته‌مه‌نی كورت بێت ئیلا هه‌مووی له‌ (لوح المحفوظ) دا نووسراوه‌ته‌وه‌و زیادو كه‌م ناكات [ <span class=\"arabic uthmani\">إِنَّ ذَلِكَ عَلَى اللَّهِ يَسِيرٌ (١١)</span> ] به‌دڵنیایى ئه‌مه‌ بۆ خوای گه‌وره‌ ئاسانه‌و قورس و گران نیه‌."
    },
    {
      "verse_id": 12,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا يَسْتَوِي الْبَحْرَانِ</span> ] وه‌ ئه‌م دوو ده‌ریایه‌ یه‌كسان نین [ <span class=\"arabic uthmani\">هَذَا عَذْبٌ فُرَاتٌ</span> ] ئه‌مه‌یان ئاوێكی سازگاری هه‌یه‌ كه‌ ئه‌و رووبارانه‌ن كه‌ ئاوه‌كه‌یان ده‌ڕوات [ <span class=\"arabic uthmani\">سَائِغٌ شَرَابُهُ</span> ] كه‌ به‌ ئاسانی ئاوه‌كه‌ى ده‌خورێته‌وه‌ [ <span class=\"arabic uthmani\">وَهَذَا مِلْحٌ أُجَاجٌ</span> ] وه‌ئه‌مه‌شیان له‌ سوێریدا تاڵه‌ كه‌ ده‌ریا وه‌ستاوه‌كانه‌ [ <span class=\"arabic uthmani\">وَمِنْ كُلٍّ تَأْكُلُونَ لَحْمًا طَرِيًّا</span> ] وه‌ له‌ هه‌ردوو ده‌ریاكه‌دا گۆشتێكی ته‌ڕو تازه‌ ئه‌خۆن له‌و ماسیانه‌ی كه‌ له‌ناویاندان [ <span class=\"arabic uthmani\">وَتَسْتَخْرِجُونَ حِلْيَةً تَلْبَسُونَهَا</span> ] وه‌ خشڵیش له‌ناو ئه‌و ده‌ریایه‌ ده‌رئه‌كه‌ن وه‌ له‌ ده‌ست وملی ئه‌كه‌ن وه‌كو بازن و ملوانكه‌ [ <span class=\"arabic uthmani\">وَتَرَى الْفُلْكَ فِيهِ مَوَاخِرَ</span> ] وه‌ ئه‌بینی كه‌ كه‌شتیه‌كان ئه‌و ئاوه‌ ده‌بڕن به‌ هۆى باوه‌ [ <span class=\"arabic uthmani\">لِتَبْتَغُوا مِنْ فَضْلِهِ</span> ] تا به‌دوای فه‌زڵی خوای گه‌وره‌دا بگه‌ڕێن بۆ بازرگانی و به‌ناو ده‌ریادا ئه‌ڕۆن له‌ شارێكه‌وه‌ بۆ شارێكى تر [ <span class=\"arabic uthmani\">وَلَعَلَّكُمْ تَشْكُرُونَ (١٢)</span> ] وه‌ به‌ڵكو ئێوه‌ شوكرانه‌بژێری خوای گه‌وره‌ بكه‌ن له‌سه‌ر ئه‌و نازو نیعمه‌ته‌ زۆرانه‌ی كه‌ پێى به‌خشیوون ."
    },
    {
      "verse_id": 13,
      "isHTML": true,
      "isTafsir": true,
      "text": "[ <span class=\"arabic uthmani\">يُولِجُ اللَّيْلَ فِي النَّهَارِ</span> ] خوای گه‌وره‌ شه‌و ئه‌خاته‌ ناو ڕۆژه‌وه‌ [ <span class=\"arabic uthmani\">وَيُولِجُ النَّهَارَ فِي اللَّيْلِ</span> ] وه‌ ڕۆژیش ئه‌خاته‌ ناو شه‌وه‌وه‌و تێكه‌ڵیان ئه‌كات یه‌ك به‌ دوای یه‌كدا دێن به‌ خێرایی\n{خۆرو مانگ جێگیر نین‌و دەجولێنەوە}\n[ <span class=\"arabic uthmani\">وَسَخَّرَ الشَّمْسَ وَالْقَمَرَ</span> ] وه‌ خۆرو مانگی بۆ ژێربار كردوون بۆ خزمه‌تی ئێوه‌ [ <span class=\"arabic uthmani\">كُلٌّ يَجْرِي لِأَجَلٍ مُسَمًّى</span> ] هه‌ر یه‌كێك له‌مانه‌ ئه‌ڕوات بۆ كاتی دیاریكراوی خۆی كه‌ ڕۆژی قیامه‌ته‌، یان كاتی خۆیان ئه‌وه‌یه‌ كه‌ خۆر به‌ ڕۆژو مانگیش به‌ شه‌و ئه‌ڕوات (ئه‌میش به‌ڵگه‌یه‌ له‌سه‌ر ئه‌وه‌ى كه‌ خۆرو مانگ ده‌جولێنه‌وه‌و جێگیر نین) [ <span class=\"arabic uthmani\">ذَلِكُمُ اللَّهُ رَبُّكُمْ لَهُ الْمُلْكُ</span> ] ئا ئه‌م(الله)یه‌ په‌روه‌ردگاری ئێوه‌یه‌ كه‌ ئه‌و كرده‌وانه‌ ئه‌كات و هه‌موو موڵكى هه‌یه‌ [ <span class=\"arabic uthmani\">وَالَّذِينَ تَدْعُونَ مِنْ دُونِهِ</span> ] به‌ڵام ئه‌و خوایانه‌ی تر كه‌ ئێوه‌ جگه‌ له‌ (الله) لێیان ئه‌پاڕێنه‌وه‌و ده‌یانپه‌رستن \n[ <span class=\"arabic uthmani\">مَا يَمْلِكُونَ مِنْ قِطْمِيرٍ (١٣)</span> ] ئه‌وانه‌ موڵكی (قيطمير)ێكیان نیه‌ (قيطمير): ئه‌و په‌رده‌ ته‌نكه‌یه‌ كه‌ له‌ ناوكی خورمادا هه‌یه‌، ئه‌وه‌نده‌ موڵكیان نیه‌."
    },
    {
      "verse_id": 14,
      "isHTML": true,
      "isTafsir": true,
      "text": "{مردوو قسەی زیندوو نابیستێت}\n[ <span class=\"arabic uthmani\">إِنْ تَدْعُوهُمْ لَا يَسْمَعُوا دُعَاءَكُمْ</span> ] ئه‌گه‌ر ئێوه‌ لێیشیان بپاڕێنه‌وه‌ ئه‌وان گوێیان له‌ پاڕانه‌وه‌و دوعای ئێوه‌ نابێت، (ئه‌میش به‌ڵگه‌یه‌ له‌سه‌ر ئه‌وه‌ى كه‌ مردوو قسه‌ى زیندوو نابیستێت) [ <span class=\"arabic uthmani\">وَلَوْ سَمِعُوا مَا اسْتَجَابُوا لَكُمْ</span> ] وه‌ ئه‌گه‌ر واش دابنێین و گریمان وا گوێشیان له‌ پاڕانه‌وه‌ی ئێوه‌یه‌ ئه‌وا ناتوانن وه‌لآمتان بده‌نه‌وه‌و داواكاریه‌كانتان بۆ جێبه‌جێ بكه‌ن، چونكه‌ بێده‌سه‌ڵاتن و تواناى هیچ شتێكیان نیه‌ ئیتر بۆ لێیان ده‌پاڕێنه‌وه‌ [ <span class=\"arabic uthmani\">وَيَوْمَ الْقِيَامَةِ يَكْفُرُونَ بِشِرْكِكُمْ</span> ] وه‌ له‌ ڕۆژی قیامه‌تیشدا به‌ڕائه‌ت ئه‌كه‌ن له‌وه‌ی كه‌ ئێوه‌ ئه‌وانتان كردووه‌ به‌ شه‌ریك بۆ خوای گه‌وره‌ [ <span class=\"arabic uthmani\">وَلَا يُنَبِّئُكَ مِثْلُ خَبِيرٍ (١٤)</span> ] وه‌ هیچ كه‌سێك وه‌كو خوای گه‌وره‌ ئه‌م هه‌واڵانه‌ت پێ ڕاناگه‌یه‌نێ كه‌ زۆر زانایه‌و زانیاریه‌كی وردی هه‌یه‌."
    },
    {
      "verse_id": 15,
      "isHTML": true,
      "isTafsir": true,
      "text": "[ <span class=\"arabic uthmani\">يَا أَيُّهَا النَّاسُ أَنْتُمُ الْفُقَرَاءُ إِلَى اللَّهِ</span> ] ئه‌ی خه‌ڵكینه‌ ئێوه‌ هه‌مووتان فه‌قیرو هه‌ژارن وه‌ پێویستتان به‌ خوای گه‌وره‌یه‌ [ <span class=\"arabic uthmani\">وَاللَّهُ هُوَ الْغَنِيُّ الْحَمِيدُ (١٥)</span> ] وه‌ خوای گه‌وره‌ زۆر ده‌وڵه‌مه‌ندو سوپاسكراوه‌و شایه‌نی سوپاسكردنه‌."
    },
    {
      "verse_id": 16,
      "isHTML": true,
      "isTafsir": true,
      "text": "[ <span class=\"arabic uthmani\">إِنْ يَشَأْ يُذْهِبْكُمْ وَيَأْتِ بِخَلْقٍ جَدِيدٍ (١٦)</span> ] ئه‌گه‌ر خوای گه‌وره‌ ویستی لێ بێت ئێوه‌ له‌ناو ئه‌بات وه‌ دروستكراوانێكی تازه‌ى تر دێنێ كه‌ عیباده‌ت و گوێڕایه‌ڵی خوای گه‌وره‌ بكه‌ن."
    },
    {
      "verse_id": 17,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا ذَلِكَ عَلَى اللَّهِ بِعَزِيزٍ (١٧)</span> ] وه‌ ئه‌مه‌ش بۆ خوای گه‌وره‌ قورس نیه‌و زۆر ئاسانه‌."
    },
    {
      "verse_id": 18,
      "isHTML": true,
      "isTafsir": true,
      "text": "[ <span class=\"arabic uthmani\">وَلَا تَزِرُ وَازِرَةٌ وِزْرَ أُخْرَى</span> ] وه‌ كه‌س تاوانی كه‌س هه‌ڵناگرێ [ <span class=\"arabic uthmani\">وَإِنْ تَدْعُ مُثْقَلَةٌ إِلَى حِمْلِهَا لَا يُحْمَلْ مِنْهُ شَيْءٌ وَلَوْ كَانَ ذَا قُرْبَى</span> ] وه‌ ئه‌گه‌ر كه‌سێكیش بارى سه‌رشانى له‌ تاوان زۆرو قورس بێت و داوا له‌ كه‌سێكیش بكات كه‌ شتێك له‌ تاوانه‌كانی بۆ هه‌ڵگرێ و بارى سه‌رشانى سوك بكات ئه‌وا له‌ ڕۆژی قیامه‌تدا كه‌س تاوانی كه‌س هه‌ڵناگرێ ته‌نانه‌ت خۆشه‌ویستترین و نزیكترین كه‌سیشت بێت له‌ دایك و باوك و خوشك و براو خێزان و منداڵ، چونكه‌ هه‌موو كه‌س سه‌رقاڵى خۆیه‌تى (له‌ رۆژى قیامه‌ت باوك به‌ منداڵه‌كانى ده‌ڵێت: چۆن باوكێك بووم بۆتان؟ ئه‌وانیش ده‌ڵێن: باشترین باوك، پێیان ده‌ڵێت ئێستا من پێویستم به‌ یه‌ك حه‌سه‌نه‌و چاكه‌یه‌ك هه‌یه‌ بمده‌نێ رزگارم ده‌بێت، پێى ده‌ڵێن: ئه‌ى باوكه‌ داواى كه‌مترین و ئاسانترین شتت كردووه‌ به‌ڵام وه‌كو تۆ خۆمان پێویستمانه‌ و ئێمه‌یش ده‌ترسین و ناتوانین بتده‌ینێ، پاشان روو له‌ خێزانه‌كه‌ى ده‌كات ئه‌ویش به‌هه‌مان شێواز وه‌ڵامى ده‌داته‌وه‌و كه‌س یه‌ك چاكه‌ به‌كه‌س نادات)[ <span class=\"arabic uthmani\">إِنَّمَا تُنْذِرُ الَّذِينَ يَخْشَوْنَ رَبَّهُمْ بِالْغَيْبِ</span> ] ئه‌ی محمد - <span class=\"saw\">صلی الله علیه وسلم</span> - تۆ ته‌نها ئاگاداری ئه‌و كه‌سانه‌ ئه‌كه‌یته‌وه‌كه‌ به‌ نهێنی له‌ خوای گه‌وره‌ ئه‌ترسێن به‌ زانیاریه‌وه‌ كه‌ باوه‌ڕدارانن ئه‌وان له‌ خوا ئه‌ترسێن [ <span class=\"arabic uthmani\">وَأَقَامُوا الصَّلَاةَ</span> ] وه‌ نوێژه‌كانیان ئه‌نجام ئه‌ده‌ن به‌ روكن و مه‌رج و واجب و سوننه‌ت و خشوعه‌وه‌ [ <span class=\"arabic uthmani\">وَمَنْ تَزَكَّى فَإِنَّمَا يَتَزَكَّى لِنَفْسِهِ</span> ] وه‌ هه‌ر كه‌سێكیش خۆی پاك بكاته‌وه‌ له‌ تاوان و سه‌رپێچی ئه‌وا سووده‌كه‌ی ته‌نها بۆ خۆی ئه‌گه‌ڕێته‌وه‌ [ <span class=\"arabic uthmani\">وَإِلَى اللَّهِ الْمَصِيرُ (١٨)</span> ] وه‌ سه‌ره‌نجامیشتان هه‌مووی بۆ لای خوای گه‌وره‌ ئه‌گه‌ڕێنه‌وه‌و پاداشت یان سزاتان ده‌داته‌وه‌."
    },
    {
      "verse_id": 19,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا يَسْتَوِي الْأَعْمَى وَالْبَصِيرُ (١٩)</span> ] وه‌نابیناو بینا یه‌كسان نین،نابینا واته‌: كافرو بینا واته‌: موسڵمان."
    },
    {
      "verse_id": 20,
      "isHTML": true,
      "isTafsir": true,
      "text": "[ <span class=\"arabic uthmani\">وَلَا الظُّلُمَاتُ وَلَا النُّورُ (٢٠)</span> ] وه‌ تاریكیه‌كان و ڕووناكی یه‌كسان نین، تاریكیه‌كان ڕێگاو ڕێچكه‌ به‌تاڵ و پووچه‌ڵه‌كانه‌، وه‌ ڕووناكیش ڕێگای ڕاستی خوای گه‌وره‌یه‌."
    },
    {
      "verse_id": 21,
      "isHTML": true,
      "isTafsir": true,
      "text": "[ <span class=\"arabic uthmani\">وَلَا الظِّلُّ وَلَا الْحَرُورُ (٢١)</span> ] وه‌ سێبه‌رو به‌ر خۆرو گه‌رمیش یه‌كسان نین، كه‌ سێبه‌ره‌كه‌ مه‌به‌ست پێی پاداشت وبه‌هه‌شته‌ كه‌ فێنكه‌، گه‌رمییه‌كه‌ش سزای ئاگری دۆزه‌خه."
    },
    {
      "verse_id": 22,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا يَسْتَوِي الْأَحْيَاءُ وَلَا الْأَمْوَاتُ</span> ] وه‌ زیندوو مردوو یه‌كسان نین، كه‌ باوه‌ڕداران به‌ زیندوو ته‌شبیهـ كراون، وه‌ كافرانیش به‌ مردوو، یان وتراوه‌: مه‌به‌ست پێی زانایان و نه‌زانانه‌، (واته‌ موسڵمان حه‌ق ده‌بیستێت و ده‌بینێت و له‌سه‌ر روناكى و رێگاى راسته‌ تا ده‌یگه‌یه‌نێت به‌ سێبه‌رى داره‌كانى به‌هه‌شت، به‌ڵام كافر كوێرو كه‌ڕه‌و حه‌ق نابینێت و نابیستێت و له‌سه‌ر تاریكى و رێچكه‌ى خواره‌ تا ده‌یگه‌یه‌نێت به‌ گڕو بڵێسه‌و گه‌رمى ئاگرى دۆزه‌خ).\n{مردوو قسەی زیندوو نابیستێت}\n[ <span class=\"arabic uthmani\">إِنَّ اللَّهَ يُسْمِعُ مَنْ يَشَاءُ</span> ] به‌ دڵنیایى خوای گه‌وره‌ ویستی لێ بێ هه‌ر كه‌سێك ببیستێ وای لێ ئه‌كات كه‌ حه‌ق ببیستێت [ <span class=\"arabic uthmani\">وَمَا أَنْتَ بِمُسْمِعٍ مَنْ فِي الْقُبُورِ (٢٢)</span> ] به‌ڵام ئه‌ی محمد - <span class=\"saw\">صلی الله علیه وسلم</span> - تۆ ناتوانی ئه‌وانه‌ی ناو گۆڕه‌كه‌ وای لێ بكه‌ی كه‌ گوێبیستی تۆ بن، (ته‌شبیهی كافران كراوه‌ به‌ مردوو، وه‌ مانای ئه‌وه‌یشی تیایه‌ كه‌ مردووی ناو گۆڕ قسه‌ی زیندوو نابیستن)."
    },
    {
      "verse_id": 23,
      "isHTML": true,
      "isTafsir": true,
      "text": "[ <span class=\"arabic uthmani\">إِنْ أَنْتَ إِلَّا نَذِيرٌ (٢٣)</span> ] ئه‌ی محمد - <span class=\"saw\">صلی الله علیه وسلم</span> - تۆ هیچ شتێك نیت ته‌نها ئاگاداركه‌ره‌وه‌و ترسێنه‌رێك نه‌بێ كه‌ خه‌ڵكی ئاگادار ده‌كه‌یته‌وه‌."
    },
    {
      "verse_id": 24,
      "isHTML": true,
      "isTafsir": true,
      "text": "{هەموو ئوممەتێك پێغەمبەریان بۆ نێردراوە}\n[ <span class=\"arabic uthmani\">إِنَّا أَرْسَلْنَاكَ بِالْحَقِّ بَشِيرًا وَنَذِيرًا</span> ] ئه‌ی محمد - <span class=\"saw\">صلی الله علیه وسلم</span> - ئێمه‌ تۆمان ناردووه‌ به‌ حه‌ق بۆ ئه‌وه‌ی موژده‌ده‌ر بیت بۆ ئه‌و كه‌سانه‌ی كه‌ ئیمانت پێ دێنن، وه‌ ترسێنه‌ر بیت بۆ ئه‌و كه‌سانه‌ی كه‌ ئیمانت پێ ناهێنن [ <span class=\"arabic uthmani\">وَإِنْ مِنْ أُمَّةٍ إِلَّا خَلَا فِيهَا نَذِيرٌ (٢٤)</span> ] وه‌ هیچ ئوممه‌تێكیش نه‌بووه‌ ئیلا ترسێنه‌رو ئاگاداركه‌ره‌وه‌و پێغه‌مبه‌ریان بۆ رۆیشتووه‌."
    },
    {
      "verse_id": 25,
      "isHTML": true,
      "isTafsir": true,
      "text": "[ <span class=\"arabic uthmani\">وَإِنْ يُكَذِّبُوكَ فَقَدْ كَذَّبَ الَّذِينَ مِنْ قَبْلِهِمْ</span> ] وه‌ ئه‌گه‌ر كافرانی قوڕه‌یش تۆ به‌ درۆ بزانن ئه‌وا به‌لاته‌وه‌ ئاسایی بێت چونكه‌ ئوممه‌تانی پێش تۆیش پێغه‌مبه‌رانی خۆیان به‌درۆ زانیوه‌ [ <span class=\"arabic uthmani\">جَاءَتْهُمْ رُسُلُهُمْ بِالْبَيِّنَاتِ وَبِالزُّبُرِ وَبِالْكِتَابِ الْمُنِيرِ (٢٥)</span> ] كاتێك كه‌ پێغه‌مبه‌رانیان به‌ به‌ڵگه‌ی ڕوون و ئاشكراو موعجیزه‌ى سه‌رسوڕهێنه‌رو كتێبی ئاشكراوه‌ بۆیان هاتوون."
    },
    {
      "verse_id": 26,
      "isHTML": true,
      "isTafsir": true,
      "text": "[ <span class=\"arabic uthmani\">ثُمَّ أَخَذْتُ الَّذِينَ كَفَرُوا</span> ] پاشان ئه‌وانه‌ی كه‌ كافر بوون بردیانمه‌وه‌و سزام دان [ <span class=\"arabic uthmani\">فَكَيْفَ كَانَ نَكِيرِ (٢٦)</span> ] بزانه‌ چۆن ئینكاریم لێ كردن و چۆن سزاى سه‌ختم دان."
    },
    {
      "verse_id": 27,
      "isHTML": true,
      "isTafsir": true,
      "text": "[ <span class=\"arabic uthmani\">أَلَمْ تَرَ أَنَّ اللَّهَ أَنْزَلَ مِنَ السَّمَاءِ مَاءً</span> ] ئایا نابینی خوای گه‌وره‌ له‌ ئاسمانه‌وه‌ بارانی بۆ دابه‌زاندوون [ <span class=\"arabic uthmani\">فَأَخْرَجْنَا بِهِ ثَمَرَاتٍ مُخْتَلِفًا أَلْوَانُهَا</span> ] به‌هۆی ئه‌و بارانه‌وه‌ جۆره‌ها به‌رووبووم له‌ زه‌وى ده‌رئه‌كه‌ین كه‌ ڕه‌نگ و تام و بۆن و قه‌باره‌یان لێك جیاوازه‌،كه‌ به‌یه‌ك بارانیش ئاو دراون ئه‌مه‌یش به‌ڵگه‌یه‌ له‌سه‌ر تاك و ته‌نهایى و تواناو ده‌سه‌ڵات وگه‌وره‌یى خواى گه‌وره‌ [ <span class=\"arabic uthmani\">وَمِنَ الْجِبَالِ جُدَدٌ بِيضٌ وَحُمْرٌ مُخْتَلِفٌ أَلْوَانُهَا</span> ] وه‌ له‌ شاخه‌كانیشدا ڕێگایان تیادایه‌ هه‌یه‌ ڕێگای سپی و سوور وه‌ ڕه‌نگه‌كانیان جیاوازه‌ [ <span class=\"arabic uthmani\">وَغَرَابِيبُ سُودٌ (٢٧)</span> ] وه‌ هه‌یشه‌ ڕه‌نگی ڕه‌شێكی زۆر تۆخ و سه‌خته‌."
    },
    {
      "verse_id": 28,
      "isHTML": true,
      "isTafsir": true,
      "text": "[ <span class=\"arabic uthmani\">وَمِنَ النَّاسِ وَالدَّوَابِّ وَالْأَنْعَامِ مُخْتَلِفٌ أَلْوَانُهُ كَذَلِكَ</span> ] وه‌ له‌ناو خه‌ڵكی و گیانله‌به‌رو ئاژه‌ڵاندا ڕه‌نگیان لێك جیاوازه‌و هه‌ر یه‌كێك و ڕه‌نگێكی هه‌یه‌ كه‌ ئه‌مه‌یش به‌ڵگه‌یه‌ له‌سه‌ر دروستكاره‌كه‌یان كه‌ خوای گه‌وره‌یه‌،(ئه‌نعام) بریتییه‌ له‌: مه‌ڕو بزن و مانگاو وشتر[ <span class=\"arabic uthmani\">إِنَّمَا يَخْشَى اللَّهَ مِنْ عِبَادِهِ الْعُلَمَاءُ</span> ] ته‌نها به‌نده‌ زاناكان ئه‌وان به‌ زانیاریه‌وه‌ له‌ خوای گه‌وره‌ ئه‌ترسێن، (ابن عباس) ده‌فه‌رمێت: (زانا ئه‌و كه‌سه‌یه‌ كه‌ شه‌ریك بۆ خوا دانه‌نێت و حه‌ڵاڵى به‌ حه‌ڵاڵ بزانێت و حه‌رامى به‌ حه‌رام بزانێت و ئامۆژگارییه‌كانى خواى گه‌وره‌ بپارێزێت و جێبه‌جێى بكات و دڵنیا بێت كه‌ ده‌گاته‌ خواى گه‌وره‌و لێپرسینه‌وه‌ى له‌گه‌ڵدا ده‌كات)، (سه‌عیدى كوڕى جوبه‌یر) ده‌فه‌رمێت: (ترسان له‌ خوا ئه‌وه‌یه‌ كه‌ له‌ تاوان بتگه‌ڕێنێته‌وه‌) [ <span class=\"arabic uthmani\">إِنَّ اللَّهَ عَزِيزٌ غَفُورٌ (٢٨)</span> ] به‌ڕاستی خوای گه‌وره‌ زۆر به‌عیززه‌ت و لێخۆشبووه‌."
    },
    {
      "verse_id": 29,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ الَّذِينَ يَتْلُونَ كِتَابَ اللَّهِ وَأَقَامُوا الصَّلَاةَ وَأَنْفَقُوا مِمَّا رَزَقْنَاهُمْ سِرًّا وَعَلَانِيَةً</span> ] به‌ دڵنیایى ئه‌و كه‌سانه‌ی كه‌ كتابه‌كه‌ی خوای گه‌وره‌ ئه‌خوێننه‌وه‌، وه‌ نوێژه‌كانیان ئه‌كه‌ن، وه‌ زه‌كاتی ماڵیان ئه‌ده‌ن، وه‌ له‌وه‌ی كه‌ پێمان به‌خشیون به‌ نهێنی و ئاشكرا لێی ئه‌به‌خشن [ <span class=\"arabic uthmani\">يَرْجُونَ تِجَارَةً لَنْ تَبُورَ (٢٩)</span> ] ئه‌وانه‌ به‌ ئومێدی بازرگانیه‌كن كه‌ زه‌ره‌ر ناكات و تیاناچێت و له‌ناوناچێت كه‌ پاداشتى خواى گه‌وره‌یه‌و مسۆگه‌ره‌"
    },
    {
      "verse_id": 30,
      "isHTML": true,
      "isTafsir": true,
      "text": "[ <span class=\"arabic uthmani\">لِيُوَفِّيَهُمْ أُجُورَهُمْ</span> ] تا خوای گه‌وره‌ش ئه‌جرو پاداشتیان بداته‌وه‌ له‌سه‌ر ئیمان و كرده‌وه‌ى چاكیان [ <span class=\"arabic uthmani\">وَيَزِيدَهُمْ مِنْ فَضْلِهِ</span> ] وه‌ له‌ فه‌زڵ و چاكه‌ی خۆی زیاتریان پێ ببه‌خشێت [ <span class=\"arabic uthmani\">إِنَّهُ غَفُورٌ شَكُورٌ (٣٠)</span> ] به‌ڕاستی خوای گه‌وره‌ زۆر لێخۆشبووه‌ بۆ تاوانه‌كانتان، شوكرانه‌بژێره‌ بۆ كرده‌وه‌ى كه‌متان."
    },
    {
      "verse_id": 31,
      "isHTML": true,
      "isTafsir": true,
      "text": "[ <span class=\"arabic uthmani\">وَالَّذِي أَوْحَيْنَا إِلَيْكَ مِنَ الْكِتَابِ هُوَ الْحَقُّ</span> ] ئه‌ی محمد - <span class=\"saw\">صلی الله علیه وسلم</span> - وه‌ ئه‌و قورئانه‌ پیرۆزه‌ی كه‌ به‌ وه‌حی بۆمان ناردوویت ئه‌وه‌ حه‌قه‌و له‌لایه‌ن خوای گه‌وره‌وه‌ بۆت هاتووه‌ [ <span class=\"arabic uthmani\">مُصَدِّقًا لِمَا بَيْنَ يَدَيْهِ</span> ] كتێبه‌ ئاسمانیه‌كانی پێش خۆی به‌ڕاست دائه‌نێ كه‌ بۆ كاتی خۆیان گونجاو و ڕاست بوونه‌ [ <span class=\"arabic uthmani\">إِنَّ اللَّهَ بِعِبَادِهِ لَخَبِيرٌ بَصِيرٌ (٣١)</span> ] به‌ڕاستی خوای گه‌وره‌ زۆر زانیاری وردی ده‌رباره‌ى به‌نده‌كانی هه‌یه‌ وه‌ زۆر بینایه‌."
    },
    {
      "verse_id": 32,
      "isHTML": true,
      "isTafsir": true,
      "text": "{موسڵمان سێ‌ جۆرە:}\n[ <span class=\"arabic uthmani\">ثُمَّ أَوْرَثْنَا الْكِتَابَ الَّذِينَ اصْطَفَيْنَا مِنْ عِبَادِنَا</span> ] پاشان هه‌ندێك له‌ به‌نده‌كانی خۆمان هه‌ڵبژاردووه‌و ئه‌یانكه‌ین به‌ میراتگری ئه‌م قورئانه‌ پیرۆزه‌ كه‌ زانایانى ئوممه‌تی پێغه‌مبه‌ری خوان- <span class=\"saw\">صلی الله علیه وسلم</span> - [ <span class=\"arabic uthmani\">فَمِنْهُمْ ظَالِمٌ لِنَفْسِهِ</span> ] له‌ناو ئوممه‌تی پێغه‌مبه‌ریش - <span class=\"saw\">صلی الله علیه وسلم</span> - هه‌یه‌ زوڵم له‌ خۆی ئه‌كات ئه‌وانه‌ن كه‌ یه‌كخواپه‌رستن به‌ڵام تاوانی گه‌وره‌ ئه‌نجام ئه‌ده‌ن، ئه‌مانه‌ ده‌كه‌ونه‌ ژێر ویستى خواى گه‌وره‌ ویستى لێبێت به‌ فه‌زڵى خۆى لێیان خۆش ده‌بێت به‌ هۆى ته‌وحیدو یه‌كخواپه‌رستییه‌كه‌یانه‌وه‌، وه‌ ویستى لێبێت به‌ دادپه‌روه‌رى خۆى به‌ ئه‌ندازه‌ى تاوانه‌كه‌یان سزایان ده‌دات و پاشان ده‌یانخاته‌ به‌هه‌شته‌وه‌، وه‌ ئه‌مانه‌ به‌ر شه‌فاعه‌ت ده‌كه‌ون [ <span class=\"arabic uthmani\">وَمِنْهُمْ مُقْتَصِدٌ</span> ] وه‌ هه‌شیانه‌ مام ناوه‌نده‌ ته‌نها واجبات جێبه‌جێ ئه‌كات و خۆی له‌ حه‌رام ئه‌پارێزێ، به‌ڵام واز له‌ هه‌ندێ له‌ سوننه‌ته‌كان دێنێت و هه‌ندێ شتى مه‌كروهیش ئه‌نجام ده‌دات، ئه‌مانه‌ لێپرسینه‌وه‌یه‌كى ئاسانیان له‌گه‌ڵدا ده‌كرێت، واته‌: تاوانه‌كانیان نیشان ده‌درێت پاشان خواى گه‌وره‌ لێیان خۆش ده‌بێت وبه‌ ره‌حمه‌تى خۆى ده‌یانخاته‌ به‌هه‌شته‌وه‌ [ <span class=\"arabic uthmani\">وَمِنْهُمْ سَابِقٌ بِالْخَيْرَاتِ</span> ] وه‌ هه‌یشیانه‌ بۆ هه‌موو خێرو چاكه‌یه‌ك پێشبڕكێ ئه‌كات و واجب و سوننه‌ته‌كانیش جێبه‌جێ ده‌كات، وه‌ خۆی له‌ حه‌رام و مه‌كروهیش ئه‌پارێزێ، ئه‌مانه‌ به‌بێ لێپرسینه‌وه‌ ده‌خرێنه‌ به‌هه‌شته‌وه‌ [ <span class=\"arabic uthmani\">بِإِذْنِ اللَّهِ</span> ] به‌ ئیزنی خوای گه‌وره‌ [ <span class=\"arabic uthmani\">ذَلِكَ هُوَ الْفَضْلُ الْكَبِيرُ (٣٢)</span> ] ئا ئه‌مه‌ فه‌زڵی یه‌كجار گه‌وره‌ی خوای گه‌وره‌یه‌ كه‌سێك كه‌ له‌ پێشه‌نگ دابێ له‌ كرده‌وه‌ی چاكدا."
    },
    {
      "verse_id": 33,
      "isHTML": true,
      "isTafsir": true,
      "text": "[ <span class=\"arabic uthmani\">جَنَّاتُ عَدْنٍ يَدْخُلُونَهَا</span> ] خوای گه‌وره‌ بۆ ئه‌مانه‌ی كه‌ پێشه‌نگن به‌هه‌شتێكی داناوه‌ كه‌ شوێنی مانه‌وه‌ى هه‌میشه‌یی یه‌ كه‌ ئه‌چنه‌ ناوی [ <span class=\"arabic uthmani\">يُحَلَّوْنَ فِيهَا مِنْ أَسَاوِرَ مِنْ ذَهَبٍ وَلُؤْلُؤًا</span> ] وه‌ بازنی زێڕو ئاڵتوون وجۆره‌ها مروارى و خشڵی تر ئه‌كرێته‌ ده‌ستیان [ <span class=\"arabic uthmani\">وَلِبَاسُهُمْ فِيهَا حَرِيرٌ (٣٣)</span> ] وه‌ پۆشاكیشیان له‌ به‌هه‌شتدا ئاوریشمه‌، (هه‌ر پیاوێك له‌ دونیا له‌ ترسى خواى گه‌وره‌ ئاڵتون و ئاوریشم نه‌كات ئه‌وا خواى گه‌وره‌ له‌به‌هه‌شتدا پێى ده‌به‌خشێت، وه‌ ئه‌وه‌ى بیكات بچێته‌ به‌هه‌شتیشه‌وه‌ لێى قه‌ده‌غه‌ ده‌كرێت، چونكه‌ له‌ دونیادا بۆ كافرانه‌و له‌ قیامه‌یش تایبه‌ته‌ به‌ باوه‌ڕداران)."
    },
    {
      "verse_id": 34,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالُوا الْحَمْدُ لِلَّهِ الَّذِي أَذْهَبَ عَنَّا الْحَزَنَ</span> ] وه‌ به‌هه‌شتیان ئه‌ڵێن: حه‌مدو سه‌ناو ستایش بۆ خوای گه‌وره‌ كه‌ غه‌م و خه‌فه‌تی دونیاو قیامه‌تى له‌سه‌ر لابردین [ <span class=\"arabic uthmani\">إِنَّ رَبَّنَا لَغَفُورٌ شَكُورٌ (٣٤)</span> ] به‌ دڵنیایى په‌روه‌ردگارمان زۆر لێخۆشبووه‌ به‌ تاوانه‌كانمان، وه‌ زۆر شوكرانه‌بژێره‌ به‌ كرده‌وه‌ى كه‌ممان."
    },
    {
      "verse_id": 35,
      "isHTML": true,
      "isTafsir": true,
      "text": "[ <span class=\"arabic uthmani\">الَّذِي أَحَلَّنَا دَارَ الْمُقَامَةِ مِنْ فَضْلِهِ</span> ] كه‌ ئێمه‌ی خسته‌ ناو ئه‌م شوێنه‌ كه‌ شوێنی مانه‌وه‌ی هه‌میشه‌ییه‌ به‌ فه‌زڵ و چاكه‌ى خۆی كه‌ كرده‌وه‌ چاكه‌كانمان به‌رامبه‌ر ئه‌م به‌هه‌شته‌ نه‌بوو [ <span class=\"arabic uthmani\">لَا يَمَسُّنَا فِيهَا نَصَبٌ وَلَا يَمَسُّنَا فِيهَا لُغُوبٌ (٣٥)</span> ] كه‌له‌ به‌هه‌شتدا لاشه‌و ڕوحیشمان تووشی هیلاكی و ماندوویه‌تی و ناڕه‌حه‌تی نابێت، (له‌ دونیا خۆیان ماندوو كردبوو له‌ عیباده‌تدا خواى گه‌وره‌ به‌وه‌ پاداشتیان ده‌داته‌وه‌ كه‌ جارێكى تر توشى ماندوێتى نابن)."
    },
    {
      "verse_id": 36,
      "isHTML": true,
      "isTafsir": true,
      "text": "{سەرەنجام‌و سزای كافران}\n[ <span class=\"arabic uthmani\">وَالَّذِينَ كَفَرُوا لَهُمْ نَارُ جَهَنَّمَ</span> ] وه‌ ئه‌وانه‌یشی كه‌ كافر بوونه‌ ئاگری دۆزه‌خیان بۆ هه‌یه‌ [ <span class=\"arabic uthmani\">لَا يُقْضَى عَلَيْهِمْ فَيَمُوتُوا</span> ] نه‌ ئه‌وه‌تا له‌ناو دۆزه‌خدا بمرن و پشوو بده‌ن له‌ سزا [ <span class=\"arabic uthmani\">وَلَا يُخَفَّفُ عَنْهُمْ مِنْ عَذَابِهَا</span> ] وه‌ سزاشیان له‌سه‌ر سووك ناكرێ به‌ڵكو به‌ هه‌میشه‌یی له‌ناو سزادا ده‌بن [ <span class=\"arabic uthmani\">كَذَلِكَ نَجْزِي كُلَّ كَفُورٍ (٣٦)</span> ] به‌م شێوازه‌ سزای هه‌موو ئه‌و كه‌سانه‌ ئه‌ده‌ینه‌وه‌ كه‌ زۆر كافر بوونه‌."
    },
    {
      "verse_id": 37,
      "isHTML": true,
      "isTafsir": true,
      "text": "[ <span class=\"arabic uthmani\">وَهُمْ يَصْطَرِخُونَ فِيهَا رَبَّنَا أَخْرِجْنَا نَعْمَلْ صَالِحًا غَيْرَ الَّذِي كُنَّا نَعْمَلُ</span> ] ئه‌وان له‌ناو ئاگری دۆزه‌خدا هاوار ئه‌كه‌ن و ئه‌ڵێن: ئه‌ی په‌روه‌ردگار ده‌رمان بكه‌ له‌م ئاگرى دۆزه‌خه‌و بمانگه‌ڕێنه‌وه‌ بۆ دونیا تا كرده‌وه‌ی چاك بكه‌ین جگه‌ له‌و كرده‌وه‌ خراپانه‌ی كه‌ كردوومانه‌ له‌ هاوبه‌شبڕیاردان و تاوان [ <span class=\"arabic uthmani\">أَوَلَمْ نُعَمِّرْكُمْ مَا يَتَذَكَّرُ فِيهِ مَنْ تَذَكَّرَ</span> ] خوای گه‌وره‌ ئه‌زانێت راست ناكه‌ن ئه‌گه‌ر بیانگه‌ڕێنێته‌وه‌ بۆ دونیایش هه‌ر ده‌ست له‌ كوفرو خراپه‌و تاوان هه‌ڵناگرن، بۆیه‌ پێیان ئه‌فه‌رمووێ: ئایا ئه‌وه‌نده‌ ته‌مه‌نمان درێژ نه‌كردن كه‌ مه‌به‌ستتان بوایه‌ ده‌تانتوانی یادی خوای گه‌وره‌ بكه‌نه‌وه‌و سودمه‌ند بن له‌ حه‌ق، كه‌ وتراوه‌: ئه‌و ماوه‌یه‌ شه‌ست ساڵه‌، ئه‌وه‌ی شه‌ست ساڵ بژێت ئه‌و ئایه‌ته‌ ده‌یگرێته‌وه‌و عوزرو بیانوى نیه‌ بۆ قیامه‌تى[ <span class=\"arabic uthmani\">وَجَاءَكُمُ النَّذِيرُ</span> ] وه‌ ئاگاداركه‌ره‌وه‌و ترسێنه‌ریشتان بۆ هات كه‌ پێغه‌مبه‌ری خوا بووه‌- <span class=\"saw\">صلی الله علیه وسلم</span> - ، یاخود وتراوه‌: مووی سپی و سه‌رو ڕیش سپێتی بووه‌ [ <span class=\"arabic uthmani\">فَذُوقُوا فَمَا لِلظَّالِمِينَ مِنْ نَصِيرٍ (٣٧)</span> ] ده‌ی بچێژن سزای ئاگری دۆزه‌خ، وه‌ ئه‌م سته‌مكارانه‌ كه‌ شه‌ریكیان بۆ خوای گه‌وره‌ داناوه‌ هیچ كه‌سێك نیه‌ كه‌ پشتیوانیان بێت وه‌ ڕزگاریان بكات له‌ سزای خوای گه‌وره‌."
    },
    {
      "verse_id": 38,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ اللَّهَ عَالِمُ غَيْبِ السَّمَاوَاتِ وَالْأَرْضِ</span> ] به‌ڕاستی خوای گه‌وره‌ زانای نهێنیه‌كانی ئاسمانه‌كان و زه‌ویه‌و هیچ شتێكی لێ ناشاردرێته‌وه‌ [ <span class=\"arabic uthmani\">إِنَّهُ عَلِيمٌ بِذَاتِ الصُّدُورِ (٣٨)</span> ] به‌ڕاستی خوای گه‌وره‌ زۆر زانایه‌ به‌وه‌ی كه‌ له‌ناو سینگ و دڵدا شاردراوه‌ته‌وه‌."
    },
    {
      "verse_id": 39,
      "isHTML": true,
      "isTafsir": true,
      "text": "[ <span class=\"arabic uthmani\">هُوَ الَّذِي جَعَلَكُمْ خَلَائِفَ فِي الْأَرْضِ</span> ] خوای گه‌وره‌ ئێوه‌ی كردووه‌ به‌ جێنشین له‌سه‌ر زه‌ویداو ئه‌بن به‌ جێنشینی یه‌كتری [ <span class=\"arabic uthmani\">فَمَنْ كَفَرَ فَعَلَيْهِ كُفْرُهُ</span> ] جا هه‌ر كه‌سێك كوفر بكات ئه‌وه‌ زیانی كوفره‌كه‌ی بۆ خۆی ئه‌گه‌ڕێته‌وه‌ [ <span class=\"arabic uthmani\">وَلَا يَزِيدُ الْكَافِرِينَ كُفْرُهُمْ عِنْدَ رَبِّهِمْ إِلَّا مَقْتًا</span> ] وه‌ كافرانیش به‌هۆی كوفر كردنیانه‌وه‌ لای خوای گه‌وره‌ هیچ شتێكیان زیاد ناكات ته‌نها تووڕه‌بوون و ڕق لێبوونی خوای گه‌وره‌ نه‌بێ [ <span class=\"arabic uthmani\">وَلَا يَزِيدُ الْكَافِرِينَ كُفْرُهُمْ إِلَّا خَسَارًا (٣٩)</span> ] وه‌ هیچ شتێكی تریشیان زیاد ناكات ته‌نها زه‌ره‌رمه‌ندی وبه‌ هیلاك چوونی خۆیان نه‌بێ."
    },
    {
      "verse_id": 40,
      "isHTML": true,
      "isTafsir": true,
      "text": "[ <span class=\"arabic uthmani\">قُلْ أَرَأَيْتُمْ شُرَكَاءَكُمُ الَّذِينَ تَدْعُونَ مِنْ دُونِ اللَّهِ</span> ] خوای گه‌وره‌ ئه‌فه‌رمووێ: ئه‌ی محمد - <span class=\"saw\">صلی الله علیه وسلم</span> - پێیان بڵێ: هه‌واڵم پێ بده‌ن سه‌باره‌ت به‌و كه‌سانه‌ی كه‌ ئێوه‌ جگه‌ له‌ خوای گه‌وره‌ كردبووتانن به‌ شه‌ریك و ئه‌تانپه‌رستن له‌ غه‌یری خوای گه‌وره‌ [ <span class=\"arabic uthmani\">أَرُونِي مَاذَا خَلَقُوا مِنَ الْأَرْضِ</span> ] نیشانم بده‌ن بزانم له‌سه‌ر زه‌ویدا ئه‌وان چیان دروست كردووه‌و كوا دروستكراوه‌كانیان [ <span class=\"arabic uthmani\">أَمْ لَهُمْ شِرْكٌ فِي السَّمَاوَاتِ</span> ] یاخود ئایا له‌ ئاسمانه‌كاندا ئه‌مان شه‌ریكی خوای گه‌وره‌ن له‌ موڵكدا شه‌ریكایه‌تی خوای گه‌وره‌یان هه‌یه‌ له‌ خۆرو مانگ و ئه‌ستێره‌و ئاسمانه‌كان [ <span class=\"arabic uthmani\">أَمْ آتَيْنَاهُمْ كِتَابًا فَهُمْ عَلَى بَيِّنَتٍ مِنْهُ</span> ] یاخود ئایا ئێمه‌ كتابێكمان دابه‌زاندووه‌ كه‌ به‌ڵگه‌ بێ بۆ ئه‌وان كه‌ ئه‌وان شه‌ریكی خوای گه‌وره‌ بن یان خوای گه‌وره‌ شه‌ریكی هه‌بێ [ <span class=\"arabic uthmani\">بَلْ إِنْ يَعِدُ الظَّالِمُونَ بَعْضُهُمْ بَعْضًا إِلَّا غُرُورًا (٤٠)</span> ] نه‌خێر ته‌نها هه‌ندێك له‌ سته‌مكاران كه‌ سه‌ركرده‌كانن وه‌عدو به‌ڵێنى درۆینه‌ به‌ هه‌ندێكیان ئه‌ده‌ن كه‌ ژێرده‌سته‌كانن تا له‌ خشته‌یان به‌رن و فێڵیان لێ بكه‌ن."
    },
    {
      "verse_id": 41,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ اللَّهَ يُمْسِكُ السَّمَاوَاتِ وَالْأَرْضَ أَنْ تَزُولَا</span> ] به‌ دڵنیایى خوای گه‌وره‌ به‌ تواناو ده‌سه‌ڵاتی خۆى ئاسمانه‌كان و زه‌وی گرتووه‌ كه‌ تێك ناچن وله‌ شوێنى خۆیان ناجولێن و لاناچن [ <span class=\"arabic uthmani\">وَلَئِنْ زَالَتَا إِنْ أَمْسَكَهُمَا مِنْ أَحَدٍ مِنْ بَعْدِهِ</span> ] وه‌ ئه‌گه‌ر به‌ ئیزنی خوای گه‌وره‌ بجوولێن یان له‌ناوچن هیچ كه‌سێك نیه‌ جگه‌ له‌ خوای گه‌وره‌ یان له‌ پاش خوای گه‌وره‌ بیانگرێته‌وه‌و نه‌هێڵێ تێك بچن [ <span class=\"arabic uthmani\">إِنَّهُ كَانَ حَلِيمًا غَفُورًا (٤١)</span> ] به‌ڕاستی خوای گه‌وره‌ زۆر حه‌لیمه‌ واته‌: په‌له‌ ناكات له‌ سزادانی به‌نده‌كانی وه‌ زۆر لێخۆشبووه‌."
    },
    {
      "verse_id": 42,
      "isHTML": true,
      "isTafsir": true,
      "text": "[ <span class=\"arabic uthmani\">وَأَقْسَمُوا بِاللَّهِ جَهْدَ أَيْمَانِهِمْ</span> ] وه‌ كافرانى قوڕه‌یش پێش هاتنى پێغه‌مبه‌ر - <span class=\"saw\">صلی الله علیه وسلم</span> - كه‌ ده‌یانبیست ئوممه‌تانى تر پێغه‌مبه‌رانی خۆیان به‌درۆ زانی بوو به‌وپه‌ڕی سوێند خواردنیان به‌ خوای گه‌وره‌ سوێندیان ده‌خواردو ده‌یانووت: [ <span class=\"arabic uthmani\">لَئِنْ جَاءَهُمْ نَذِيرٌ لَيَكُونُنَّ أَهْدَى مِنْ إِحْدَى الْأُمَمِ</span> ] ئه‌گه‌ر ئێمه‌ پێغه‌مبه‌رمان بۆ بێت ئه‌بێت له‌ هه‌موو ئوممه‌تانی پێشتر زیاتر هیدایه‌ت وه‌ربگرین و موسڵمان بین [ <span class=\"arabic uthmani\">فَلَمَّا جَاءَهُمْ نَذِيرٌ</span> ] به‌ڵام كاتێك كه‌ پێغه‌مبه‌ریان بۆ هات - <span class=\"saw\">صلی الله علیه وسلم</span> - [ <span class=\"arabic uthmani\">مَا زَادَهُمْ إِلَّا نُفُورًا (٤٢)</span> ] هیچ شتێكیان زیادی نه‌كرد ته‌نها ڕاكردن و دووركه‌وتنه‌وه‌ نه‌بێ له‌ وه‌لآمدانه‌وه‌ی پێغه‌مبه‌ر - <span class=\"saw\">صلی الله علیه وسلم</span> -."
    },
    {
      "verse_id": 43,
      "isHTML": true,
      "isTafsir": true,
      "text": "{فێڵ و پیلان تەنها توش خاوەنەكەی دەبێت!}\n[ <span class=\"arabic uthmani\">اسْتِكْبَارًا فِي الْأَرْضِ</span> ] به‌هۆی خۆبه‌گه‌وره‌زانیان له‌سه‌ر زه‌ویدا [ <span class=\"arabic uthmani\">وَمَكْرَ السَّيِّئِ</span> ] وه‌ به‌هۆی فێڵ و خه‌ڵه‌تاندن و كرده‌وه‌ی خراپیان كه‌ رێگرى خه‌ڵكیان ده‌كرد له‌ موسڵمان بوون [ <span class=\"arabic uthmani\">وَلَا يَحِيقُ الْمَكْرُ السَّيِّئُ إِلَّا بِأَهْلِهِ</span> ] به‌ڵام فڕوفێڵ و نه‌خشه‌و پیلانی خراپ تووشی هیچ كه‌سێك نابێت ته‌نها خاوه‌نه‌كه‌ی خۆی نه‌بێ، (ئه‌وه‌ى چاڵ بۆ خه‌ڵكى هه‌ڵبكه‌نێت خۆى ده‌كه‌وێته‌ ناوى) [ <span class=\"arabic uthmani\">فَهَلْ يَنْظُرُونَ إِلَّا سُنَّتَ الْأَوَّلِينَ</span> ] ئایا چاوه‌ڕێی چ شتێك ئه‌كه‌ن ته‌نها سوننه‌تی خوای گه‌وره‌ نه‌بێ له‌ناو ئوممه‌تانی پێشتر كه‌ ئه‌وانی چۆن له‌ناوبرد ئێوه‌ش له‌ناو ئه‌بات [ <span class=\"arabic uthmani\">فَلَنْ تَجِدَ لِسُنَّتِ اللَّهِ تَبْدِيلًا</span> ] وه‌ نابینی سوننه‌تی خوای گه‌وره‌ هیچ گۆڕانێكی به‌سه‌ردابێ [ <span class=\"arabic uthmani\">وَلَنْ تَجِدَ لِسُنَّتِ اللَّهِ تَحْوِيلًا (٤٣)</span> ] به‌هه‌مان شێوه‌ گۆڕان به‌سه‌ر سوننه‌تی خوای گه‌وره‌ نایات چۆن ئوممه‌تانی پێشتری له‌ناو بردووه‌ ئێوه‌ش له‌ناو ئه‌بات."
    },
    {
      "verse_id": 44,
      "isHTML": true,
      "isTafsir": true,
      "text": "[ <span class=\"arabic uthmani\">أَوَلَمْ يَسِيرُوا فِي الْأَرْضِ فَيَنْظُرُوا كَيْفَ كَانَ عَاقِبَةُ الَّذِينَ مِنْ قَبْلِهِمْ</span> ] ئایا به‌سه‌ر زه‌ویدا نه‌گه‌ڕاون تا ته‌ماشا بكه‌ن بزانن سه‌ره‌نجامی ئوممه‌تانی پێش ئێوه‌ كه‌ پێغه‌مبه‌رانیان به‌درۆ زانیوه‌ چۆن بووه‌ [ <span class=\"arabic uthmani\">وَكَانُوا أَشَدَّ مِنْهُمْ قُوَّةً</span> ] كه‌ ئه‌وان زۆر له‌ ئێوه‌ به‌هێزتر بوونه‌ [ <span class=\"arabic uthmani\">وَمَا كَانَ اللَّهُ لِيُعْجِزَهُ مِنْ شَيْءٍ فِي السَّمَاوَاتِ وَلَا فِي الْأَرْضِ</span> ] وه‌هیچ شتێك نیه‌ له‌ ژێر ده‌سه‌ڵاتی خوای گه‌وره‌ ده‌رچێ له‌ ئاسمانه‌كان و له‌ زه‌ویداو خوای گه‌وره‌ تواناو ده‌سه‌ڵاتی به‌سه‌ر هه‌موو شتێكدا هه‌یه‌ [ <span class=\"arabic uthmani\">إِنَّهُ كَانَ عَلِيمًا قَدِيرًا (٤٤)</span> ] به‌ڕاستی خوای گه‌وره‌ زۆر زاناو به‌توانایه‌."
    },
    {
      "verse_id": 45,
      "isHTML": true,
      "isTafsir": true,
      "text": "[ <span class=\"arabic uthmani\">وَلَوْ يُؤَاخِذُ اللَّهُ النَّاسَ بِمَا كَسَبُوا مَا تَرَكَ عَلَى ظَهْرِهَا مِنْ دَابَّةٍ</span> ] وه‌ ئه‌گه‌ر هه‌ر كه‌سێك تاوانی بكردایه‌و خوای گه‌وره‌ بیبردایه‌ته‌وه‌و سزای بدایه‌ ئه‌وه‌ له‌سه‌ر ڕووی زه‌وی هیچ ئاژه‌ڵ و كه‌س و مرۆڤێك نه‌ئه‌ماو هه‌مووى له‌ناو ده‌بردن، یان بارانى بۆ ناباراندن و ئاژه‌ڵانیش به‌ هۆى تاوانى مرۆڤه‌وه‌ له‌ناوده‌چوون [ <span class=\"arabic uthmani\">وَلَكِنْ يُؤَخِّرُهُمْ إِلَى أَجَلٍ مُسَمًّى</span> ] به‌ڵام خوای گه‌وره‌ دوایان ئه‌خات بۆ كاتی دیاریكراوی خۆیان كه‌ ڕۆژی قیامه‌ته‌ [ <span class=\"arabic uthmani\">فَإِذَا جَاءَ أَجَلُهُمْ</span> ] وه‌ كه‌ كاتی دیاریكراوی خۆیان هات یان مردنیان هات ئه‌وه‌ خوای گه‌وره‌ ئه‌یانباته‌وه‌و سزایان ئه‌دات [ <span class=\"arabic uthmani\">فَإِنَّ اللَّهَ كَانَ بِعِبَادِهِ بَصِيرًا (٤٥)</span> ] ئه‌و كاته‌ خوای گه‌وره‌ به‌ڕاستی زۆر بینایه‌ به‌ به‌نده‌كانی خۆی كه‌ كێ شایانی سزایه‌ وه‌ كێ شایه‌نی پاداشته‌، والله أعلم."
    }
  ]
}
