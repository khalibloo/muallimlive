{
  "translations": [
    { "resource_id": 106, "text": "Хьа-мūм<sup foot_note=113877>1</sup>." },
    {
      "resource_id": 106,
      "text": "/Жайна/ охьадоссар /ду хIара/ Ша сов къинхетаме а‚ къинхетаме а волчуьнгара."
    },
    {
      "resource_id": 106,
      "text": "Жайна /ду хIара/‚ Шен аяташ къастийна долу‚ Iаьрбийн /маттахь/ дешар<sup foot_note=113878>1</sup>а хилла хууш долчу къомана."
    },
    {
      "resource_id": 106,
      "text": "Кхаъ бахьарг а‚ кхерамча а /хилла ду и Къуръан/‚ царах дукхахберш дIабирзи − шайна ца хозуш (и къобал ца деш)."
    },
    {
      "resource_id": 106,
      "text": "Цара элира: \"Тхан дегнаш хьуламехь ду ахь тхо шега кхойкхучух‚ тхан лергий чохь къоралла ю‚ тхуна юккъехь а‚ хьуна юккъехь а кирхьа ду‚ хьан Iамал е‚ оха тхан Iамал йийр ю\"."
    },
    {
      "resource_id": 106,
      "text": "Ахь āла /цаьрга, хIай Мухьаммад/: \"Баккъалла а, со-м адам ду шу санна‚ соьга вехьеца хаийтина шун Дела цхьа Дела вуйла‚ дIанисло Цуьнга, Цуьнга гечдар деха. Бāла бу-кх /Делаца/ накъост лоцучарна."
    },
    {
      "resource_id": 106,
      "text": "Шаьш закат ца луш болчу‚ эхартана уьш керста бу<sup foot_note=113879>1</sup>."
    },
    {
      "resource_id": 106,
      "text": "Баккъалла а, ийман диллинарш а‚ дика Iамалш йинарш а − царна хедар йоцу ял ю."
    },
    {
      "resource_id": 106,
      "text": "Ахь āла: \"Аш инкарло йо Ша латта кхоьллинчунна шина дийнахь‚ аш Цунна нийсархой а хуьлуьйту? Иза ву Iаламийн Да\"."
    },
    {
      "resource_id": 106,
      "text": "Хилийтина Цо цигахь (лаьттахь) чIогIа боьгIнарш (лаьмнаш) цунна тIехула‚ беркатедира Цо иза (латта)<sup foot_note=113880>1</sup>‚ дийкъира цу чохь кхачанаш деъа дийнахь<sup foot_note=113881>2</sup>− цхьанийсса /диъ де хилла/ хоьттучарна."
    },
    {
      "resource_id": 106,
      "text": "ТIаккха Иза тIевирзира стиглана − и кIур бара (айелла хин Iаь). Цо элира цуьнга а, лаьтте а: \"Схьадуьйла шайн лаамца‚ я лаамза\". Цу шиммо элира: \"Тхо деана тхан лаамца\"."
    },
    {
      "resource_id": 106,
      "text": "Цо уьш кхочушхилийтира ворхI стигал хилла шина дийнахь‚ дIахаийтира /вехьеца/ хIор стигална шен гIуллакх. Оха хазйира гергара стигал чиркхашца<sup foot_note=113882>1</sup>‚ /ларийра иза шайтIанах/ Iалаш ярца. Иза бу веза волчун‚ хууш волчун (Делан) дIахIоттам."
    },
    {
      "resource_id": 106,
      "text": "Уьш дIаберзахь‚ ахь āла: \"Ас кхерам теси шуна ткъесаца‚ Iадийн а‚ Самудийн а ткъесах тера\"."
    },
    {
      "resource_id": 106,
      "text": "Дагадаийта! Цаьрга баьхкира элчанаш‚ царна хьалхахула а‚ тIехьахула а: \"Аш Далла бен Iибадат ма де\", /олуш/. Цара элира: \"Тхан Кхиош-кхобучун лиънехьара‚ Цо маликаш доссор дара. Баккъалла а, тхо шу шеца даийтинчунна керста ду-кх\"."
    },
    {
      "resource_id": 106,
      "text": "Ткъа Iадаш курабевлира лаьттахь цхьа а бакъо йоцуш‚ цара элира: \"Мила ву тхол чIогIа верг ницкъаца?\" Царна ца гина-те уьш кхоьллина волу Дела царал чIогIа вуйла ницкъаца. Уьш хилира Тхан аяташна инкарло еш."
    },
    {
      "resource_id": 106,
      "text": "Оха бахийтира царна шок лоькху мох халачу деношкахь цаьрга Iовшийтархьама сийсазаллин Iазап дуьненан дахарехь. Эхартан Iазап вуно а сийсаза ду. Царна гIо хир дац."
    },
    {
      "resource_id": 106,
      "text": "Ткъа Самудаш − Оха билгалбаьккхира царна /диканан а, вонан а/ некъ − ткъа царна бIаьрсазалла дукхайийзира нийсачу некъал. ТIаккха уьш схьалецира ткъес тухучу сийсазаллин Iазапо цара карадеш хилларг бахьанехь."
    },
    {
      "resource_id": 106,
      "text": "Оха кIелхьарбехира ийман диллинарш‚ шаьш /Делах/ кхоьруш хилларш."
    },
    {
      "resource_id": 106,
      "text": "Делан мостагIий цIарна хьалха гулбечу дийнахь − уьш могIаршкахь /вовшашна тIе/ лохкур бу."
    },
    {
      "resource_id": 106,
      "text": "Уьш цига (цIарга) баьхкича, тешалла дийр ду царна тIехь церан хазаро‚ бIаьрсано‚ чIораша, уьш хIун деш хилла‚ аьлла."
    },
    {
      "resource_id": 106,
      "text": "Цара эр шайн чIорашка: \"Аш хIунда тешалла дира тхуна дуьхьал?\" Цара эр: \"Дистхилийтина тхо Дала‚ Ша массо а хIума дистхуьлуьйтуш волчу‚ Цо шу кхоьллина цкъа /шу доцучу хенахь/‚ Цунна тIе шу дIадерзош а ду\"."
    },
    {
      "resource_id": 106,
      "text": "Шу ца хилира хьулдан гIерташ шайна тIехь тешалла дан шун хазаро а‚ шун бIаьрсино а‚ шун чIораша а‚ делахь а, шуна моьттура Далла ца хаьа аш дечух дукхадерг."
    },
    {
      "resource_id": 106,
      "text": "Иза ду шун моттар‚ шайн Кхиош-кхобучух шуна моьттина долу‚ цо (шун моттаро) хIаллакдира шу‚ тIаккха шу хилира эшначарах."
    },
    {
      "resource_id": 106,
      "text": "Цара нагахь сатохахь − цIе ю царна чохь Iан меттиг‚ цара нагахь /Дела/ реза хилар дехахь − уьш хир бац /Иза/ шайна реза хиллачарах."
    },
    {
      "resource_id": 106,
      "text": "Оха хIоттийра царна доттагIий /шайтIанех а‚ жиннех а/‚ цара хаздира царна шайн хьалхахьдерг а‚ тIехьахьдерг а‚ царах хьакхаделира царал хьалхадаханчу жинийн а‚ адамийн а умматашкахь аьлла долу дош<sup foot_note=113883>1</sup>. Баккъалла а, уьш хилира эшнарш<sup foot_note=113884>2</sup>."
    },
    {
      "resource_id": 106,
      "text": "Цатешначара элира: \"Ла ма догIа хIокху Къуръане‚ даьсса хабар дийца цуьнгахь‚ шу тола мега<sup foot_note=113885>1</sup>\"."
    },
    {
      "resource_id": 106,
      "text": "Iовшанне а Iовшуьйтур ма ду Оха цатешначаьрга чIогIа Iазап‚ банне а бекхам бийр ма бу Оха царна цара деш хиллачух уггар вочуьнца."
    },
    {
      "resource_id": 106,
      "text": "И бу Делан мостагIийн бекхам − цIе. Царна цигахь гуттаренан хIусам ю − бекхам а хилла царна шаьш Тхан аяташна инкарло еш хиларна."
    },
    {
      "resource_id": 106,
      "text": "Цатешначара элира /жоьжахатехь/: \"ХIай тхан Кхиош-кхобург‚ гайтахь тхуна жинех а‚ адамех а тхо тилина и шиъ<sup foot_note=113886>1</sup>− тхан когий кIел буьтур бара оха – уьш /шиа/ хилийтаархьама уггар бухахьболчарах\"."
    },
    {
      "resource_id": 106,
      "text": "Баккъалла а, аьлларш /шайн са долуш/: \"Тхан Кхиош-кхобург /цхьа/ Дела- АллахI ву\"‚ тIаккха нисбелларш − царна тIе дуссур ду /къинхетаман/ маликаш, /цара олуш/: \"Шу ма кхералаш, сингаттаме ма хилалаш, кхаъ хили шуна ялсаманица‚ шуна ваIда йина хилла йолчу\"."
    },
    {
      "resource_id": 106,
      "text": "\"Тхо ду шун доттагIий дуьненан дахарехь а‚ эхартахь а‚ шуна цигахь шун синошна дезарг ду‚ шуна цигахь аш дехнарг а ду\"‚"
    },
    {
      "resource_id": 106,
      "text": "/Хьошаллина/ кечдина Ша гечдеш волчуьнгара‚ Ша къинхетаме волчуьнгара.”"
    },
    {
      "resource_id": 106,
      "text": "Мила ву вуно хаза дашца Деле кхийкхинчул а‚ дика Iамал йиначул а‚ ша аьлла волчул: \"Баккъалла а, со ву-кх /Далла/ муьтIахь болчарах<sup foot_note=113887>1</sup>\"."
    },
    {
      "resource_id": 106,
      "text": "Цхьанийсса ца хуьлу диканиг а‚ вониг а‚ ахь духатоха<sup foot_note=113888>1</sup>уггар хаза долчуьнца − тIаккха хьуна а‚ шена а юккъехь мостагIалла ерг хьоме доттагI санна хир ву хьуна."
    },
    {
      "resource_id": 106,
      "text": "И далур дац шаьш собар диначарна а бен‚ и далур дац шегахь доккха /ирсан/ дāкъа долчунна а бен."
    },
    {
      "resource_id": 106,
      "text": "Хьуна /оцунна<sup foot_note=113889>1</sup>тIехь/ шайтIано васвасалла даг чу кхоссане а кхоссахь, Делаца ларвалар лаха. Баккъалла а, Иза хозуш верг а ву‚ хууш верг а ву."
    },
    {
      "resource_id": 106,
      "text": "Цуьнан Iаламатех ю буьйса а‚ де а‚ малх а‚ бутт а. Сужуд ма де малхана а‚ баттана а‚ аш сужуд де Ша уьш кхоьллина волчу Далла‚ шаьш Цунна Iибадат деш делахь."
    },
    {
      "resource_id": 106,
      "text": "Цара куралла яхь‚ Далла гергахь берш Цунна тасбахь деш бу буьйсана а‚ дийнахь а‚ царна кIор ца до."
    },
    {
      "resource_id": 106,
      "text": "Цуьнан Iаламатех ду хьуна латта гар декъа. Оха цунна тIе хи доссича, иза деттало‚ кхуьу<sup foot_note=113890>1</sup>. Баккъалла а, Иза дендийнарг − денбийр болуш ма ву белларш. Баккъалла а, Иза массо а хIуманна тIехь ницкъ кхочуш ма ву."
    },
    {
      "resource_id": 106,
      "text": "Тхан аяташкахь керстаналла деш берш Тхуна къайлабер бац. ЦIарга кхуссур верг дика ву я къематдийнахь кхерамза вогIур верг /дика/ ву? Iамал е шайна ма луъу. Баккъалла а, Иза аш дийриг гуш ма ву."
    },
    {
      "resource_id": 106,
      "text": "Баккъалла а, хьехамна (Къуръанна) керстаналла динарш и шайга беъча /бекхам бийр бу Оха царна/. Баккъалла а, иза деза долу жайна ду-кх."
    },
    {
      "resource_id": 106,
      "text": "Харцдерг догIур дац цунна хьалхахула а‚ тIехьахула а‚ /иза/ охьадоссар ду Ша хьукаме а‚ хастаме а волчуьнгара."
    },
    {
      "resource_id": 106,
      "text": "Хьоьга ца олу хьол хьалха элчанашка аьлларг а бен. Баккъалла а, хьан Кхиош-кхобург Шегахь гечдар долуш а ву‚ лазаме таIзар долуш а ву."
    },
    {
      "resource_id": 106,
      "text": "Оха иза хилийтинехьара Iаьрбех доцу Къуръан‚ /тIаккха а/ эр ма дара цара: \"Цуьнан аяташ къастинехьара /тхуна‚ тхо царах кхетархьама/. Ткъа /Къуръан/ Iаьрбех доцуш хила дезара‚ /пайхамар ша/ Iаьрби а волуш? Ахь āла: \"Иза (Къуръан) ийман диллинчарна ду‚ нийса некъ а‚ дарба а хилла\". Цатешнарш а − церан лергий чохь къоралла ю‚ иза (Къуръан) царна бIаьрсаза ду (уьш ца кхета цунах). Уьш бу шайга кхойкхучарах /тера/ генарчу меттигера."
    },
    {
      "resource_id": 106,
      "text": "Оха делира Мусага жайна‚ цу чохь а хилпало хилира. Дош<sup foot_note=113891>1</sup>хьалха ца деллехьара хьан Кхиош-кхобучуьнгара − хьукам дина хир дара царна юккъехь. Баккъалла а, уьш шеконан шеконехь бу-кх."
    },
    {
      "resource_id": 106,
      "text": "Дика Iамал йинарг − /иза/ цунна шена ю. Вониг динарг − /иза а/ цунна дуьхьал ду. Хьан Кхиош-кхобург ма вац /цуьрриг/ зулам дийр долуш лешна."
    },
    {
      "resource_id": 106,
      "text": "Цунна тIе духадерзо сахьтан Iилма<sup foot_note=113892>1</sup>. Ара ца болу зезагийн юккъера стоьмаш а‚ цхьа а стечун кийра бер а ца лета‚ цо бер ца до Цунна хууш бен. Оцу дийнахь цаьрга кхойкхур ду: \"Мичахь бу Сан накъостий<sup foot_note=113893>2</sup>?\" Цара эр: \"Хьоьга хаийтина оха: вац тхох цхьа а теш\"."
    },
    {
      "resource_id": 106,
      "text": "ДIатилира царах уьш хьалха шайга кхойкхуш<sup foot_note=113894>1</sup>хилларш. Царна хиира шайна цхьа а кIелхьардовлийла доцийла."
    },
    {
      "resource_id": 106,
      "text": "КIор ца до адамна диканаш дехар. Нагахь санна шех вониг кхетахь, /Делан къинхетамах/ дог дуьллу цо."
    },
    {
      "resource_id": 106,
      "text": "Оха цуьнга Тхайгара къинхетам Iовшийтахь цунах зен кхетначул тIаьхьа‚ цо аланне а ма олу: \"ХIара сан /хьуьнарца/ ду. Суна ца моьтту сахьт д1ахIуттур ду. Со сан Кхиош-кхобучунна тIе юхаверзавахь а − суна Цуьнгахь вуно а диканиг хир ду\". Оха дийцанне а дуьйцур ма ду керстанашка цара динарг‚ Оха Iовшийтанне а Iовшуьйтур ма ду цаьрга луьрачу Iазапах /1азап/."
    },
    {
      "resource_id": 106,
      "text": "Оха адамна ниIмат делча‚ дIавоьрзу иза /баркалла аларх/‚ агIорхьавзий. Вониг шех кхетахь − дехха доIанаш деш хуьлу."
    },
    {
      "resource_id": 106,
      "text": "Ахь āла: \"Гой шуна‚ иза /Къуръан/ Делера хилча - /и хьакъ – бакъ ду/, тIаккха аш цунна керстаналла дича, мила ву ткъа ша /цуьнца/ генарчу мостаг1аллехь волчул вуно а тилавелларг?\""
    },
    {
      "resource_id": 106,
      "text": "ТIаьхьа Оха цаьрга гойтур ду Тхан Iаламаташ /стигланийн а‚ лаьттан а/ агIонашкахь а‚ цаьргахь шайгахь а царна билгалдаллалц иза бакъдерг дуйла. Кхачо ца хуьлу хьан Кхиош-кхобучуьнца Иза массо а хIуманна тIехь теш хилар?"
    },
    {
      "resource_id": 106,
      "text": "Баккъалла а, уьш бац шайн Кхиош-кхобучуьнца цхьанакхетарах шеконна чохь? Баккъалла а, Иза вац массо а хIуманна го буьллуш верг /Iилманца‚ Шена хаарца/?"
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "41" }
  }
}
