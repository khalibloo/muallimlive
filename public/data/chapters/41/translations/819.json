{
  "translations": [
    { "resource_id": 819, "text": "حٰمٓ" },
    {
      "resource_id": 819,
      "text": "یہ بڑے مہربان،نہایت رحم والے کی طرف سے اُتارا ہوا کلام ہے"
    },
    {
      "resource_id": 819,
      "text": "یہ ایک کتاب ہے جس کی آیتیں کھول کھول کربیان کی گئی ہیں ، عربی زبان کاقرآن ،ان لوگوں کے لیے جوعلم رکھتے ہیں"
    },
    {
      "resource_id": 819,
      "text": "خوش خبری دینے والا اور ڈرانے والاپس ان لوگوں میں سے اکثر نے اس سے اعراض کیاپس وہ نہیں سن رہے ہیں"
    },
    {
      "resource_id": 819,
      "text": "اورانھوں نے کہاہمارے دل اس سے پردے میں ہیں جن کی طرف تم ہم کو بلاتے ہو اور ہمارے کانوں میں ڈاٹ ہےاور ہمارے اور تمھارے درمیان میں ایک حجاب ہے پس تم اپنا کام کرو، ہم بھی اپنا کام کررہے ہیں"
    },
    {
      "resource_id": 819,
      "text": "کہو، میں تو ایک بشرہوں تم جیسامیرے پاس یہ وحی آتی ہے کہ تمھارا معبود بس ایک ہی معبود ہے، پس تم سیدھے رہو اسی کی طرف اور اس سے معافی چاہواور خرابی ہے مشرکوں کے لیے"
    },
    {
      "resource_id": 819,
      "text": "جو زکوٰۃ نہیں دیتے اوروہ آخرت کے منکر ہیں"
    },
    {
      "resource_id": 819,
      "text": "بے شک جولوگ ایمان لائے اور انھوں نے نیک عمل کیاان کے لیے ایسا اجر ہے جو ختم ہونے والا نہیں"
    },
    {
      "resource_id": 819,
      "text": "کہو کیا تم لوگ اس ہستی کا انکار کرتے ہو جس نے زمین کو دودن میں بنایا، اور تم اس کے ہم سر ٹھہراتے ہو، وہ رب ہے تمام جہان والوں کا"
    },
    {
      "resource_id": 819,
      "text": "اور اس نے زمین میں اس کے اوپر پہاڑ بنائےاور اس میں فائدے کی چیزیں رکھ دیں اور اس میں اس کی غذائیں ٹھہرادیں چار دن میں ، پورا ہوا پوچھنے والوں کے لیے"
    },
    {
      "resource_id": 819,
      "text": "پھر وہ آسمان کی طرف متوجہ ہوااور وہ دھواں تھاپھر اس نے آسمان اور زمین سے کہا کہ تم دونوں آؤ خوشی سے یا ناخوشی سے دونوں نے کہا کہ ہم خوشی سے حاضر ہیں"
    },
    {
      "resource_id": 819,
      "text": "پھر اس نے دو دن میں اس کے سات آسمان بنائے اور ہر آسمان میں اُس کاحکم بھیج دیااور ہم نے آسمانِ دنیا کوچراغوں سے زینت دی، اور اس کو محفوظ کردیا یہ عزیز وعلیم کی منصوبہ بندی ہے"
    },
    {
      "resource_id": 819,
      "text": "پس اگر وہ اعراض کرتے ہیں تو کہوکہ تم کو اسی طرح کے عذاب سے ڈراتا ہوں جیسا عذاب عاداورثمود پرنازل ہوا"
    },
    {
      "resource_id": 819,
      "text": "جب کہ ان کے پاس رسول آئے، ان کے آگے سے اور ان کے پیچھے سے کہ اللہ کے سوا تم کسی کی عبادت نہ کروانھوں نے کہا کہ اگرہمارا رب چاہتا تو وہ فرشتہ اُتارتا، پس ہم اس چیزکے منکر ہیں جس کو دے کر تم بھیجے گئے ہو"
    },
    {
      "resource_id": 819,
      "text": "عاد کا یہ حال تھا کہ انھوں نے زمین میں بغیر کسی حق کے گھمنڈ کیا، اورانھوں نے کہا، کون ہے جوقوت میں ہم سے زیادہ ہے کیا انھوں نے نہیں دیکھا کہ جس خدا نے ان کو پیدا کیا ہے وہ قوت میں ان سے زیادہ ہے اور وہ ہماری نشانیوں کاانکار کرتے رہے"
    },
    {
      "resource_id": 819,
      "text": "تو ہم نے چند منحوس دنوں میں ان پر سخت طوفانی ہوا بھیج دی تاکہ ان کو دنیا کی زندگی میں رسوائی کاعذاب چکھائیں ، اور آخرت کاعذاب اس سے بھی زیادہ رسوا کن ہے اور ان کوکوئی مددنہ پہنچے گی"
    },
    {
      "resource_id": 819,
      "text": "اوروہ جوثمود تھے، تو ہم نے ان کو ہدایت کاراستہ دکھایا مگر انھوں نے ہدایت کے مقابلہ میں اندھے پن کو پسند کیا، تو ان کو عذاب ذلت کے کڑکے نے پکڑلیا ان کی بدکرداریوں کی وجہ سے"
    },
    {
      "resource_id": 819,
      "text": "اور ہم نے ان لوگوں کو نجات دی جو ایمان لائے اور ڈرنے والے تھے"
    },
    {
      "resource_id": 819,
      "text": "اور جس دن اللہ کے دشمن آ گ کی طرف جمع کيے جائیں گے، پھروہ جدا جدا کيے جائیں گے"
    },
    {
      "resource_id": 819,
      "text": "یہاں تک کہ جب وہ اس کے پاس آجائیں گے،ان کے کان اور ان کی آنکھیں اوران کی کھالیں ان پر ان کے اعمال کی گواہی دیں گی"
    },
    {
      "resource_id": 819,
      "text": "اور وہ اپنی کھالوں سے کہیں گے، تم نے ہمارے خلاف کیوں گواہی دی وہ کہیں گی کہ ہم کو اسی اللہ نے گویائی دی ہے جس نے ہر چیز کو بولنے والا بناديا ہے اوراسی نے تم کو پہلی مرتبہ پیداکیا اور اسی کے پاس تم لائے گئے ہو"
    },
    {
      "resource_id": 819,
      "text": "اور تم اپنے کو اس سے چھپانہ سکتے تھے کہ تمھارے کان اور تمھاری آنکھیں اور تمھاری کھالیں تمھارے خلاف گواہی دیں ، لیکن تم اس گمان میں رہے کہ اللہ تمھارے بہت سے ان اعما ل کو نہیں جانتا جوتم کرتے ہو"
    },
    {
      "resource_id": 819,
      "text": "اور تمھارے اسی گمان نے جو کہ تم نے اپنے رب کے ساتھ کیا تھا تم کو برباد کیا، پس تم خسارہ اٹھانے والوں میں سے ہوگئے"
    },
    {
      "resource_id": 819,
      "text": "پس اگر وہ صبر کریں تو آگ ہی ان کا ٹھکانا ہے،اور اگر وہ معافی مانگیں تو ان کو معافی نہیں ملے گی"
    },
    {
      "resource_id": 819,
      "text": "اور ہم نے ان پر کچھ ساتھی مسلط کردئے تو انھوں نے ان کے آگے اور پیچھے کی ہر چیز ان کو خوش نما بناکر دکھایااور ان پر وہی بات پوری ہوکر رہی جو جنوں اورانسانوں کے ان گرو ہوں پر پوری ہوئی جو ان سے پہلے گزرچکے تھے بے شک وہ خسارے میں رہ جانے والے تھے"
    },
    {
      "resource_id": 819,
      "text": "اور کفر کرنے والوں نے کہا اس قرآن کونہ سنواور اس میں خلل ڈالو، تاکہ تم غالب رہو"
    },
    {
      "resource_id": 819,
      "text": "پس ہم انکار کرنے والوں کو سخت عذاب چکھائیں گے اور ان کو ان کے عمل کا بدترین بدلہ دیں گے"
    },
    {
      "resource_id": 819,
      "text": "یہ اللہ کے دشمنوں کا بدلہ ہے، یعنی آگ ان کے لیے اس میں ہمیشگی کاٹھکانا ہوگا،اس بات کے بدلے میں کہ وہ ہماری آیتوں کاانکار کرتے تھے"
    },
    {
      "resource_id": 819,
      "text": "اور کفر کرنے والے کہیں گے کہ اے ہمارے رب، ہمیں ان لوگوں کودکھا جنھوں نے جنوں اور انسانوں میں سے ہم کو گمراہ کیا، ہم ان کو اپنے پاؤں کے نیچے ڈالیں گے،تاکہ وہ ذلیل ہوں"
    },
    {
      "resource_id": 819,
      "text": "جن لوگوں نے کہا کہ اللہ ہمارا رب ہے،پھر وہ ثابت قدم رہے، یقیناً ان پر فرشتے اترتے ہیں اور ان سے کہتے ہیں کہ تم نہ اندیشہ کرو اور نہ رنج کرو اور اس جنت کی بشارت سے خوش ہوجاؤ جس کا تم سے وعدہ کیاگیا ہے"
    },
    {
      "resource_id": 819,
      "text": "ہم دنیا کی زندگی میں تمھارے ساتھی ہیں اور آخرت میں بھی اور تمھارے لیے وہاں ہر چیز ہے جس کا تمھارا دل چاہے اور تمھارے لیے اس میں ہروہ چیز ہے جو تم طلب کروگے"
    },
    { "resource_id": 819, "text": "غفور رحیم کی طرف سے مہمانی کے طور پر" },
    {
      "resource_id": 819,
      "text": "اوراس سے بہتر کس کی بات ہوگی جس نے اللہ کی طرف بلایا اور نیک عمل کیا اور کہا کہ میں فرماں برداروں میں سے ہوں"
    },
    {
      "resource_id": 819,
      "text": "اور بھلائی اوربرائی دونوں برابر نہیں ،تم جواب میں وہ کہو جو اس سے بہتر ہو پھر تم دیکھو گے کہ تم میں اور جس میں دشمنی تھی، وہ ایسا ہوگیا جیسے کوئی دوست قرابت والا"
    },
    {
      "resource_id": 819,
      "text": "اور یہ بات اسی کوملتی ہے جو صبر کرنے والے ہیں ، اور یہ بات اسی کو ملتی ہے جو بڑا نصیب والا ہے"
    },
    {
      "resource_id": 819,
      "text": "اور اگر شیطان تمھارے دل میں کچھ وسوسہ ڈالے تو اللہ کی پناہ مانگوبے شک وہ سننے والا، جاننے والا ہے"
    },
    {
      "resource_id": 819,
      "text": "اوراس کی نشانیوں میں سے ہے رات اور دن اور سورج اور چاندتم سورج اور چاند کو سجدہ نہ کرو بلکہ اس اللہ کو سجدہ کرو جس نے ان سب کو پیدا کیا، اگر تم اسی کی عبادت کرنے والے ہو"
    },
    {
      "resource_id": 819,
      "text": "پس اگر وہ تکبرکریں تو جو لوگ تیرے رب کے پاس ہیں وہ شب و روز اسی کی تسبیح کرتے ہیں اور وہ کبھی نہیں تھکتے"
    },
    {
      "resource_id": 819,
      "text": "اوراس کی نشانیوں میں سے یہ ہے کہ تم زمین کوفرسودہ حالت میں دیکھتے ہو،پھر جب ہم اس پر پانی برساتے ہیں تو وہ ابھرتی ہے اور پھول جاتی ہےبے شک جس نے اس کوزندہ کردیا، وہ مُردوں کو بھی زندہ کردینے والا ہے بے شک وہ ہر چیز پر قادر ہے"
    },
    {
      "resource_id": 819,
      "text": "جولوگ ہماری آیتوں کو الٹے معنی پہناتے ہیں وہ ہم سے چھپے ہوئے نہیں ہیں  کیاجو آگ میں ڈالا جائے گا وہ اچھا ہے یا وہ شخص جو قیامت کے دن امن کے ساتھ آئے گا جو کچھ چاہے کرلو، بے شک وہ دیکھتا ہے جو تم کررہے ہو"
    },
    {
      "resource_id": 819,
      "text": "جن لوگوں نے اللہ کی نصیحت کا انکار کیا جب کہ وہ ان کے پاس آگئی،اور بے شک یہ ایک زبردست کتاب ہے"
    },
    {
      "resource_id": 819,
      "text": "اس میں باطل نہ اس کے آگے سے آسکتا ہے اور نہ اس کے پیچھے سے، یہ حکیم اورحمید کی طرف سے اتاری گئی ہے"
    },
    {
      "resource_id": 819,
      "text": "تم کو وہی باتیں کہی جارہی ہیں جو تم سے پہلے رسولوں کو کہی گئی ہیں  بے شک تمھارا رب مغفرت والا ہے اور دردناک سزادینے والا بھی"
    },
    {
      "resource_id": 819,
      "text": "اور اگر ہم اس کو عجمی قرآن بناتے تو وہ کہتے کہ اس کی آیتیں صاف صاف کیوں نہیں بیان کی گئیں کیا عجمی کتاب اور عربی لوگکہو کہ وہ ایمان لانے والوں کے لیے تو ہدایت اور شفا ہے،اور وہ لوگ جو ایمان نہیں لاتے ان کے کانوں میں ڈاٹ ہے اور وہ ان کے حق میں اندھا پن ہے یہ لوگ گویا کہ دور کی جگہ سے پکارے جارہے ہیں"
    },
    {
      "resource_id": 819,
      "text": "اور ہم نے موسیٰ کو کتاب دی تھی تو اس میں اختلاف پیدا کیا گیااور اگر تیرے رب کی طرف سے ایک بات پہلے طے نہ ہوچکی ہوتی تو ان کے درمیان فیصلہ کردیا جاتااور یہ لوگ اس کی طرف سے ایسے شک میں ہیں جس نے ان کوتردد میں ڈال رکھا ہے"
    },
    {
      "resource_id": 819,
      "text": "جوشخص نیک عمل کرے گا تو اپنے ہی لیے کرے گا اور جو شخص برائی کرے گا تو اس کاوبال اسی پر آئے گااور تیرا رب بندوں پر ظلم کرنے والا نہیں"
    },
    {
      "resource_id": 819,
      "text": "قیامت کاعلم اللہ ہی سے متعلق ہےاور کوئی پھل اپنے خول سے نہیں نکلتا اور نہ کوئی عورت حاملہ ہوتی اور نہ جنتی ہے، مگر یہ سب اس کی اطلاع سے ہوتا ہےاور جس دن اللہ ان کو پکارے گا کہ میرے شریک کہاں ہیں ، وہ کہیں گے کہ ہم آپ سے یہی عرض کرتے ہیں کہ ہم میں کوئی اس کامدعی نہیں"
    },
    {
      "resource_id": 819,
      "text": "اور جن کو وہ پہلے پکارتے تھے وہ سب ان سے گم ہوجائیں گے،اور وہ سمجھ لیں گے کہ ان کے لیے کوئی بچاؤ کی صورت نہیں"
    },
    {
      "resource_id": 819,
      "text": "اور انسان بھلائی مانگنے سے نہیں تھکتا،اور اگر اس کوکوئی تکلیف پہنچ جائے تو مایوس اوردل شکستہ ہوجاتا ہے"
    },
    {
      "resource_id": 819,
      "text": "اور اگر ہم اس کو تکلیف کے بعد جو کہ اسے پہنچی تھی، اپنی مہربانی کامزہ چکھادیتے ہیں تو وہ کہتا ہے یہ تو میرا حق ہی ہے،اور میں نہیں سمجھتا کہ قیامت کبھی آئے گیاور اگر میں اپنے رب کی طرف لوٹا یا گیا تو اس کے پاس بھی میرے لیے بہتری ہی ہےپس ہم ان منکروں  کو ان کے اعمال سے ضرور آگاہ کریں گےاور ان کو سخت عذاب کامزہ چکھائیں گے"
    },
    {
      "resource_id": 819,
      "text": "اور جب ہم انسان پرفضل کرتے ہیں تو وہ اعراض کرتا ہے اور اپنی کروٹ پھیرلیتا ہےاور جب اس کو تکلیف پہنچتی ہے تو وہ لمبی لمبی دعائیں کرنے والا بن جاتا ہے"
    },
    {
      "resource_id": 819,
      "text": "کہو کہ بتاؤ، اگر یہ قرآن اللہ کی طرف سے آیا ہو،پھر تم نے اس کا انکار کیا تو اس شخص سے زیادہ گمراہ اور کون ہوگا جو مخالفت میں بہت دور چلاجائے"
    },
    {
      "resource_id": 819,
      "text": "ہم ان کواپنی نشانیاں دکھائیں گے آفاق میں بھی اور خود ان کے اندر بھییہاں تک کہ ان پر ظاہر ہوجائے گا کہ یہ حق ہےاور کیا یہ بات کافی نہیں کہ تیرا رب ہر چیز کاگواہ ہے"
    },
    {
      "resource_id": 819,
      "text": "سن لو،یہ لوگ اپنے رب کی ملاقات میں شک رکھتے ہیں  سن لو، وہ ہر چیز کااحاطہ کيے ہوئے ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "41" }
  }
}
