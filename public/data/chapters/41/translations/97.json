{
  "translations": [
    { "resource_id": 97, "text": "ح م" },
    {
      "resource_id": 97,
      "text": "یہ خدائے رحمان و رحیم کی طرف سے نازل کردہ چیز ہے"
    },
    {
      "resource_id": 97,
      "text": "ایک ایسی کتاب جس کی آیات خوب کھول کر بیان کی گئی ہیں، عربی زبان کا قرآن، اُن لوگوں کے لیے جو علم رکھتے ہیں"
    },
    {
      "resource_id": 97,
      "text": "بشارت دینے والا اور ڈرانے والا۔ <sup foot_note=\"186931\">1</sup> مگر اِن لوگوں میں سے اکثر نے اس سے رُو گردانی کی اور وہ سُن کر نہیں دیتے"
    },
    {
      "resource_id": 97,
      "text": "کہتے ہیں”جس چیز کی طرف تُو ہمیں بُلا رہا ہے اس کے لیے ہمارے دلوں پر غلاف چڑھے ہوئے ہیں، <sup foot_note=\"186932\">1</sup> ہمارے کان بہرے ہوگئے ہیں، اور ہمارے اور تیرے درمیان ایک حجاب حائل ہو گیا ہے۔ <sup foot_note=\"186933\">2</sup> تُو اپنا کام کر ، ہم اپنا کام کیے جائیں گے۔“ <sup foot_note=\"186934\">3</sup>"
    },
    {
      "resource_id": 97,
      "text": "اے نبی ؐ، اِن سے کہو، میں تو ایک بشر ہوں تم جیسا۔ <sup foot_note=\"186935\">1</sup> مجھے وحی کے ذریعہ سے بتایا جاتا ہے کہ تمہارا خدا تو بس ایک ہی خدا ہے <sup foot_note=\"186936\">2</sup> ، لہٰذا تم سیدھے اُسی کا رُخ اختیار کرو <sup foot_note=\"186937\">3</sup> اور اس سے معافی چاہو۔ <sup foot_note=\"186938\">4</sup> تباہی ہے اُن مشرکوں کے لیے"
    },
    {
      "resource_id": 97,
      "text": "جو زکوٰة نہیں دیتے <sup foot_note=\"186870\">1</sup> اور آخرت کے منکر ہیں"
    },
    {
      "resource_id": 97,
      "text": "رہے وہ لوگ جنہوں نے مان لیا اور نیک اعمال کیے،  اُن کے لیے یقیناً ایسا اجر ہے جس کا سلسلہ ٹوٹنے والا نہیں ہے۔ <sup foot_note=\"186940\">1</sup>"
    },
    {
      "resource_id": 97,
      "text": "اے نبیؐ! اِن سے کہو، کیا تم اُس خدا سے کفر کرتے ہو اور دوسروں کو اُس کا ہمسر ٹھیراتے ہو جس نے زمین کو دو دنوں میں بنا دیا؟ وہی تو سارے جہان والوں کا رب ہے"
    },
    {
      "resource_id": 97,
      "text": "اُس نے (زمین کو وجود میں لانے کے بعد)اوپر سے اس پر پہاڑ جمادیے اور اس میں برکتیں رکھ  دیں <sup foot_note=\"186941\">1</sup> اور اس کے اندر سب مانگنے والوں کے لیے ہر ایک کی طلب و حاجت کے مطابق ٹھیک اندازے سے خوراک کا سامان مہیّا کر دیا۔ <sup foot_note=\"186942\">2</sup> یہ سب کام چار دن میں ہو گئے۔ <sup foot_note=\"186943\">3</sup>"
    },
    {
      "resource_id": 97,
      "text": "پھر وہ آسمان کی طرف متوجہ ہوا جو اُس وقت دھواں تھا۔ <sup foot_note=\"186944\">1</sup> اُس نے آسمان اور زمین سے کہا”وجود میں آجاوٴ، خواہ تم چاہو یا نہ چاہو۔“ دونوں نے کہا”ہم آگئے فرمانبرداروں کی طرح۔“ <sup foot_note=\"186945\">2</sup>"
    },
    {
      "resource_id": 97,
      "text": "تب اُس نے دو دن کے اندر  سات آسمان بنا دیے، اور ہر آسمان میں اُس کا قانون وحی کردیا۔ اور آسمانِ دنیا کو ہم نے چراغوں سے آراستہ کیا اور اسے خوب محفوظ کر دیا۔ <sup foot_note=\"186946\">1</sup>  یہ سب کچھ ایک زبردست علیم ہستی کا منصُوبہ ہے"
    },
    {
      "resource_id": 97,
      "text": "اب اگر یہ لوگ منہ موڑتے ہیں <sup foot_note=\"186947\">1</sup> تو اِن سے کہہ دو کہ میں تم کو اُسی طرح کے ایک اچانک ٹوٹ پڑنے والے عذاب سے ڈراتا ہوں جیسا عاد اور ثمود پر نازل ہوا تھا"
    },
    {
      "resource_id": 97,
      "text": "جب خدا کے رسُول اُن کے پاس آگے اور پیچھے ، ہر طرف سے آئے <sup foot_note=\"186948\">1</sup> اور انہیں سمجھایا کہ اللہ کے سوا کسی کی بندگی نہ کرو تو انہوں نے کہا”ہمارا ربّ چاہتا تو فرشتے بھیجتا، لہٰذا ہم اُس بات کو نہیں مانتے جس کے لیے تم بھیجے گئے ہو۔“ <sup foot_note=\"186949\">2</sup>"
    },
    {
      "resource_id": 97,
      "text": "عاد کا حال یہ تھا کہ وہ زمین میں کسی حق کے بغیر بڑے بن بیٹھے اور کہنے لگے \"کون ہے ہم سے زیادہ زور آور\" اُن کو یہ نہ سوجھا کہ جس خدا نے ان کو پیدا کیا ہے وہ ان سے زیادہ زور آور ہے؟ وہ ہماری آیات کا انکار ہی کرتے رہے"
    },
    {
      "resource_id": 97,
      "text": "آخر کار ہم نے چند منحوس دنوں میں  سخت طوفانی ہوا ان پر بھیج دی۔ <sup foot_note=\"186950\">1</sup> تاکہ انہیں دنیا ہی کی زندگی میں ذلّت و رسوائی کے عذاب  کا مزا چکھا دیں، <sup foot_note=\"186951\">2</sup> اور آخرت کا عذاب تو اس سے بھی زیادہ رُسوا کُن ہے ، وہاں کوئی ان کی مدد کرنے والا نہ ہو گا"
    },
    {
      "resource_id": 97,
      "text": "رہے ثمود، تو ان کے سامنے ہم نے راہ راست پیش کی مگر انہوں نے راستہ دیکھنے کے بجائے اندھا بنا رہنا پسند کیا آخر اُن کے کرتوتوں کی بدولت ذلت کا عذاب اُن پر ٹوٹ پڑا"
    },
    {
      "resource_id": 97,
      "text": "اور ہم نے اُن لوگوں کو بچالیا جو ایمان لائے تھے اور گمراہی و بدعملی سے پرہیز کرتے تھے۔ <sup foot_note=\"186952\">1</sup>"
    },
    {
      "resource_id": 97,
      "text": "اور ذرا اُس وقت کا خیال کرو جب اللہ کے دشمن دوزخ کی طرف جانے کے لیے گھیر لائے جائیں گے۔ <sup foot_note=\"186953\">1</sup> اُن کے اگلوں کو پچھلوں کے آنے تک روک رکھا جائے گا، <sup foot_note=\"186954\">2</sup>"
    },
    {
      "resource_id": 97,
      "text": "پھر جب سب وہاں پہنچ جائیں گے تو ان کے کان اور ان کی آنکھیں اور ان کے جسم کی کھالیں ان پر گواہی دیں گی کہ وہ دنیا میں کیا کچھ کرتے رہے ہیں۔ <sup foot_note=\"186955\">1</sup>"
    },
    {
      "resource_id": 97,
      "text": "وہ اپنے جسم کی کھالوں سے کہیں گے”تم نے ہمارے خلاف کیوں گواہی دی؟“ وہ جواب دیں گی”ہمیں اُسی خدا نے گویائی دی ہے جس نے ہر چیز کو گویا کر دیا ہے۔ <sup foot_note=\"186956\">1</sup> اُسی نے تم کو پہلی مرتبہ پیدا کیا تھا اور اب اُسی کی طرف تم واپس لائے جارہے ہو"
    },
    {
      "resource_id": 97,
      "text": "تم دنیا میں جرائم کرتے وقت جب چھپتے تھے تو تمہیں یہ خیال نہ تھا کہ کبھی تمہارے اپنے کان اور تمہاری آنکھیں اور تمہارے جسم کی کھالیں تم پر گواہی دیں گی بلکہ تم نے تو یہ سمجھا تھا کہ تمہارے بہت سے اعمال کی اللہ کو بھی خبر نہیں ہے"
    },
    {
      "resource_id": 97,
      "text": "تمہارا یہی گمان جو تم نے اپنے ربّ کے ساتھ کیا تھا، تمہیں لے ڈُوبا اور اسی کی بدولت تم خسارے میں پڑ گئے۔“ <sup foot_note=\"186957\">1</sup>"
    },
    {
      "resource_id": 97,
      "text": "اس حالت میں وہ صبر کریں (یا نہ کریں)آگ ہی ان کا ٹھکانا ہوگی، اور اگر رجوع کا موقع چاہیں گے کوئی موقع انہیں نہ دیا جائے گا۔ <sup foot_note=\"186958\">1</sup>"
    },
    {
      "resource_id": 97,
      "text": "ہم نے ان پر ایسے ساتھی مسلّط کر دیے تھے جو انہیں آگے اور پیچھے ہر چیز خوشنما کر دکھاتے تھے، <sup foot_note=\"186959\">1</sup> آخر کا ر اُن پر بھی وہی فیصلہٴ عذاب چسپاں ہو کر رہا جو ان سے پہلے گزرے ہوئے جِنّوں اور انسانوں کے گروہوں پر چسپاں ہو چکا تھا، یقیناًوہ خسارے میں رہ جانے والے تھے"
    },
    {
      "resource_id": 97,
      "text": "یہ منکرینِ حق کہتے ہیں”اِس قرآن کو ہرگز نہ سُنو اور جب یہ سنایا جائے تو اس میں خلل ڈالو، شاید کہ اس طرح تم غالب آجاوٴ۔“ <sup foot_note=\"186960\">1</sup>"
    },
    {
      "resource_id": 97,
      "text": "اِن کافروں کو ہم سخت عذاب کا مزا چکھا کر رہیں گے اور جو بدترین حرکات یہ کرتے رہے ہیں ان کا پورا پورا بدلہ اِنہیں دیں گے"
    },
    {
      "resource_id": 97,
      "text": "وہ دوزخ ہے جو اللہ کے دشمنوں کو بدلے میں ملے گی اُسی میں ہمیشہ ہمیشہ کے لیے اِن کا گھر ہو گا یہ ہے سزا اِس جرم کی کہ وہ ہماری آیات کا انکار کرتے رہے"
    },
    {
      "resource_id": 97,
      "text": "وہاں یہ کافر کہیں گے کہ ”اے ہمارے ربّ، ذرا ہمیں دکھا دے اُن جِنّوں اور انسانوں کو جنہوں نے ہمیں گمراہ کیا تھا، ہم انہیں پاوٴں تلے روند ڈالیں گے تاکہ وہ خوب ذلیل و خوار ہوں۔“ <sup foot_note=\"186961\">1</sup>"
    },
    {
      "resource_id": 97,
      "text": "<sup foot_note=\"171525\">1</sup> جن لوگوں نے کہا کہ اللہ ہمارا ربّ ہے اور پھر وہ اس پر ثابت قدم رہے، <sup foot_note=\"171526\">2</sup> یقیناً اُن پر فرشتے نازل ہوتے ہیں <sup foot_note=\"171527\">3</sup> اور ان سے کہتے ہیں کہ”نہ ڈرو، نہ غم کرو، <sup foot_note=\"171528\">4</sup> اور خوش ہو جاوٴ اُس جنّت کی بشارت سے جس کا تم سے وعدہ کیا گیا ہے"
    },
    {
      "resource_id": 97,
      "text": "ہم اِس دنیا کی زندگی میں بھی تمہارے ساتھی ہیں اور آخرت میں بھی، وہاں جو کچھ تم چاہو گے تمہیں ملے گا اور ہر چیز جس کی تم تمنا کرو گے وہ تمہاری ہوگی"
    },
    {
      "resource_id": 97,
      "text": "یہ ہے سامان ضیافت اُس ہستی کی طرف سے جو غفور اور رحیم ہے\""
    },
    {
      "resource_id": 97,
      "text": "اور اُس شخص کی بات سے اچھی بات اور کس کی ہو گی جس نے اللہ کی طرف بُلایا اور نیک عمل کیا اور کہا کہ میں مسلمان ہوں۔ <sup foot_note=\"186962\">1</sup>"
    },
    {
      "resource_id": 97,
      "text": "اور اے نبیؐ ،نیکی اور بدی یکساں نہیں ہیں۔ تم بدی کو اُس نیکی سے دفع کرو جو بہترین ہو۔ تم دیکھو گے کہ تمہارے ساتھ جس کی عداوت پڑی ہوئی تھی وہ جگری دوست بن گیا ہے۔ <sup foot_note=\"186963\">1</sup>"
    },
    {
      "resource_id": 97,
      "text": "یہ صفت نصیب نہیں ہوتی مگر اُن لوگوں کو جو صبر کرتے ہیں، <sup foot_note=\"186964\">1</sup> اور یہ مقام حاصل نہیں ہوتا مگر اُن لوگوں کو جو بڑے نصیبے والے ہیں۔ <sup foot_note=\"186965\">2</sup>"
    },
    {
      "resource_id": 97,
      "text": "اور اگر تم شیطان کی طرف سے کوئی اُکساہٹ محسُوس کرو تو اللہ کی پناہ مانگ لو، <sup foot_note=\"186966\">1</sup> وہ سب کچھ سُنتا اور جانتا ہے۔ <sup foot_note=\"186967\">2</sup>"
    },
    {
      "resource_id": 97,
      "text": "<sup foot_note=\"171529\">1</sup> اللہ کی نشانیوں میں سے ہیں یہ رات اور دن اور سُورج اور چاند۔ <sup foot_note=\"171530\">2</sup> سُورج اور چاند کو سجدہ نہ کرو بلکہ اُس خدا کو سجدہ کرو جس نے انہیں پیدا کیا ہے اگر فی الواقع تم اُسی کی عبادت کرنے والے ہو۔ <sup foot_note=\"171531\">3</sup>"
    },
    {
      "resource_id": 97,
      "text": "لیکن اگر یہ لوگ غرور میں آکر اپنی ہی بات پر اَڑے رہیں <sup foot_note=\"186968\">1</sup> تو پروا نہیں، جو فرشتے تیرے ربّ کے مقرب ہیں وہ شب و روز اس کی تسبیح کر رہے ہیں اور کبھی نہیں تھکتے۔ <sup foot_note=\"186969\">2</sup>"
    },
    {
      "resource_id": 97,
      "text": "اور اللہ کی نشانیوں میں سے ایک یہ ہے کہ تم دیکھتے ہو  زمین سُونی پڑی ہوئی  ہے، پھر جونہی کہ ہم نے اس پر پانی برسایا، یکایک وہ پَھبَک اُٹھتی ہے اور پھُول جاتی ہے۔ یقیناً جو خدا اس مری ہوئی زمین کو جِلا اُٹھاتا ہے وہ مُردوں کو بھی زندگی بخشنے والا ہے۔ <sup foot_note=\"186971\">1</sup> یقیناً وہ ہر چیز پر قدرت رکھتا ہے"
    },
    {
      "resource_id": 97,
      "text": "<sup foot_note=\"171532\">1</sup> جو لوگ ہماری آیات کو اُلٹے معنی پہناتے ہیں <sup foot_note=\"171533\">2</sup> وہ ہم سے کچھ چھُپے ہوئے نہیں ہیں۔ <sup foot_note=\"171534\">3</sup> خود ہی سوچ لو کہ آیا وہ شخص بہتر ہے جو آگ میں جھونکا جانے والا ہے یا وہ جو قیامت کے روز امن کی حالت میں حاضر ہوگا ؟ کرتے رہو جو کچھ تم  چاہو، تمہاری ساری حرکتوں کو اللہ دیکھ رہا ہے"
    },
    {
      "resource_id": 97,
      "text": "یہ وہ لوگ ہیں جن کے سامنے کلامِ نصیحت آیا تو انہوں نے اسے ماننے سے انکار کردیا۔ مگر حقیقت یہ ہے کہ یہ ایک زبردست کتاب ہے،<sup foot_note=\"186972\">1</sup>"
    },
    {
      "resource_id": 97,
      "text": "باطل نہ سامنے سے اس پر آسکتا ہے نہ پیچھے سے،<sup foot_note=\"186973\">1</sup> یہ ایک حکیم و حمید کی نازل کر دہ چیز ہے"
    },
    {
      "resource_id": 97,
      "text": "اے نبیؐ ، تم سے جو کچھ کہا جا رہا ہے اس میں کوئی چیز بھی ایسی نہیں ہے جو تم سے پہلے گزرے ہوئے رسُولوں سے نہ کہی جا چکی ہو۔ بے شک تمہارا ربّ بڑا درگزر کرنے والا ہے،<sup foot_note=\"186974\">1</sup> اور اس کے ساتھ بڑی دردناک سزا دینے والا بھی ہے"
    },
    {
      "resource_id": 97,
      "text": "اگر ہم اس کو عجمی قرآن بنا کر بھیجتے تو یہ لوگ کہتے”کیوں نہ اس کی آیات کھول کر بیان کی گئیں؟ کیا عجیب بات ہے کہ کلام عجمی ہے اور مخاطِب عربی۔“<sup foot_note=\"186975\">1</sup> اِن سے کہو ، یہ قرآن ایمان لانے والوں کے لیے تو ہدایت اور شفا ہے، مگر جو لوگ ایمان نہیں لاتےاُن کے لیے یہ کانوں کی  ڈاٹ اور آنکھوں کی پٹی ہے۔ ان کا حال تو ایسا ہے جیسے ان کو دُور سے پکارا جا رہا ہو۔ <sup foot_note=\"186976\">2</sup>"
    },
    {
      "resource_id": 97,
      "text": "اس سے پہلے ہم نے موسیٰؑ کو کتا ب دی تھی اور اس کے معاملے میں بھی یہی اختلاف ہوا تھا۔<sup foot_note=\"186977\">1</sup> اگر تیرے ربّ نے پہلے ہی ایک بات طے نہ کردی ہوتی تو ان اختلاف کرنے والوں کے درمیان فیصلہ چُکا دیا جاتا۔<sup foot_note=\"186978\">2</sup> اور حقیقت یہ ہے کہ یہ لوگ اُس کی طرف سے سخت اضطراب انگیز شک میں پڑے ہوئے ہیں۔<sup foot_note=\"186979\">3</sup>"
    },
    {
      "resource_id": 97,
      "text": "جو کوئی نیک عمل کرے گا اپنے ہی لیے اچھا کرے گا، جو بدی کرے گا اُس کا وبال اُسی پر ہوگا، اور تیرا ربّ اپنے بندوں کے حق میں ظالم نہیں ہے۔<sup foot_note=\"186980\">1</sup>"
    },
    {
      "resource_id": 97,
      "text": "اُس ساعت <sup foot_note=\"186981\">1</sup> کا علم اللہ ہی کی طرف راجع ہوتا ہے، <sup foot_note=\"186982\">2</sup> وہی اُن سارے پھَلوں کو جانتا ہے جو اپنے شگوفوں میں سے نکلتے ہیں، اُسی کو معلوم ہے کہ کونسی مادہ حاملہ ہوئی ہے اور کس نے بچہ جنا ہے۔ <sup foot_note=\"186983\">3</sup> پھر جس روز وہ ان لوگوں کو پکارے گا کہ کہاں ہیں میرے وہ شریک؟ یہ کہیں گے، ”ہم عرض کر چکے ہیں، آج ہم میں سے کوئی اس کی گواہی دینے والا نہیں ہے۔“ <sup foot_note=\"186984\">4</sup>"
    },
    {
      "resource_id": 97,
      "text": "اُس وقت وہ سارے معبُود ان سے گم ہو جائیں گے جنہیں یہ اِس سے پہلے پُکارتے تھے، <sup foot_note=\"186985\">1</sup> اور یہ لوگ سمجھ لیں گے کہ ان کے لیے اب کوئی جائے پناہ نہیں ہے"
    },
    {
      "resource_id": 97,
      "text": "انسان کبھی بھلائی کی دُعا مانگتے نہیں تھکتا، <sup foot_note=\"186986\">1</sup> اور جب کوئی آفت اس پر آجاتی ہے تو مایوس و دل شکستہ ہوجاتا ہے"
    },
    {
      "resource_id": 97,
      "text": "مگر جونہی کہ سخت وقت  گزر جانے کے بعد ہم اسے اپنی رحمت کا مزا چکھاتے ہیں ، یہ کہتا ہے کہ”میں اِسی کا مستحق ہوں، <sup foot_note=\"186987\">1</sup> اور میں نہیں سمجھتا کہ قیامت کبھی آئے گی، لیکن اگر واقعی میں اپنے ربّ کی طرف پلٹایا گیا تو وہاں بھی مزے کروں گا۔“ حالانکہ کُفر کرنے والوں کو لازماً ہم بتا کر رہیں گے کہ وہ کیا کر کے آئے ہیں اور انہیں ہم بڑے گندے عذاب کا مزا چکھائیں گے"
    },
    {
      "resource_id": 97,
      "text": "انسان کو جب ہم نعمت دیتے ہیں تو وہ منہ پھیرتا ہے اور اکڑ جاتا ہے۔ <sup foot_note=\"186988\">1</sup> اور جب اسے کوئی آفت چھُو جاتی ہے تو لمبی چوڑی دُعائیں کرنے لگتا ہے۔ <sup foot_note=\"186989\">2</sup>"
    },
    {
      "resource_id": 97,
      "text": "اے نبیؐ ، اِن سے کہو، کبھی تم نے یہ بھی سوچا کہ اگر واقعی یہ قرآن خدا ہی کی طرف سے ہُوا اور تم اِس کا انکار کرتے رہے تو اُس شخص سے بڑھ کر بھٹکا ہوا اور کون ہوگا جو اِس کی مخالفت میں دُور تک نکل گیا ہو؟ <sup foot_note=\"186990\">1</sup>"
    },
    {
      "resource_id": 97,
      "text": "عنقریب ہم ان کو اپنی نشانیاں آفاق میں بھی دکھائیں گے اور ان کے اپنے نفس میں بھی یہاں تک کہ ان پر یہ بات کھُل جائے گی کہ یہ قرآن واقعی برحق ہے۔ <sup foot_note=\"186991\">1</sup> کیا یہ بات کافی نہیں ہے کہ تیرا ربّ ہر چیز کا شاہد ہے؟ <sup foot_note=\"186992\">2</sup>"
    },
    {
      "resource_id": 97,
      "text": "آگاہ رہو، یہ لوگ اپنےربّ کی ملاقات میں شک رکھتے ہیں۔ <sup foot_note=\"186993\">1</sup> سُن رکھو، وہ ہر چیز پر محیط ہے۔<sup foot_note=\"186994\">2</sup>"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "41" }
  }
}
