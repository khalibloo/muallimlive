{
  "translations": [
    {
      "resource_id": 819,
      "text": "اے لوگو، اپنے رب سے ڈرو بے شک قیامت کا بھونچال بڑی بھاری چیز ہے"
    },
    {
      "resource_id": 819,
      "text": "جس دن تم اسے دیکھو گے، ہر دودھ پلانے والی اپنے دودھ پیتے بچے کو بھول جائے گی اورہر حمل والی اپنا حمل ڈال دے گی اور لوگ تم کو مدہوش نظر آئیں گے حالاں کہ وہ مدہوش نہ ہوں گے، بلکہ اللہ کا عذاب بڑا ہی سخت ہے"
    },
    {
      "resource_id": 819,
      "text": "اور لوگوں میں کوئی ایسا بھی ہے جو علم کے بغیر اللہ کے بارے میں جھگڑتا ہے اور ہر سرکش شیطان کی پیروی کرنے لگتا ہے"
    },
    {
      "resource_id": 819,
      "text": "اس کی نسبت یہ لکھ دیا گیا ہے کہ جو شخص اس کو دوست بنائے گا، وہ اس کو بے راہ کردے گا اور اس کو عذاب جہنم کا راستہ دکھائے گا"
    },
    {
      "resource_id": 819,
      "text": "اے لوگو! اگر تم دوبارہ جی اٹھنے کے متعلق شک میں ہو تو ہم نے تم کو مٹی سے پیدا کیا ہے، پھر نطفہ سے، پھر خون کے لوتھڑے سے، پھر گوشت کی بوٹی سے،شکل والی اور بغیر شکل والی بھی، تاکہ ہم تم پر واضح کریں  اور ہم رحموں میں ٹھہرادیتے ہیں جو چاہتے ہیں ایک معین مدت تک پھر ہم تم کو بچہ بناکر باہر لاتے ہیں  پھر تاکہ تم اپنی پوری جوانی تک پہنچ جاؤ اور تم میں سے کوئی شخص پہلے ہی مرجاتا ہے اور کوئی شخص بد ترین عمر تک پہنچادیا جاتا ہے تاکہ وہ جان لینے کے بعدپھر کچھ نہ جانے اور تم زمین کو دیکھتے ہو کہ خشک پڑی ہے، پھر جب ہم اس پر پانی برساتے ہیں تو وہ تازہ ہوگئی اور ابھر آئی اور وہ طرح طرح کی خوشنما چیزیں اگاتی ہے"
    },
    {
      "resource_id": 819,
      "text": "یہ اس ليے کہ اللہ ہی حق ہے اور وہ بے جانوں میں جان ڈالتا ہے، اور وہ ہر چیز پر قادر ہے"
    },
    {
      "resource_id": 819,
      "text": "اور یہ کہ قیامت آنے والی ہے، اس میں کوئی شک نہیں اور اللہ ضرور ان لوگوں کو اٹھائے گا جو قبروں میں ہیں"
    },
    {
      "resource_id": 819,
      "text": "اور لوگوں میں کوئی شخص ہے جو اللہ کی بات میں جھگڑتا ہے، علم اور ہدایت اور روشن کتاب کے بغیر"
    },
    {
      "resource_id": 819,
      "text": "تکبر کرتے ہوئے تاکہ وہ اللہ کی ر اہ سے بے راہ کردے اس کے ليے دنیا میں رسوائی ہے اور قیامت کے دن ہم اس کو جلتی ہوئی آگ کا عذاب چکھائیں گے"
    },
    {
      "resource_id": 819,
      "text": "یہ تمھارے ہاتھ کے کيے ہوئے کاموں کا بدلہ ہے اور اللہ اپنے بندوں پر ظلم کرنے والا نہیں"
    },
    {
      "resource_id": 819,
      "text": "اور لوگوں میں کوئی ہے جو کنارے پر رہ کر اللہ کی عبات کرتا ہے پس اگر اس کو کوئی فائدہ پہنچا تو وہ اس عبادت پر قائم ہوگیا اور اگر کوئی آزمائش پیش آئی تو الٹا پھر گیا اس نے دنیا بھی کھودی اور آخرت بھی، یہی کھلا ہوا خسارہ ہے"
    },
    {
      "resource_id": 819,
      "text": "وہ خدا کے سوا ایسی چیز کو پکارتا ہے جو نہ اس کو نقصان پہنچاسکتی اور نہ اس کو نفع پہنچا سکتی یہ انتہا درجہ کی گمراہی ہے"
    },
    {
      "resource_id": 819,
      "text": "وہ ایسی چیز کو پکارتا ہے جس کا نقصان اس کے نفع سے قریب تر ہے کیسا برا کار ساز ہے اور کیسا برا رفیق"
    },
    {
      "resource_id": 819,
      "text": "بے شک اللہ ان لوگوں کو جو ایمان لائے اور نیک عمل کئے، ایسی جنتوں میں داخل کرے گا جن کے نیچے نہریں بہتی ہوں گی اللہ کرتا ہے جو وہ چاہتا ہے"
    },
    {
      "resource_id": 819,
      "text": "جو شخص یہ گمان رکھتا ہو کہ خدا دنیا اور آخرت میں اس کی مد دنہیں کرے گا تو اس کو چاہيے کہ وہ ایک رسی آسمان تک تانے پھر اس کو کاٹ ڈالے اور دیکھے کہ کیا اس کی تدبیر اس کے غصہ کو دور کرنے والی بنتی ہے"
    },
    {
      "resource_id": 819,
      "text": "اور اس طرح ہم نے قرآن کو کھلی کھلی دلیلوں کے ساتھ اتارا ہے اور بے شک اللہ جسے چاہتا ہے ہدایت دے دیتا ہے"
    },
    {
      "resource_id": 819,
      "text": "اس میں کوئی شک نہیں کہ جو لوگ ایمان لائے اور جنھوں نے یہودیت اختیار کی اور صابی اور نصاریٰ اور مجوس اور جنھوں نے شرك کیا، اللہ ان سب کے درمیان قیامت کے روز فیصلہ فرمائے گا بے شک اللہ ہر چیز سے واقف ہے"
    },
    {
      "resource_id": 819,
      "text": "کیا تم نہیں دیکھتے کہ اللہ ہی کے آگے سجدہ کرتے ہیں جو آسمانوں میں ہیں اور جو زمین میں ہیں  اور سورج اور چاند اور ستارے اور پہاڑ اور درخت اور چوپائے اور بہت سے انساناور بہت سے ایسے ہیں جن پر عذاب ثابت ہوچکا ہے اور جس کو خدا ذلیل کردے تو اس کو کوئی عزت دینے والا نہیں  بے شک اللہ کرتا ہے جو وہ چاہتا ہے"
    },
    {
      "resource_id": 819,
      "text": "یہ دو فریق ہیں جنھوں نے اپنے رب کے بارے میں جھگڑا کیا پس جنھوں نے انکار کیا، ان کے ليے آگ کے کپڑے قطع کيے جائیں گے ان کے سروں کے اوپرسے کھولتا ہوا پانی ڈالا جائے گا"
    },
    {
      "resource_id": 819,
      "text": "اس سے ان کے پیٹ کی چیزیں تک گل جائیں گی اور کھالیں بھی"
    },
    { "resource_id": 819, "text": "اور ان کے ليے وہاں لوہے کے ہتھوڑے ہوں گے" },
    {
      "resource_id": 819,
      "text": "جب بھی وہ گھبراکر اس سے باہر نکلنا چاہیں گے تو وہ پھر اس میں ڈھکیل دئے جائیں گے، اور چکھتے رہو جلنے کا عذاب"
    },
    {
      "resource_id": 819,
      "text": "بے شک جو لوگ ایمان لائے اور نیک عمل کیا، اللہ ان کو ایسے باغوں میں داخل کرے گا جن کے نیچے نہریں جاری ہوں گی ان کو وہاں سونے کے گنگن اور موتی پہنائے جائیں گے اور وہاں ان کی پوشاک ریشم ہوگی"
    },
    {
      "resource_id": 819,
      "text": "اور ان کو پاکیزہ قول کی ہدایت بخشی گئی تھی اور ان کو خدائے حمید کا راستہ دکھایا گیا تھا"
    },
    {
      "resource_id": 819,
      "text": "بے شک جن لوگوں نے انکار کیا اور وہ لوگوں کو اللہ کی راہ سے اور مسجد حرام سے روکتے ہیں ، جس کو ہم نے لوگوں کے ليے بنایا ہے، جس میں مقامی باشندے اور باہر سے آنے والے برابر ہیں  اور جو اس مسجد میں راستی سے ہٹ کر ظلم کا طریقہ اختیا رکرے گا، اس کو ہم درد ناک عذاب کا مزہ چکھائیں گے"
    },
    {
      "resource_id": 819,
      "text": "اور جب ہم نے ابراہیم کو بیت اللہ کی جگہ بتادی کہ میرے ساتھ کسی چیز کو شریک نہ کرنا اور میرے گھر کو پاک رکھنا، طواف کرنے والوں کے ليے اور قیام کرنے والوں کے ليے اور رکوع اور سجدہ کرنے والوں کے ليے"
    },
    {
      "resource_id": 819,
      "text": "اور لوگوں میں حج کا اعلان کردو، وہ تمھارے پاس آئیں گے پیروں پر چل کر اور دبلے اونٹوں پر سوار ہوکر جو کہ دور دراز راستوں سے آئیں گے"
    },
    {
      "resource_id": 819,
      "text": "تاکہ وہ اپنے فائدہ کی جگہوں پر پہنچیں اور چند معلوم دنوں میں ان چوپایوں پر اللہ کا نام لیں جو اس نے انھیں بخشے ہیں  پس اس میں سے کھاؤ اور مصیبت زدہ محتاج کو کھلاؤ"
    },
    {
      "resource_id": 819,
      "text": "تو چاہيے کہ وہ اپنا میل کچیل ختم کردیں  اور اپنی نذریں پوری کریں  اور اس قدیم گھر کا طواف کریں"
    },
    {
      "resource_id": 819,
      "text": "یہ بات ہوچکی اور جو شخص اللہ کی حرمتوں کی تعظیم کرے گا تو وہ اس کے حق میں اس کے رب کے نزدیک بہتر ہے اور تمھارے ليے چوپائے حلال کر دئے گئے ہیں ، سوا ان کے جو تم کو پڑھ کر سنائے جاچکے ہیں ، تو تم بتوں کی گندگی سے بچو اور جھوٹی بات سے بچو"
    },
    {
      "resource_id": 819,
      "text": "اللہ کی طرف یکسو رہو، اس کے ساتھ شریک نہ ٹھہراؤ اور جو شخص اللہ کے ساتھ شرک کرتا ہے تو گویا وہ آسمان سے گر پڑا پھر چڑیاں اس کو اچک لیں یا ہوا اس کو کسی دور دراز مقام پر لے جاکر ڈال دے"
    },
    {
      "resource_id": 819,
      "text": "یہ بات ہوچکی اور جو شخص اللہ کے شعائر کا پورا لحاظ رکھے گا تو یہ دل کے تقویٰ کی بات ہے"
    },
    {
      "resource_id": 819,
      "text": "تم کو ان سے ایک مقرر وقت تک فائدہ اٹھانا ہے پھر ان کو قربانی کے ليے قدیم گھر کی طرف لے جانا ہے"
    },
    {
      "resource_id": 819,
      "text": "اور ہم نے ہر امت کے ليے قربانی کرنا مقرر کیا تاکہ وہ ان چوپایوں پر اللہ کا نام لیں جو اس نے ان کو عطا کيے ہیں  پس تمھارا معبودایک ہی معبودہے تو تم اسی کے ہوکر رہو اور عاجزی کرنے والوں کو بشارت دے دو"
    },
    {
      "resource_id": 819,
      "text": "جن کا حال یہ ہے کہ جب اللہ کا ذکر کیا جاتا ہے تو ان کے دل کانپ اٹھتے ہیں  اور جو اُن پر پڑے، اس کو وہ سہنے والے اور نماز کی پابندی کرنے والے اور جو کچھ ہم نے ان کو دیا ہے وہ اس میں سے خرچ کرتے ہیں"
    },
    {
      "resource_id": 819,
      "text": "اور قربانی کے اونٹوں کو ہم نے تمھارے ليے اللہ کی یاد گار بنایا ہے ان میں تمھارے ليے بھلائی ہے پس ان کو کھڑا کرکے ان پر اللہ کا نام لو پھر جب وہ کروٹ کے بل گر پڑیں تو ان میں سے کھاؤ اوربے سوال محتاج اور سائل کو کھلاؤ اس طرح ہم نے ان جانوروں کو تمھارے ليے مسخر کردیا تاکہ تم شکر ادا کرو"
    },
    {
      "resource_id": 819,
      "text": "اور اللہ کو نہ ان کا گوشت پہنچتا ہے اور نہ ان کا خون بلکہ اللہ کو صرف تمھارا تقویٰ پہنچتا ہے اس طرح اللہ نے ان کو تمھارے ليے مسخر کردیا ہے، تاکہ تم اللہ کی بخشی ہوئی ہدایت پر اس کی بڑائی بیان کرو اور نیکی کرنے والوں کو خوش خبری دے دو"
    },
    {
      "resource_id": 819,
      "text": "بے شک اللہ ان لوگوں کی مدافعت کرتا ہے جو ایمان لائے بے شک اللہ بد عہدوں اور ناشکروں کو پسند نہیں کرتا"
    },
    {
      "resource_id": 819,
      "text": "اجازت دے دی گئی ان لوگوں کو جن سے لڑائی کی جارہی ہے اس وجہ سے کہ ان پر ظلم کیا گیا ہے اور بے شک اللہ ان کی مدد پر قادر ہے"
    },
    {
      "resource_id": 819,
      "text": "وہ لوگ جو اپنے گھروں سے بے وجہ نکالے گئے صرف اس ليے کہ و ہ کہتے ہیں کہ ہمارا رب اللہ ہے اور اگر اللہ لوگوں کو ایک دوسرے کے ذریعے دفع نہ کرتا رہے تو خانقاہیں اور گرجا اور عبادت خانے اور مسجدیں جن میں اللہ کا نام کثرت سے لیا جاتا ہے، ڈھادئے جاتے اور اللہ ضرور اس کی مدد کرے گا جو اللہ کی مدد کرے بے شک اللہ زبردست ہے، زور والا ہے"
    },
    {
      "resource_id": 819,
      "text": "یہ وہ لوگ ہیں جن کو اگر ہم زمین میں غلبہ دیں تو وہ نماز کا اہتمام کریں گے اور زکوٰۃ ادا کریں گے اور معروف کا حکم دیں گے اور منکر سے روکیں گے اور سب کاموں کا انجام خدا ہی کے اختیار میں ہے"
    },
    {
      "resource_id": 819,
      "text": "اور اگر وہ تمھیں جھٹلائیں تو ان سے پہلے قوم نوح اور عاد اور ثمود جھٹلا چکے ہیں"
    },
    { "resource_id": 819, "text": "اور قوم ابراہیم اور قوم لوط" },
    {
      "resource_id": 819,
      "text": "اور مدین کے لوگ بھی اور موسیٰ کو جھٹلایا گیا پھر میں نے منکروں  کو ڈھیل دی پھر میں نے ان کو پکڑ لیا پس کیسا ہوا میرا عذاب"
    },
    {
      "resource_id": 819,
      "text": "پس کتنی ہی بستیاں ہیں جن کو ہم نے ہلاک کردیا اور وہ ظالم تھیں  پس اب وہ اپنی چھتوں پر الٹی پڑی ہیں  اور کتنے ہی بیکار کنوئیں اور کتنے پختہ محل جو ویران پڑے ہوئے ہیں"
    },
    {
      "resource_id": 819,
      "text": "کیا یہ لوگ زمین میں چلے پھرے نہیں کہ ان کے دل ایسے ہوجاتے کہ وہ ان سے سمجھتے یا ان کے کان ایسے ہوجاتے کہ وہ ان سے سنتے کیوں کہ آنکھیں اندھی نہیں ہوتیں بلکہ وہ دل اندھے ہوجاتے ہیں جو سینوں میں ہیں"
    },
    {
      "resource_id": 819,
      "text": "اور یہ لوگ تم سے عذاب کے ليے جلدی كيے ہوئے ہیں  اور اللہ ہرگز اپنے وعدہ کے خلاف کرنے والا نہیں ہے اور تیرے رب کے یہاں کا ایک دن تمھارے شمار کے اعتبار سے ایک ہزار سال کے برابر ہوتا ہے"
    },
    {
      "resource_id": 819,
      "text": "اور کتنی ہی بستیاں ہیں جن کو میں نے ڈھیل دی اور وہ ظالم تھیں  پھر میں نے ان کو پکڑ لیا اور میری ہی طرف لوٹ کر آنا ہے"
    },
    {
      "resource_id": 819,
      "text": "کہو کہ اے لوگو، میں تمھارے ليے ایک کھلا ہوا ڈرانے والا ہوں"
    },
    {
      "resource_id": 819,
      "text": "پس جو لوگ ایمان لائے اور اچھے کام کئے، ان کے ليے مغفرت ہے اور عزت کی روزی"
    },
    {
      "resource_id": 819,
      "text": "اور جو لوگ ہماری آیتوں کو نیچا دکھانے کے ليے دوڑے، وہی دوزخ والے ہیں"
    },
    {
      "resource_id": 819,
      "text": "اور ہم نے تم سے پہلے جو بھی رسول اور نبی بھیجا تو جب اس نے کچھ پڑھا تو شیطان نے اس کے پڑھنے میں ملا دیا پھر اللہ شیطان کے ڈالے ہوئے کو مٹا دیتا ہے پھر اللہ اپنی آیتوں کو پختہ کردیتا ہے اور اللہ علم والا، حکمت والا ہے"
    },
    {
      "resource_id": 819,
      "text": "تاکہ جو کچھ شیطان نے ملایا ہے، اس سے وہ ان لوگوں کو جانچے جن کے دلوں میں روگ ہے اور جن کے دل سخت ہیں  اور ظالم لوگ مخالفت میں بہت دور نکل گئے ہیں"
    },
    {
      "resource_id": 819,
      "text": "اور تاکہ وہ لوگ جن کو علم ملا ہے، وہ جان لیں کہ یہ فی الواقع تیرے رب کی طرف سے ہے، پھر وہ اس پر یقین لائیں  اور ان کے دل اس کے آگے جھک جائیں  اور اللہ ایمان لانے والوں کو ضرور سیدھا راستہ دکھاتا ہے"
    },
    {
      "resource_id": 819,
      "text": "اور انکار کرنے والے لوگ ہمیشہ اس کی طرف سے شک میں پڑے رہیں گے، یہاں تک کہ اچانک ان پر قیامت آجائے، یا ایک منحوس دن کا عذاب آجائے"
    },
    {
      "resource_id": 819,
      "text": "اس دن سارا اختیار صرف اللہ کو ہوگا وہ ان کے درمیان فیصلہ فرمائے گا پس جو لوگ ایمان لائے اور اچھے کام کيے وہ نعمت کے باغوں میں ہوں گے"
    },
    {
      "resource_id": 819,
      "text": "اور جنھوں نے انکار کیا اور ہماری آیتوں کو جھٹلایا تو ان کے ليے ذلت کا عذاب ہے"
    },
    {
      "resource_id": 819,
      "text": "اور جن لوگوں نے اللہ کی راہ میں اپنا وطن چھوڑا، پھر وہ قتل کردئے گئے یا وہ مرگئے، اللہ ضرور ان کو اچھا رزق دے گا اور بے شک اللہ ہی سب سے بہتر رزق دینے والا ہے"
    },
    {
      "resource_id": 819,
      "text": "وہ ان کو ایسی جگہ پہنچائے گا جس سے وہ راضی ہوں گے اور بے شک اللہ جاننے والا، حلم والا ہے"
    },
    {
      "resource_id": 819,
      "text": "یہ ہوچکا اور جو شخص بدلہ لے ویسا ہی جیسا اس کے ساتھ کیا گیا تھا، اور پھر اس پر زیادتی کی جائے تو اللہ ضرور اس کی مدد کرے گا بے شک اللہ معاف کرنے والا، درگزر کرنے والا ہے"
    },
    {
      "resource_id": 819,
      "text": "یہ اس ليے کہ اللہ رات کو دن میں داخل کرتا ہے اور دن کو رات میں داخل کرتا ہے اور اللہ سننے والا، دیکھنے والا ہے"
    },
    {
      "resource_id": 819,
      "text": "یہ اس ليے کہ اللہ ہی حق ہے اور وہ سب باطل ہیں جنھیں اللہ کو چھوڑ کر لوگ پکارتے ہیں  اور بے شک اللہ ہی سب سے اوپر ہے، سب سے بڑا ہے"
    },
    {
      "resource_id": 819,
      "text": "کیا تم نہیں دیکھتے کہ اللہ نے آسمان سے پانی برسایا پھر زمین سر سبز ہوگئی بے شک اللہ باریک بیں ہے، خبر رکھنے والا ہے"
    },
    {
      "resource_id": 819,
      "text": "اسی کا ہے جو کچھ آسمانوں میں ہے اور جو کچھ زمین میں ہے بے شک اللہ ہی ہے جو بے نیاز ہے، تعریفوں والا ہے"
    },
    {
      "resource_id": 819,
      "text": "کیا تم دیکھتے نہیں کہ اللہ نے زمین کی چیزوں کو تمھارے کام میں لگا رکھا ہے اورکشتی کو بھی، وہ اس کے حکم سے سمندر میں چلتی ہے اور اللہ آسمان کو زمین پر گرنے سے تھامے ہوئے ہے، مگر یہ کہ اس کے حکم سے بے شک اللہ لوگوں پر نرمی کرنے والا، مہربان ہے"
    },
    {
      "resource_id": 819,
      "text": "اور وہی ہے جس نے تم کو زندگی دی، پھر وہ تم کو موت دیتا ہے پھر وہ تم کو زندہ کرے گا بے شک انسان بڑا ہی ناشکرا ہے"
    },
    {
      "resource_id": 819,
      "text": "اور ہم نے ہر امت کے ليے ایک طریقہ مقرر کیا کہ وہ اس کی پیروی کرتے تھے پس وہ اس معاملہ میں تم سے جھگڑا نہ کریں  اور تم اپنے رب کی طرف بلاؤ یقیناً تم سیدھے راستہ پر ہو"
    },
    {
      "resource_id": 819,
      "text": "اگر وہ تم سے جھگڑا کریں تو کہو کہ اللہ خوب جانتا ہے جو کچھ تم کر رہے ہو"
    },
    {
      "resource_id": 819,
      "text": "اللہ قیامت کے دن تمھارے درمیان اس چیز کا فیصلہ کردے گا جس میں تم اختلاف کر رہے ہو"
    },
    {
      "resource_id": 819,
      "text": "کیا تم نہیں جانتے کہ آسمان اور زمین کی ہر چیز اللہ کے علم میں ہے سب کچھ ایک کتاب میں ہے بے شک یہ اللہ کے ليے آسان ہے"
    },
    {
      "resource_id": 819,
      "text": "اور وہ اللہ کے سوا ان کی عبات کرتے ہیں جن کے حق میں اللہ نے کوئی دلیل نہیں اتاری اور نہ ان کے بارے میں ان کو کوئی علم ہے اور ظالموں کا کوئی مدد گار نہیں"
    },
    {
      "resource_id": 819,
      "text": "اور جب ان کو ہماری واضح آیتیں پڑھ کر سنائی جاتی ہیں تو تم منکروں  کے چہرے پر برے آثار دیکھتے ہو گویا کہ وہ ان لوگوں پر حملہ کردیں گے جو ان کو ہماری آیتیں پڑھ کر سنا رہے ہیں  کہو کہ کیا میں تم کو بتاؤں کہ اس سے بد تر چیز کیا ہے وہ آگ ہے اس کا اللہ نے ان لوگوں سے وعدہ کیا ہے جنھوں نے انکار کیا اور وہ بہت بُرا ٹھکانا ہے"
    },
    {
      "resource_id": 819,
      "text": "اے لوگو، ایک مثال بیان کی جاتی ہے تو اس کو غور سے سنو، تم لوگ خدا کے سوا جس چیزکو پکارتے ہو، وہ ایک مکھی بھی پیدا نہیں کرسکتے اگرچہ سب کے سب اس کے ليے جمع ہوجائیں  اور اگر مکھی ان سے کچھ چھین لے تو وہ اس کو اس سے چھڑا نہیں سکتے مدد چاہنے والے بھی کمزور اور جن سے مدد چاہی گئی وہ بھی کمزور"
    },
    {
      "resource_id": 819,
      "text": "انھوں نے اللہ کی قدر نہ پہچانی جیسا کہ اس کے پہچاننے کا حق ہے بے شک اللہ طاقت ور ہے، غالب ہے"
    },
    {
      "resource_id": 819,
      "text": "اللہ فرشتوں میں سے اپنا پیغام پہنچانے والا چنتا ہے، اور انسانوں میں سے بھی بے شک اللہ سننے والا، دیکھنے والا ہے"
    },
    {
      "resource_id": 819,
      "text": "وہ جانتا ہے جو کچھ ان کے آگے ہے اور جو کچھ ان کے پیچھے ہے اور اللہ ہی کی طرف لوٹتے ہیں سارے معاملات"
    },
    {
      "resource_id": 819,
      "text": "اے ایمان والو، رکوع اور سجدہ کرو اور اپنے رب کی عبادت کرو اور بھلائی کے کام کرو تاکہ تم کامیاب ہو"
    },
    {
      "resource_id": 819,
      "text": "اور اللہ کی راہ میں کوشش کرو جیسا کہ کوشش کرنے کا حق ہے اسی نے تم کو چنا ہے اور اس نے دین کے معاملہ میں تم پر کوئی تنگی نہیں رکھی، تمھارے باپ ابراہیم کا دین اسی نے تمھارا نام مسلم رکھا اس سے پہلے اور اس قرآن میں بھی، تاکہ رسول تم پر گواہ ہو اور تم لوگوں پر گواہ بنو پس نماز قائم کرو اور زکوٰۃ ادا کرو اور اللہ کو مضبوط پکڑو، وہی تمھارا مالک ہے پس کیسا اچھا مالک ہے اورکیسا اچھا مدد گار"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "22" }
  }
}
