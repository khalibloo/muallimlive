{
  "translations": [
    {
      "resource_id": 214,
      "text": "O ljudi, Gospodara svog se bojte! Zaista će potres, kad Smak svijeta nastupi, veliki događaj biti!"
    },
    {
      "resource_id": 214,
      "text": "Na Dan kad ga doživite svaka dojilja će ono što doji zaboraviti, a svaka trudnica će svoj plod pobaciti, i ti ćeš vidjeti ljude pijane, a oni neće pijani biti, već će tako izgledati zato što će Allahova kazna strašna biti."
    },
    {
      "resource_id": 214,
      "text": "Ima ljudi koji se bez ikakva znanja prepiru o Allahu i koji slijede svakog šejtana prkosnoga."
    },
    {
      "resource_id": 214,
      "text": "Za njega je već propisano da će svakog onog ko ga uzme za zaštitnika na stranputicu zavesti i u patnju ga ognjenu naputiti."
    },
    {
      "resource_id": 214,
      "text": "O ljudi! Ako ste u sumnji spram proživljenja – pa Mi smo vas, zaista,\nstvorili od prašine, zatim od kapi sjemena, potom od zakvačka, zatim od grude mesa, oblikovanog i neoblikovanog, da bismo vama objasnili! A u matericama zadržavamo šta hoćemo do roka određenog, zatim činimo da se kao dojenčad rađate i da poslije do muževnog doba uzrastete; neko od vas umire, a neko duboku starost doživljava, tako da, nakon što je znao, ne zna ništa. I ti vidiš zemlju kako je zamrla, ali kad na nju vodu spustimo, ona ustrepće i uzbuja, i iz nje iznikne svakovrsno bilje prekrasno."
    },
    {
      "resource_id": 214,
      "text": "To je zato što je Allah, baš On, zaista, Istina i što On oživljava mrtve, i što On nad svime ima moć,"
    },
    {
      "resource_id": 214,
      "text": "i što će Čas oživljenja, u to nema sumnje, doći i što će Allah one u\ngrobovima oživjeti."
    },
    {
      "resource_id": 214,
      "text": "Ima ljudi koji se o Allahu prepiru bez ikakva znanja i bez ikakva nadahnuća i bez Knjige svjetilje,"
    },
    {
      "resource_id": 214,
      "text": "hodeći nadmeno da bi s Allahova puta odvraćali; njih na ovom svijetu čeka poniženje, a na onom svijetu dat ćemo im da iskuse patnju u ognju."
    },
    {
      "resource_id": 214,
      "text": "“Eto, to je zbog djela ruku tvojih, jer Allah nije nepravedan prema robovima Svojim.”"
    },
    {
      "resource_id": 214,
      "text": "Ima ljudi kao onaj koji Allaha obožava kolebljivo, na ivici: ako ga zadesi dobro, smiri se time, a ako ga zadesi iskušenje, on se potpuno okrene, pa tako izgubi i dunjaluk i ahiret. To je, uistinu, očiti gubitak."
    },
    {
      "resource_id": 214,
      "text": "On se, pored Allaha, klanja onom koji od njega ne može nikakvu štetu otkloniti niti mu može bilo kakvu korist pribaviti – to je, zaista, velika zabluda…"
    },
    {
      "resource_id": 214,
      "text": "moli onoga što će mu prije nauditi nego od koristi biti; takav je, doista, loš zaštitnik i zao drug!"
    },
    {
      "resource_id": 214,
      "text": "Allah će one koji vjeruju i čine dobra djela, zaista, uvesti u džennetske bašče kroz koje rijeke teku. – Allah radi ono što hoće!"
    },
    {
      "resource_id": 214,
      "text": "Onaj ko misli da Poslaniku Allah neće pomoći ni na ovom ni na onom svijetu, neka rastegne uže na tavanicu da se objesi pa ga prekine i neka razmisli hoće li njegov postupak, ako se objesi, otkloniti ono zbog čega se on ljuti."
    },
    {
      "resource_id": 214,
      "text": "I tako, eto, Mi ga u vidu jasnih ajeta objavljujemo, a Allah će onom kome On hoće na Pravi put ukazati."
    },
    {
      "resource_id": 214,
      "text": "Zaista će onima koji vjeruju, jevrejima, sabijcima, kršćanima, poklonicima vatre i višebošcima, Allah presuditi na Kijametskom danu. Allah je, zaista, svemu svjedok."
    },
    {
      "resource_id": 214,
      "text": "Zar ne znaš da se i oni na nebesima i oni na Zemlji Allahu klanjaju, a i Sunce, i Mjesec, i zvijezde, i planine, i drveće, i životinje, i mnogi ljudi, a mnogi kaznu i zaslužuju. A koga Allah ponizi, niko ga ne može poštovanim učiniti. – Allah ono što hoće radi."
    },
    {
      "resource_id": 214,
      "text": "Ova dva protivnička tabora spore se oko Gospodara svog. Onima koji ne budu vjerovali bit će odijela od vatre skrojena, a ključala voda bit će na glave njihove lijevana…"
    },
    {
      "resource_id": 214,
      "text": "od nje će se istopiti ono što je u trbusima njihovim, i koža…"
    },
    { "resource_id": 214, "text": "a gvozdenim maljevima bit će mlaćeni…" },
    {
      "resource_id": 214,
      "text": "kad god pokušaju zbog teškog jada iz nje izići, bit će u nju vraćeni: “Iskusite patnju u užasnoj vatri!”"
    },
    {
      "resource_id": 214,
      "text": "A one koji budu vjerovali i dobra djela činili Allah će sigurno uvesti u džennetske bašče, kroz koje rijeke teku, u njima će se narukvicama od zlata i biserom kititi, a odjeća će im svilena biti."
    },
    {
      "resource_id": 214,
      "text": "Oni su bili nadahnuti da govore lijepe riječi i bili su nadahnuti na put Onog Koji je hvale dostojan."
    },
    {
      "resource_id": 214,
      "text": "Nevjernicima i onima koji odvraćaju od Allahova puta i Časnog hrama – a Mi smo ga namijenili svim ljudima, kako za mještanina tako i za došljaka – i onom ko u njemu bilo kakvo nasilje učini dat ćemo da patnju nesnosnu iskusi."
    },
    {
      "resource_id": 214,
      "text": "I kada smo Ibrahimu pokazali mjesto Kuće rekavši: “Meni ništa ne pridružuj, i očisti Kuću Moju za one koji će je obilaziti, koji će stajati i koji će na ruku‘u i sedždi biti.”"
    },
    {
      "resource_id": 214,
      "text": "I oglasi ljudima hadž – i dolazit će ti pješke i na kamilama iznurenim koje dolaze sa dalekog puta"
    },
    {
      "resource_id": 214,
      "text": "da bi koristi imali i da bi u određene dane, prilikom klanja kurbana, kojim ih je Allah opskrbio, Njegovo ime spominjali. Jedite meso njihovo, a nahranite i siromaha ubogog!"
    },
    {
      "resource_id": 214,
      "text": "Zatim, neka sa sebe prljavštinu uklone, neka svoje zavjete ispune i neka oko Hrama drevnoga obilaze."
    },
    {
      "resource_id": 214,
      "text": "To je tako! A ko Allahove zabrane smatra velikim, pa to će mu biti dobro kod Gospodara njegova – a dozvoljena vam je stoka, osim one koja vam se spominje – pa klonite se prljavštine kumira i klonite se lažna govora,"
    },
    {
      "resource_id": 214,
      "text": "budite iskreno Allahu odani, ne smatrajte nikog Njemu ravnim! A onaj ko bude smatrao da Allahu ima iko ravan – bit će kao onaj koji je s neba pao i koga su ptice razgrabile, ili kao onaj kojeg je vjetar u daleki predio odnio."
    },
    {
      "resource_id": 214,
      "text": "Eto toliko! Pa ko poštuje Allahove propise – znak je čestita srca."
    },
    {
      "resource_id": 214,
      "text": "Vama one služe do određenog roka, a poslije, njihovo mjesto je kraj Drevnog hrama."
    },
    {
      "resource_id": 214,
      "text": "Svakoj vjerskoj zajednici propisali smo klanje kurbana da bi spominjali Allahovo ime prilikom klanja stoke koju im On daje. Vaš Bog je jedan Bog, zato se samo Njemu iskreno predajte! A radosnom viješću obraduj poslušne…"
    },
    {
      "resource_id": 214,
      "text": "čija srca, kad se Allah spomene, strah obuzme, i one koji strpljivo podnose nevolje koje ih zadese, i one koji molitvu obavljaju i koji, od onog što im Mi dajemo, udjeljuju."
    },
    {
      "resource_id": 214,
      "text": "A deve smo vam učinili jednim od Allahovih obreda hadža, i vi od njih imate koristi, zato spominjite Allahovo ime kad budu u redove poredane. A kad padnu na zemlju, preklane, jedite ih, a nahranite i onog koji ne prosi, a i onog koji prosi – tako smo vam ih potčinili da biste zahvalni bili."
    },
    {
      "resource_id": 214,
      "text": "Do Allaha neće doprijeti meso njihovo i krv njihova, ali će Mu stići iskreno učinjena dobra djela vaša; tako vam ih je potčinio da biste Allaha veličali zato što vas je uputio – i obraduj one koji dobra djela čine!"
    },
    {
      "resource_id": 214,
      "text": "Allah doista štiti vjernike, Allah sigurno ne voli nijednog izdajnika, nezahvalnika."
    },
    {
      "resource_id": 214,
      "text": "Dopušta se odbrana onima koje drugi napadnu, zato što im se nasilje čini – a Allah ih je, doista, kadar pomoći…"
    },
    {
      "resource_id": 214,
      "text": "onima koji su ni krivi ni dužni iz zavičaja svog prognani samo zato što su govorili: “Gospodar naš je Allah!” A da Allah ne suzbija neke ljude drugima, do temelja bi bili porušeni manastiri, i crkve, i havre, a i džamije u kojima se mnogo spominje Allahovo ime. A Allah će sigurno pomoći one koji vjeru Njegovu pomažu – ta Allah je zaista moćan i silan…"
    },
    {
      "resource_id": 214,
      "text": "one koji će, ako im damo vlast na Zemlji, molitvu obavljati i milostinju udjeljivati i koji će tražiti da se čine dobra djela, a odvraćati od nevaljalih. – A Allahu se na kraju sve vraća."
    },
    {
      "resource_id": 214,
      "text": "A to što te oni smatraju lažnim – pa i prije njih su narod Nuhov, i Ad, i Semud poslanike smatrali lažnim…"
    },
    { "resource_id": 214, "text": "i narod Ibrahimov, i narod Lutov…" },
    {
      "resource_id": 214,
      "text": "i stanovnici Medjena; a lažnim je smatran i Musa. I Ja sam nevjernicima vremena davao, zatim sam ih kažnjavao, pa kakva je bila osuda Moja?!"
    },
    {
      "resource_id": 214,
      "text": "I koliko smo naselja uništili, čiji su žitelji grješni bili, i ona su opustjela, samo su ruševine ostale! I koliko bunareva ima zapuštenih i koliko visokih palata ima praznih!"
    },
    {
      "resource_id": 214,
      "text": "Zašto oni po svijetu ne putuju pa da srca njihova shvate ono što trebaju shvatiti i da uši njihove čuju ono što trebaju čuti, ali oči nisu slijepe, već srca u grudima."
    },
    {
      "resource_id": 214,
      "text": "Oni od tebe traže da ih kazna što prije stigne, a Allah će ispuniti prijetnju Svoju; samo jedan dan u Gospodara tvog traje koliko hiljadu godina, po vašem računanju."
    },
    {
      "resource_id": 214,
      "text": "I koliko je bilo naselje čiji su žitelji bili nepravedni, kojima sam Ja kaznu odlagao, da bih ih najzad kaznio! A Meni se sve vraća."
    },
    {
      "resource_id": 214,
      "text": "Reci: “O ljudi, ja sam tu da vas javno opomenem!”"
    },
    {
      "resource_id": 214,
      "text": "One koji budu vjerovali i dobra djela činili čeka oproštaj i opskrba plemenita…"
    },
    {
      "resource_id": 214,
      "text": "a oni koji se budu trudili da dokaze Naše poreknu, uvjereni da će Nam umaći, bit će stanovnici džehennema."
    },
    {
      "resource_id": 214,
      "text": "Prije tebe Mi nijednog poslanika i vjerovjesnika nismo poslali, a da šejtan nije, kad bi on što kazivao, u kazivanje njegovo nešto ubacio. Allah bi ono što bi šejtan ubacio uklonio, a zatim bi riječi Svoje učvrstio – Allah sve zna i mudar je…"
    },
    {
      "resource_id": 214,
      "text": "To je zato da ono što šejtan ubaci učini iskušenjem za one u čijim srcima je bolest i za one čija su srca okrutna – a zulumćari su, zaista, u rascjepu i na stranputici dalekoj,"
    },
    {
      "resource_id": 214,
      "text": "i da bi oni koji su znanjem obdareni spoznali da je Kur’an istina od Gospodara tvog, pa u njega povjerovali i da mu srca njihova budu sklona. A Allah će vjernike, doista, na Pravi put izvesti."
    },
    {
      "resource_id": 214,
      "text": "A nevjernici neće prestati u njega sumnjati, sve dok im iznenada Čas ne dođe ili dok ne osjete patnju u jednom strahotnom danu."
    },
    {
      "resource_id": 214,
      "text": "Tog Dana vlast će samo Allah imati, On će im suditi: vjernici i oni koji su dobra djela činili bit će u džennetskim baščama uživanja…"
    },
    {
      "resource_id": 214,
      "text": "a nevjernici i oni koji su ajete Naše poricali, oni će u patnji sramnoj boraviti."
    },
    {
      "resource_id": 214,
      "text": "Allah će, zaista, lijepo opskrbiti one koji su svoj rodni kraj napustili da bi se na Allahovu putu borili, pa zatim poginuli ili umrli, a zaista je Allah, baš On, najbolji Opskrbitelj."
    },
    {
      "resource_id": 214,
      "text": "On će ih u mjesto kojim će oni biti zadovoljni doista uvesti! – A Allah sve zna i blag je."
    },
    {
      "resource_id": 214,
      "text": "Eto tako! A onom ko istom mjerom uzvrati za učinjeno zlo i kome opet nepravda bude učinjena, Allah će, sigurno, pomoći. – Allah je Onaj Koji grijehe poništava i Koji ih prašta."
    },
    {
      "resource_id": 214,
      "text": "Eto tako! A Allah smjenjuje noć danom, a dan noću, i Allah je Onaj Koji sve čuje i sve vidi."
    },
    {
      "resource_id": 214,
      "text": "To je zato što je Allah – Istina, a oni koje oni, pored Allaha, mole – laž, i zato što je Allah Svevišnji i Veliki."
    },
    {
      "resource_id": 214,
      "text": "Zar ne vidiš da Allah s neba spušta kišu od koje zemlja zazeleni? – Allah je zaista dobar i sve zna…"
    },
    {
      "resource_id": 214,
      "text": "Njegovo je ono što je na nebesima i ono što je na Zemlji! Allah, doista, nije ni o kome ovisan, i On je jedini hvale dostojan!"
    },
    {
      "resource_id": 214,
      "text": "Zar ne vidiš da je Allah sve što je na Zemlji vama podredio, pa i lađe koje, voljom Njegovom, morem plove? On drži ono što je na nebu da ne bi palo na Zemlju, osim ako On to dopusti. – Allah je, uistinu, prema ljudima blag i milostiv."
    },
    {
      "resource_id": 214,
      "text": "On vam daje život i zatim će vam ga oduzeti i poslije vas opet oživiti – a čovjek je, zaista, nezahvalan!"
    },
    {
      "resource_id": 214,
      "text": "Svakoj vjerskoj zajednici propisali smo vjerozakon prema kojem se trebala vladati, i ne dozvoli, nikako, da se s tobom o tome raspravljaju. Ti pozivaj svom Gospodaru jer ti si, uistinu, na Pravom putu."
    },
    {
      "resource_id": 214,
      "text": "A ako se oni budu s tobom prepirali, reci: “Allah dobro zna ono što vi radite!”"
    },
    {
      "resource_id": 214,
      "text": "Allah će vam na Sudnjem danu presuditi o onom u čemu se razilazite."
    },
    {
      "resource_id": 214,
      "text": "Zar ne znaš da je Allahu poznato sve što je na nebesima i na Zemlji? To je sve u Knjizi. To je, uistinu, Allahu lahko!"
    },
    {
      "resource_id": 214,
      "text": "Višebošci, pored Allaha, obožavaju one za koje im On nije poslao nikakav dokaz, i o njima sami ništa ne znaju. A zulumćarima nema pomagača."
    },
    {
      "resource_id": 214,
      "text": "A kad im se Naši jasni ajeti kazuju, ti primjećuješ veliko negodovanje na licima onih što ne vjeruju, koji umalo da ne nasrnu na one koji im riječi Naše kazuju. Reci: “Hoćete li da vam kažem što će vam biti mrže od toga? – Vatra kojom Allah nevjernicima prijeti, a grozno će ona prebivalište biti.”"
    },
    {
      "resource_id": 214,
      "text": "O ljudi, evo jednog primjera, pa ga poslušajte: oni kojima se vi, pored Allaha, klanjate ne mogu nikako ni mušicu stvoriti, makar se radi nje sakupili. A ako bi mušica nešto ugrabila, oni to ne bi mogli od nje izbaviti; nejak je i onaj koji se klanja, a i onaj kome se klanja!"
    },
    {
      "resource_id": 214,
      "text": "Oni ne veličaju i ne poznaju Allaha kako treba. – A Allah je, uistinu, moćan i silan."
    },
    {
      "resource_id": 214,
      "text": "Allah odabire poslanike među melekima i ljudima. – Allah sve čuje i sve vidi."
    },
    {
      "resource_id": 214,
      "text": "On zna šta su uradili i šta će uraditi. – A Allahu se sve vraća."
    },
    {
      "resource_id": 214,
      "text": "O vjernici, pred Allahom se sagibajte i čelima po tlu padajte, Gospodara svog obožavajte i dobra djela činite da biste postigli ono što želite…"
    },
    {
      "resource_id": 214,
      "text": "i borite se, Allaha radi, onako kako se treba boriti! On vas je izabrao i u vjeri vam nije ništa teško propisao, u vjeri pretka vašeg Ibrahima. Allah vas je odavno muslimanima nazvao, i u ovom Kur’anu, da bi Poslanik bio svjedok protiv vas i da biste vi bili svjedoci protiv ostalih ljudi. Zato, molitvu obavljajte i zekat dajte i u Allaha se pouzdajte. On je Gospodar vaš, i to kakav Gospodar i kakav zaštitnik!"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "22" }
  }
}
