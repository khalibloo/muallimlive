{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سووره‌تی (ئینسان) \nسووره‌تێكى مه‌ككى یه‌و (٣١) ئایه‌ته‌\nپێغه‌مبه‌ری خوا - <span class=\"saw\">صلی الله علیه وسلم</span> -  له‌ نوێژی به‌یانی ڕۆژی جومعه‌دا سووره‌تی سه‌جده‌و سووره‌تی ئینسانی ده‌خوێند وه‌كو له‌ بوخاری و موسلیمدا هاتووه‌ .\nبِسْمِ اللَّهِ الرَّحْمَنِ الرَّحِيمِ\n[ <span class=\"arabic uthmani\">هَلْ أَتَى عَلَى الْإِنْسَانِ حِينٌ مِنَ الدَّهْرِ لَمْ يَكُنْ شَيْئًا مَذْكُورًا (١)</span> ] به‌ دڵنیایی ماوه‌یه‌ك له‌سه‌رده‌م و كات به‌سه‌ر مرۆڤدا تێپه‌ڕیوه‌ كه‌ هیچ شتێك نه‌بووه‌ تا باس بكرێ و وجودو بوونی نه‌بووه‌، ئاده‌م سه‌ره‌تا پێش ئه‌وه‌ی دروست بكرێ بوونی نه‌بوو وه‌ باس نه‌كراوه‌، یاخود مه‌به‌ست پێی مرۆڤه‌ پێش ئه‌وه‌ی كه‌ دروست بێ وجودو بوونی نیه‌."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّا خَلَقْنَا الْإِنْسَانَ مِنْ نُطْفَةٍ أَمْشَاجٍ</span> ] ئێمه‌ مرۆڤمان دروست كردووه‌ له‌ دڵۆپه‌ ئاوێكی تێكه‌ڵ له‌ ئاوی پیاو و ئاوی ئافره‌ت كه‌ تێكه‌ڵ ئه‌بێ و یه‌ك ئه‌گرێ وه‌ به‌ چه‌ند قۆناغێك مرۆڤی لێ دروست ئه‌بێ [ <span class=\"arabic uthmani\">نَبْتَلِيهِ</span> ] دواتر مرۆڤ تاقی ئه‌كه‌ینه‌وه‌ [ <span class=\"arabic uthmani\">فَجَعَلْنَاهُ سَمِيعًا بَصِيرًا (٢)</span> ] وه‌ وامان له‌ مرۆڤ كردووه‌ كه‌ بیسه‌رو بینه‌ر بێت و شت ببیستێ و ببینێ، تا به‌هۆیانه‌وه‌ بتوانێ به‌ ویستی خۆی گوێڕایه‌ڵى خوا بكات یان سه‌رپێچى و خراپه‌یان پێ ئه‌كات."
    },
    {
      "verse_id": 3,
      "isHTML": true,
      "isTafsir": true,
      "text": "{مرۆڤ سه‌رپشكه‌}\n [ <span class=\"arabic uthmani\">إِنَّا هَدَيْنَاهُ السَّبِيلَ</span> ] ئێمه‌ هه‌ردوو ڕێگای خێرو شه‌ڕمان بۆ مرۆڤ ڕوون كردۆته‌وه‌و پێی ناساندووه‌ [ <span class=\"arabic uthmani\">إِمَّا شَاكِرًا وَإِمَّا كَفُورًا (٣)</span> ] ئیتر به‌ ویستی خۆی یان ئه‌وه‌تا شوكرانه‌بژێری خوای گه‌وره‌ ئه‌كات، یان ئه‌وه‌تا كوفرانه‌ی خوای گه‌وره‌ ئه‌كات و سه‌رپشكه‌و تواناى هه‌یه‌."
    },
    {
      "verse_id": 4,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّا أَعْتَدْنَا لِلْكَافِرِينَ سَلَاسِلَ وَأَغْلَالًا وَسَعِيرًا (٤)</span> ] جا ئه‌وه‌ى كوفر هه‌ڵبژێرێت ئه‌وا ئێمه‌ بۆ كافران كۆت و زنجیرو ئاگری سووتێنه‌ری گڕو بڵێسه‌داری دۆزه‌خمان بۆ داناون."
    },
    {
      "verse_id": 5,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ الْأَبْرَارَ يَشْرَبُونَ مِنْ كَأْسٍ كَانَ مِزَاجُهَا كَافُورًا (٥)</span> ] وه‌ چاكه‌كاران له‌ناو به‌هه‌شتدا له‌ گڵاس و قاپێكدا خواردنه‌وه‌و مه‌ی¬یان پێ ئه‌درێ كه‌ تێكه‌ڵ كراوه‌ به‌ كافور كه‌ خواردنه‌وه‌یه‌كی فێنك و ساردو بۆن و تام خۆشه‌."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">عَيْنًا يَشْرَبُ بِهَا عِبَادُ اللَّهِ يُفَجِّرُونَهَا تَفْجِيرًا (٦)</span> ] له‌سه‌رچاوه‌یه‌كه‌وه‌ ئه‌م كافوره‌یان بۆ دێت كه‌ به‌نده‌كانی خوای گه‌وره‌ وه‌كو ته‌قینه‌وه‌یه‌ك ئه‌و سه‌رچاوه‌یه‌ ئه‌یته‌قێننه‌وه‌، یاخود هه‌ڵسوكه‌وتى تیا ئه‌كه‌ن چۆن ویستیان لێ بێ، وه‌ بۆ هه‌ر شوێنێك بڕۆن و له‌ كوێ دانیشن له‌ناو كۆشك و خانوو و مه‌جلیسه‌كانیاندا ئه‌و سه‌رچاوانه‌ له‌گه‌ڵ خۆیاندا ئه‌به‌ن و له‌لایانه‌وه‌ ده‌رئه‌چێ، وه‌ تاموچێژو له‌زه‌تی لێ ئه‌كه‌ن."
    },
    {
      "verse_id": 7,
      "isHTML": true,
      "isTafsir": true,
      "text": "[ <span class=\"arabic uthmani\">يُوفُونَ بِالنَّذْرِ</span> ] وه‌ ئه‌گه‌ر له‌ دونیا نه‌زرێكیان كردبێ وه‌فایان هه‌یه‌ به‌رامبه‌ری، نه‌زرێك كه‌ چاك بێت جێبه‌جێی ئه‌كه‌ن هه‌ر چه‌نده‌ باشتر وایه‌ كه‌ نه‌زر نه‌كرێت [ <span class=\"arabic uthmani\">وَيَخَافُونَ يَوْمًا كَانَ شَرُّهُ مُسْتَطِيرًا (٧)</span> ] وه‌ واز له‌ خراپه‌و تاوان دێنن و ده‌ستى لێهه‌ڵده‌گرن چونكه‌ له‌ ڕۆژێك ئه‌ترسێن كه‌ ڕۆژی قیامه‌ته‌ كه‌ سزای ئه‌و ڕۆژه‌ یه‌كجار بڵاوه‌و هه‌موو خه‌ڵكی ئه‌گرێته‌وه‌ مه‌گه‌ر كه‌سانێك خوای گه‌وره‌ ڕه‌حمیان پێ بكات."
    },
    {
      "verse_id": 8,
      "isHTML": true,
      "isTafsir": true,
      "text": "{خواردن به‌خشین له‌كاتى نه‌بوونیدا}\n [ <span class=\"arabic uthmani\">وَيُطْعِمُونَ الطَّعَامَ عَلَى حُبِّهِ</span> ] وه‌ خواردن به‌ خه‌ڵكی ئه‌به‌خشن له‌به‌ر خۆشه‌ویستی خوا، یاخود (عَلَى حُبِّهِ) له‌به‌ر خۆشه‌ویستی خواردنه‌كه‌ ئه‌مه‌یان ماناكه‌ی نزیكتره‌ هه‌ر چه‌نده‌ خواردنه‌كه‌یان له‌لا خۆشه‌ویسته‌ وه‌ له‌لایان گرنگه‌ وه‌ خۆیان پێویستیان پێیه‌ به‌ڵام ئه‌یبه‌خشن و ئه‌یده‌ن به‌ [ <span class=\"arabic uthmani\">مِسْكِينًا</span> ] فه‌قیرو هه‌ژارو نه‌دار [ <span class=\"arabic uthmani\">وَيَتِيمًا</span> ] وه‌ به‌ بێ باوك [ <span class=\"arabic uthmani\">وَأَسِيرًا (٨)</span> ] وه‌ به‌ دیل، (ابن عه‌باس) ئه‌فه‌رمووێ: له‌و ڕۆژگاره‌دا دیلی موسڵمان نه‌بووه‌و دیلى موشریكان بووه‌، واته‌: خوای گه‌وره‌ مه‌دحی ئه‌و كه‌سانه‌ ئه‌كات كه‌ خواردن به‌مانه‌ ئه‌ده‌ن، وه‌ خواردن به‌ دیلی كافرانیش ئه‌ده‌ن، هه‌روه‌كو له‌ غه‌زاى به‌در پێغه‌مبه‌ری خوا - <span class=\"saw\">صلی الله علیه وسلم</span> -  فه‌رمانى كرد به‌ هاوه‌ڵان كه‌ چاكه‌ له‌گه‌ڵ دیله‌ كافره‌كاندا بكه‌ن ئه‌وانیش له‌ خواردندا پێش خۆیان ده‌خستن."
    },
    {
      "verse_id": 9,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّمَا نُطْعِمُكُمْ لِوَجْهِ اللَّهِ</span> ] ئێمه‌ ته‌نها له‌به‌ر ڕووی پیرۆزی خواو له‌به‌ر ڕه‌زامه‌ندی خوای گه‌وره‌ خواردنتان پێ ئه‌ده‌ین، به‌ ده‌م وایان نه‌ووتووه‌ به‌ڵام خوای گه‌وره‌ ئاگای له‌ دڵیانه‌و قسه‌ی دڵیانه‌و خوای گه‌وره‌ ده‌ری كردووه‌ [ <span class=\"arabic uthmani\">لَا نُرِيدُ مِنْكُمْ جَزَاءً وَلَا شُكُورًا (٩)</span> ] ئێمه‌ پاداشتمان له‌ ئێوه‌ ناوێت و چاوه‌ڕێی ئه‌وه‌ نین كه‌ له‌لای خه‌ڵكى سوپاسمان بكه‌ن یان باسمان بكه‌ن به‌ڵكو ته‌نها له‌به‌ر خوای گه‌وره‌ بووه‌."
    },
    {
      "verse_id": 10,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّا نَخَافُ مِنْ رَبِّنَا يَوْمًا عَبُوسًا</span> ] ئێمه‌ بۆیه‌ ئه‌م كاره‌ چاكانه‌ ده‌كه‌ین چونكه‌ له‌ خوای گه‌وره‌ ئه‌ترسێین له‌ ڕۆژێك كه‌ ڕۆژی قیامه‌ته‌ كه‌ ڕۆژێكی زۆر ته‌سك و ته‌نگ و سه‌خته‌ [ <span class=\"arabic uthmani\">قَمْطَرِيرًا (١٠)</span> ] وه‌ ڕۆژێكی زۆر درێژه‌ كه‌ تیایدا له‌و ڕۆژه‌دا ڕووه‌كان گرژ ئه‌بن وه‌ خه‌م و خه‌فه‌ت دایانئه‌پۆشێت، به‌ڵكو خواى گه‌وره‌ له‌و رۆژه‌دا ره‌حممان پێ بكات."
    },
    {
      "verse_id": 11,
      "isHTML": true,
      "isTafsir": true,
      "text": "[ <span class=\"arabic uthmani\">فَوَقَاهُمُ اللَّهُ شَرَّ ذَلِكَ الْيَوْمِ</span> ] خوای گه‌وره‌ش له‌به‌ر ئیمان و چاكه‌ كردنه‌كه‌یان له‌ شه‌ڕو سزای ئه‌و ڕۆژه‌ پاراستیانی\n{هه‌ندێك له‌ نازو نیعمه‌ته‌كانى به‌هه‌شت}\n [ <span class=\"arabic uthmani\">وَلَقَّاهُمْ نَضْرَةً وَسُرُورًا (١١)</span> ] وه‌ دڵی خۆش كردوون و ڕووی جوان كردوون له‌به‌ر ئه‌وه‌ی كه‌ دڵ خۆشبوو ڕوویش گه‌شاوه‌و جوان ئه‌بێت و پێوه‌ی دیاره‌، وه‌كو پێغه‌مبه‌ری خوا - <span class=\"saw\">صلی الله علیه وسلم</span> -  كه‌ دڵی خۆش بوایه‌ ڕووی پیرۆزی ئه‌دره‌وشایه‌وه‌ وه‌كو پارچه‌یه‌ك له‌ مانگ ده‌رئه‌كه‌وت."
    },
    {
      "verse_id": 12,
      "isHTML": true,
      "isTafsir": true,
      "text": "[ <span class=\"arabic uthmani\">وَجَزَاهُمْ بِمَا صَبَرُوا جَنَّةً وَحَرِيرًا (١٢)</span> ] وه‌ خوای گه‌وره‌ پاداشتیان ئه‌داته‌وه‌ به‌ به‌هه‌شت به‌هۆی ئه‌وه‌ی له‌ دونیادا ئارامیان گرتووه‌ له‌سه‌ر وازهێنان له‌ شه‌هوه‌ت، وه‌ له‌سه‌ر به‌رده‌وام بوون له‌سه‌ر گوێڕایه‌ڵى، وه‌ له‌سه‌ر ئارامگرتن له‌سه‌ر به‌ڵاو موسیبه‌ته‌كان، واته‌: ئه‌یانخاته‌ به‌هه‌شته‌وه‌و حه‌ریرو ئاوریشمشیان پێ ئه‌به‌خشێ."
    },
    {
      "verse_id": 13,
      "isHTML": true,
      "isTafsir": true,
      "text": "[ <span class=\"arabic uthmani\">مُتَّكِئِينَ فِيهَا عَلَى الْأَرَائِكِ</span> ] له‌ناو به‌هه‌شتدا پاڵیان داوه‌ته‌وه‌و پاڵ كه‌وتوون له‌سه‌ر ئه‌و شوێنه‌ به‌رزانه‌ وه‌كو جۆلانه‌ بۆیان دانراوه‌ [ <span class=\"arabic uthmani\">لَا يَرَوْنَ فِيهَا شَمْسًا وَلَا زَمْهَرِيرًا (١٣)</span> ] نه‌ گه‌رمی خۆر لێیان ده‌دات و گه‌رما بێزاریان بكات، وه‌ نه‌ ساردی و سه‌رمای (زه‌مهه‌ریر)یش ئازاریان ده‌دات، به‌ڵكو شوێنێكی فێنك و یه‌كجار خۆشه‌."
    },
    {
      "verse_id": 14,
      "isHTML": true,
      "isTafsir": true,
      "text": "[ <span class=\"arabic uthmani\">وَدَانِيَةً عَلَيْهِمْ ظِلَالُهَا</span> ] وه‌ داره‌كانی ناو به‌هه‌شت سێبه‌ری بۆ كردوون و ئه‌و سێبه‌رانه‌ نزیك و نزمه‌ [ <span class=\"arabic uthmani\">وَذُلِّلَتْ قُطُوفُهَا تَذْلِيلًا (١٤)</span> ] وه‌ به‌رهه‌می داره‌كانیش بۆیان زه‌لیل كراوه‌، واته‌: لێیان نزیكه‌ به‌ پێوه‌ بن به‌رزه‌و دابنیشن نزمتر ئه‌بێته‌وه‌ بۆیان، ڕابكشێن زیاتر نزیكتر ئه‌بێته‌وه‌، وه‌ كه‌ لێی ئه‌كه‌نه‌وه‌ هیچ دڕكێك ناچێته‌ ده‌ستیاندا، یاخود خۆیانی بۆ به‌رز ناكه‌نه‌وه‌، به‌ڵكو به‌ ئاسانی به‌رهه‌می به‌هه‌شت لێ ئه‌كه‌نه‌وه."
    },
    {
      "verse_id": 15,
      "isHTML": true,
      "isTafsir": true,
      "text": "[ <span class=\"arabic uthmani\">وَيُطَافُ عَلَيْهِمْ بِآنِيَةٍ مِنْ فِضَّةٍ</span> ] وه‌ خزمه‌تكارانى به‌هه‌شت به‌سه‌ریاندا ئه‌گه‌ڕێن و خواردنه‌وه‌یان بۆ دێنن به‌و قاپ و گڵاس و كوپانه‌ی كه‌ له‌ زیوه‌ [ <span class=\"arabic uthmani\">وَأَكْوَابٍ كَانَتْ قَوَارِيرَا (١٥)</span> ] وه‌ كوپه‌كانیش شوشه‌یه‌و له‌ زیوه‌، (ئه‌و نازو نیعه‌تانه‌ی له‌ به‌هه‌شتدا هه‌یه‌ خوای گه‌وره‌ له‌ دونیادا هاوشێوه‌ی ئه‌وانه‌ى بۆ مرۆڤ داناوه‌، ئه‌مه‌ ته‌نها شتێكه‌ كه‌ له‌ دونیادا هاوشێوه‌ى نیه‌ وه‌كو (ابن عه‌باس) ئه‌فه‌رمووێ كه‌ زیو بێت و شوشه‌ بێت و ناوه‌وه‌ى له‌ ده‌ره‌وه‌ى دیار بێت)."
    },
    {
      "verse_id": 16,
      "isHTML": true,
      "isTafsir": true,
      "text": "[ <span class=\"arabic uthmani\">قَوَارِيرَ مِنْ فِضَّةٍ قَدَّرُوهَا تَقْدِيرًا (١٦)</span> ] وه‌ ئه‌و كوپ و قاپانه‌ له‌ زیوه‌ به‌ڵام خوای گه‌وره‌ش ته‌قدیری كردووه‌ كه‌ به‌ده‌ست ئه‌یگرن پڕ به‌ ده‌ستیانه‌، وه‌ پڕ به‌ ده‌ستی خزمه‌تكاره‌كانه‌، وه‌ پڕ به‌ ده‌میشیانه‌ ئه‌وه‌نده‌ی كه‌ تێری پێ بخۆن ئه‌وه‌نده‌ی تیایه‌ نه‌ زیاتر نه‌ كه‌متر ."
    },
    {
      "verse_id": 17,
      "isHTML": true,
      "isTafsir": true,
      "text": "[ <span class=\"arabic uthmani\">وَيُسْقَوْنَ فِيهَا كَأْسًا كَانَ مِزَاجُهَا زَنْجَبِيلًا (١٧)</span> ] وه‌ جۆرێكی تریش خواردنیان پێ ئه‌درێ له‌و گڵاسانه‌دا كه‌ خه‌مرو مه‌ی تیایه‌ تێكه‌ڵ ئه‌كرێ به‌ زه‌نجه‌بیل كه‌ ئه‌مه‌یان گه‌رمه‌، كافوره‌كه‌ فێنك و سارد بوو، ئه‌مه‌یان گه‌رمه‌ بۆ ئه‌وه‌ی گه‌رم و سارد بخۆنه‌وه‌."
    },
    {
      "verse_id": 18,
      "isHTML": true,
      "isTafsir": true,
      "text": "[ <span class=\"arabic uthmani\">عَيْنًا فِيهَا تُسَمَّى سَلْسَبِيلًا (١٨)</span> ] وه‌ ئه‌و زه‌نجه‌بیله‌یش سه‌رچاوه‌و كانیه‌كه‌و هه‌ڵئه‌قوڵێ له‌ به‌هه‌شتدا كه‌ پێی ئه‌ووترێ: (سه‌لسه‌بیل)، وه‌ بۆیه‌ پێی ئه‌ووترێ: (سه‌لسه‌بیل) له‌به‌ر ئه‌وه‌ی زۆر به‌خێرایی دێت وه‌ زۆر به‌ سووكی و به‌ ئاسانی ئه‌چێته‌ خواره‌وه‌ كاتێك كه‌ ئه‌یخۆنه‌وه‌و هیچ ئازاریان نادات و له‌ گه‌روویاندا به‌ خۆشی و ئاسانی و سووكی ئه‌چێته‌ خواره‌وه‌."
    },
    {
      "verse_id": 19,
      "isHTML": true,
      "isTafsir": true,
      "text": "[ <span class=\"arabic uthmani\">وَيَطُوفُ عَلَيْهِمْ وِلْدَانٌ مُخَلَّدُونَ</span> ] وه‌ منداڵانێك له‌ به‌هه‌شتدا به‌سه‌ریاندا ئه‌گه‌ڕێن و خزمه‌تیان ئه‌كه‌ن كه‌ نه‌مرن، نه‌ پیر ئه‌بن نه‌ ته‌مه‌نیان زیادو كه‌م ئه‌كات [ <span class=\"arabic uthmani\">إِذَا رَأَيْتَهُمْ حَسِبْتَهُمْ لُؤْلُؤًا مَنْثُورًا (١٩)</span> ] كاتێك كه‌ بیانبینی له‌ زۆرى و جوانی و جلو به‌رگ و ڕازاوه‌ییاندا وا ئه‌زانی ئه‌مانه‌ مرواری بڵاون كه‌ بڵاو بوونه‌ته‌وه‌و خزمه‌تی به‌هه‌شتییه‌كان ئه‌كه‌ن."
    },
    {
      "verse_id": 20,
      "isHTML": true,
      "isTafsir": true,
      "text": "[ <span class=\"arabic uthmani\">وَإِذَا رَأَيْتَ ثَمَّ رَأَيْتَ نَعِيمًا وَمُلْكًا كَبِيرًا (٢٠)</span> ] ئه‌ی محمد - <span class=\"saw\">صلی الله علیه وسلم</span> -  كاتێك له‌وێ ببینی، واته‌: له‌ناو به‌هه‌شتدا ئه‌بینی كه‌ پڕه‌ له‌ نازو نیعمه‌تى زۆر گه‌وره‌ وه‌ موڵكێكی یه‌كجار گه‌وره‌ له‌ به‌هه‌شتدا هه‌یه‌، پێغه‌مبه‌ری خوا - <span class=\"saw\">صلی الله علیه وسلم</span> -  ده‌فه‌رمێت: (كۆتا كه‌س كه‌ له‌ دۆزه‌خ ده‌رئه‌چێ وه‌ كۆتا كه‌س كه‌ ئه‌چێته‌ به‌هه‌شته‌وه‌ كه‌سێكه‌ خوای گه‌وره‌ پێی ئه‌فه‌رمووێ: هاوشێوه‌ی دونیاو ده‌ ئه‌وه‌نده‌ی دونیات بۆ هه‌یه‌ له‌ناو به‌هه‌شتدا)، ده‌ ئه‌وه‌نده‌ی دونیای ئه‌داتێ، ئه‌ی ئه‌وانه‌ی كه‌ پێشتر چوونه‌ته‌ به‌هه‌شته‌وه‌ ئه‌ی ئه‌وانه‌ی كه‌ كرده‌وه‌ی چاكیان زۆر بووه‌و له‌ پله‌كانی سه‌ره‌وه‌ن ئه‌بێ خوای گه‌وره‌ چ موڵكێكی گه‌وره‌ی پێیان به‌خشیبێ، (خواى گه‌وره‌ بێبه‌شمان نه‌كه‌یت لێى و پله‌ به‌رزه‌كانى به‌هه‌شتمان پێ ببه‌خشیت)."
    },
    {
      "verse_id": 21,
      "isHTML": true,
      "isTafsir": true,
      "text": "{رازاندنه‌وه‌ى به‌هه‌شتییه‌كان}\n [ <span class=\"arabic uthmani\">عَالِيَهُمْ ثِيَابُ سُنْدُسٍ خُضْرٌ</span> ] وه‌ جلو به‌رگیشیان پێ ئه‌درێ له‌ حه‌ریرێكی سه‌وزه‌ (سُنْدُسٍ) حه‌ریرێكی ته‌نك و ناسك و سه‌وزه‌ [ <span class=\"arabic uthmani\">وَإِسْتَبْرَقٌ</span> ] حه‌ریرێكی ئه‌ستوورو گه‌شاوه‌یه‌، كه‌ ئه‌ووترێ سوندوسه‌كه‌: پۆشاكی ژێره‌وه‌یه‌ له‌به‌ر ئه‌وه‌ی ته‌نك و ناسكه‌، وه‌ ئیسته‌بڕه‌قه‌كه‌ كه‌ ئه‌ستووره‌و بریقه‌داره‌ پۆشاكی ده‌ره‌وه‌یه‌و هه‌ردووكی له‌ حه‌ریره‌و سه‌وزه‌ [ <span class=\"arabic uthmani\">وَحُلُّوا أَسَاوِرَ مِنْ فِضَّةٍ</span> ] وه‌ به‌هه‌شتییه‌كان بازنیشیان له‌ ده‌ست ئه‌كرێ له‌ زیوه‌، ئه‌مه‌ سیفه‌تی چاكه‌كارانه‌، به‌ڵام ئه‌وانه‌ی كه‌ پێشه‌نگ و (موقه‌ڕه‌بن) هى ئه‌وان له‌ ئاڵتوونه‌ [ <span class=\"arabic uthmani\">وَسَقَاهُمْ رَبُّهُمْ شَرَابًا طَهُورًا (٢١)</span> ] له‌ ڕووی ڕووكه‌شی و ده‌ره‌وه‌ خوای گه‌وره‌ به‌و شێوه‌یه‌ پاكی كردونه‌ته‌و ڕازاندونێته‌وه‌، وه‌ بۆ پاككردنه‌وه‌ى ناوه‌وه‌یان خوای گه‌وره‌ خواردنه‌وه‌یه‌كی پاككه‌ره‌وه‌یان پێ ئه‌به‌خشێ كه‌ له‌ حه‌سوودی و ڕق و كینه‌و ئێش و ئازارو هه‌موو ڕه‌وشتێكی خراپ پاكیان ئه‌كاته‌وه‌."
    },
    {
      "verse_id": 22,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ هَذَا كَانَ لَكُمْ جَزَاءً</span> ] پێیان ده‌وترێت ئه‌مه‌ ئه‌جرو پاداشته‌ بۆ ئێوه‌و خوای گه‌وره‌ پاداشتى دانه‌وه‌ [ <span class=\"arabic uthmani\">وَكَانَ سَعْيُكُمْ مَشْكُورًا (٢٢)</span> ] هه‌وڵ و تێكۆشانتان له‌ دونیادا ئێستا پاداشته‌كه‌یتان وه‌رگرت له‌سه‌ر زۆر و كه‌می سوپاسكراون، وه‌ له‌سه‌ر كه‌م پاداشتى زۆرتان وه‌رگرت."
    },
    {
      "verse_id": 23,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّا نَحْنُ نَزَّلْنَا عَلَيْكَ الْقُرْآنَ تَنْزِيلًا (٢٣)</span> ] ئه‌ی محمد - <span class=\"saw\">صلی الله علیه وسلم</span> -  ئێمه‌ خۆمان ئه‌م قورئانه‌ پیرۆزه‌مان بۆت دابه‌زاندووه‌ به‌ به‌ش به‌ش و هه‌موومان به‌ یه‌كجار دانه‌به‌زاندووه‌."
    },
    {
      "verse_id": 24,
      "isHTML": true,
      "isTafsir": true,
      "text": "[ <span class=\"arabic uthmani\">فَاصْبِرْ لِحُكْمِ رَبِّكَ</span> ] تۆ ئارام بگره‌ له‌به‌ر قه‌زاو بڕیاری خوای گه‌وره‌دا [ <span class=\"arabic uthmani\">وَلَا تُطِعْ مِنْهُمْ آثِمًا أَوْ كَفُورًا (٢٤)</span> ] وه‌ تۆ گوێڕایه‌ڵی كافران مه‌كه‌ كه‌ زۆر تاوانبارن له‌ كرده‌وه‌دا وه‌ كافرن به‌ دڵ."
    },
    {
      "verse_id": 25,
      "isHTML": true,
      "isTafsir": true,
      "text": "[ <span class=\"arabic uthmani\">وَاذْكُرِ اسْمَ رَبِّكَ بُكْرَةً وَأَصِيلًا (٢٥)</span> ] وه‌ زیكری خوای گه‌وره‌ بكه‌ به‌ به‌یانیان و ئێواران، زیكره‌كانی به‌یانیان و ئێواران بخوێنه‌."
    },
    {
      "verse_id": 26,
      "isHTML": true,
      "isTafsir": true,
      "text": "[ <span class=\"arabic uthmani\">وَمِنَ اللَّيْلِ فَاسْجُدْ لَهُ</span> ] وه‌ به‌ شه‌ویش سوجده‌ بۆ خوای گه‌وره‌ به‌ره‌و شه‌ونوێژ بۆ خوای گه‌وره‌ بكه‌ [ <span class=\"arabic uthmani\">وَسَبِّحْهُ لَيْلًا طَوِيلًا (٢٦)</span> ] وه‌ زیكرو ته‌سبیحات و عیباده‌تی خوای گه‌وره‌ بكه‌ له‌ شه‌وگارێكی دوورو درێژدا."
    },
    {
      "verse_id": 27,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ هَؤُلَاءِ يُحِبُّونَ الْعَاجِلَةَ</span> ] به‌ دڵنیایی كافران ته‌نها دونیایان ئه‌وێ و بایه‌خى پێده‌ده‌ن [ <span class=\"arabic uthmani\">وَيَذَرُونَ وَرَاءَهُمْ يَوْمًا ثَقِيلًا (٢٧)</span> ] به‌ڵام له‌ دوای خۆیانه‌وه‌ ڕۆژێكی زۆر قورسیان به‌جێهێشتووه‌ كه‌ ڕۆژی قیامه‌ته‌ كه‌ گرنگی و بایه‌خی پێ ناده‌ن."
    },
    {
      "verse_id": 28,
      "isHTML": true,
      "isTafsir": true,
      "text": "[ <span class=\"arabic uthmani\">نَحْنُ خَلَقْنَاهُمْ</span> ] ئێمه‌ مرۆڤمان دروست كردووه‌ [ <span class=\"arabic uthmani\">وَشَدَدْنَا أَسْرَهُمْ</span> ] وه‌ ده‌ماره‌كانیمان هه‌مووی توند به‌یه‌كه‌وه‌ به‌ستووه‌ [ <span class=\"arabic uthmani\">وَإِذَا شِئْنَا بَدَّلْنَا أَمْثَالَهُمْ تَبْدِيلًا (٢٨)</span> ] وه‌ ئه‌گه‌ر ویستمان لێ بێ ئه‌مان له‌ناو ئه‌به‌ین وه‌ كه‌سانێكی تر ئه‌هێنین كه‌ گوێڕایه‌ڵى و عیباده‌تی خوای گه‌وره‌ بكه‌ن."
    },
    {
      "verse_id": 29,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ هَذِهِ تَذْكِرَةٌ</span> ] ئه‌وه‌ی كه‌ له‌م سووره‌ته‌دا باسكرا به‌ دڵنیایی هه‌مووی یادخستنه‌وه‌یه‌ بۆ ئێوه‌ [ <span class=\"arabic uthmani\">فَمَنْ شَاءَ اتَّخَذَ إِلَى رَبِّهِ سَبِيلًا (٢٩)</span> ] جا هه‌ر كه‌سێك ویستی لێیه‌ با ڕێگا بگرێته‌ به‌ر به‌ره‌و لای خوای گه‌وره‌ بڕوات به‌ ئیمان هێنان و گوێڕایه‌ڵى كردنی خوای گه‌وره‌."
    },
    {
      "verse_id": 30,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا تَشَاءُونَ إِلَّا أَنْ يَشَاءَ اللَّهُ</span> ] وه‌ ئێوه‌ هیچ ویستێكتان نیه‌ مه‌گه‌ر خوای گه‌وره‌ خۆى ویستی لێ بێت، چونكه‌ ویستی ئێوه‌ تابیعه‌ بۆ ویستی خوای گه‌وره‌ [ <span class=\"arabic uthmani\">إِنَّ اللَّهَ كَانَ عَلِيمًا حَكِيمًا (٣٠)</span> ] به‌ دڵنیایی خوای گه‌وره‌ خۆی زۆر زانایه‌ به‌وه‌ی كه‌ كێ شایه‌نی هیدایه‌ته‌ تا هیدایه‌تى بدات، وه‌ زۆر كاربه‌جێ و حه‌كیمه‌ كه‌ بۆی ئاسان ئه‌كات."
    },
    {
      "verse_id": 31,
      "isHTML": true,
      "isTafsir": true,
      "text": "[ <span class=\"arabic uthmani\">يُدْخِلُ مَنْ يَشَاءُ فِي رَحْمَتِهِ</span> ] ویستی لێ بێ هه‌ر كه‌سێك ئه‌خاته‌ ناو ڕه‌حمه‌تی خۆی، یان ناو به‌هه‌شتی خۆی ئه‌وه‌ی كه‌ شایه‌نى بێت و هه‌وڵى بۆ بدات [ <span class=\"arabic uthmani\">وَالظَّالِمِينَ أَعَدَّ لَهُمْ عَذَابًا أَلِيمًا (٣١)</span> ] وه‌ بۆ سته‌مكاران و كافران و موشریكان سزایه‌كی زۆر به‌ئێش و ئازاری بۆ داناون، والله أعلم."
    }
  ]
}
