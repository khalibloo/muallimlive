{
  "translations": [
    {
      "resource_id": 113,
      "text": "Адамға ол еске алынбаған кезінен  / жаратылғанға дейін /  біраз уақыт өтпеді ме?"
    },
    {
      "resource_id": 113,
      "text": "Ақиқатында, Біз адам баласын араласқан бір тамшыдан жараттық. Біз оны сынаймыз. Сөйтіп, оны еститін, көретін еттік."
    },
    {
      "resource_id": 113,
      "text": "Күмәнсіз, Біз оны тура жолға түсірдік. Ол не шүкір етер  / Раббысының берген игіліктеріне алғыс білдірер / , немесе күпірлік етер  / ол игіліктерді мойындамай теріске шығарар /  ."
    },
    {
      "resource_id": 113,
      "text": "Ақиқатында, Біз, кәпірлер үшін шынжырлар, бұғаулар және Саъирді әзірледік."
    },
    {
      "resource_id": 113,
      "text": "Әлбетте ізгілер кафур араластырған кеседен  / сусын /  ішеді,"
    },
    {
      "resource_id": 113,
      "text": "Аллаһтың құлдары ішетін бір бұлақтан, олар оны  / қалағанынша /  ағызады."
    },
    {
      "resource_id": 113,
      "text": "лар нәзірді / Аллаһ жолына атағанын / орындайды және жамандығы кең жайылатын Күннен қорқады."
    },
    {
      "resource_id": 113,
      "text": "Өздері тамақты қалап тұрғанына қарамастан, оны кедейге, жетімге және тұтқынға жегізеді."
    },
    {
      "resource_id": 113,
      "text": "/ Олар!: «Шын мәнінде біз сендерді Аллаһтың дидары үшін тамақтандырамыз. Сендерден сый да, алғыс та қаламаймыз."
    },
    {
      "resource_id": 113,
      "text": "Ақиқатында, біз Раббымыздан болатын түнерген, ауыр бір Күннен қорқамыз», - дейді."
    },
    {
      "resource_id": 113,
      "text": "Аллаһ оларды сол Күннің жамандығынан сақтап, оларға жарқындық пен қуаныш нәсіп етеді,"
    },
    {
      "resource_id": 113,
      "text": "және сабыр еткендері үшін оларға  / Жәннаттағы / бақ пен жібекті қайтарым сый етіп береді."
    },
    {
      "resource_id": 113,
      "text": "Олар онда перделермен сәнделгенжұмсақ сәкілерде сүйеніп отырады. Олар онда күнді де, аязды да көрмейді."
    },
    {
      "resource_id": 113,
      "text": "Әрі оларға оның көлеңкелері жақын, ал жемістері төмен иіліп тұрады."
    },
    {
      "resource_id": 113,
      "text": "Және оларды күміс ыдыстармен, шыны көзелермен айналып жүреді."
    },
    {
      "resource_id": 113,
      "text": "Ал шынысы - күмістен. бұл ыдыстар  / сайма-сай /  өлшеніп қойылған."
    },
    {
      "resource_id": 113,
      "text": "Әрі оларға зәнжәбил  / сусыны /  араластырылған кеседен ішкізіледі,"
    },
    { "resource_id": 113, "text": "«Сәлсәбил» деп аталатын бұлақтан." },
    {
      "resource_id": 113,
      "text": "Әрі оларды мәңгі жас өрендер айналып  / қызмет етіп /  жүреді. Оларды көргеніңде, шашылған інжу деп ойлайсың."
    },
    {
      "resource_id": 113,
      "text": "Әрі көрген кезде, онда  / жәннатта /  игілік әрі ұлы патшалықты көресің."
    },
    {
      "resource_id": 113,
      "text": "Олардың  / жәннаттықтардың /  үстерінде жұқа және қалың жасыл жібек киімдер болады, олар күміс білезіктермен безендіріледі, әрі Оларға Раббысы тап-таза сусын ішкізеді."
    },
    {
      "resource_id": 113,
      "text": "/ Оларға / : «Ақиқатында, бұл - сендерге қайтарым ретінде берілген сый, сендердің әрекет-талпыныстарың алғысқа бөленді», - делінеді."
    },
    {
      "resource_id": 113,
      "text": "/ Ей, Мұхаммед! /  Ақиқатында, Біз саған Құранды бөліп-бөліп  / біртіндеп /  түсірдік."
    },
    {
      "resource_id": 113,
      "text": "Раббыңның үкіміне сабыр ет. Олардың ішіндегі күнәһарға да, кәпірге де бағынба."
    },
    {
      "resource_id": 113,
      "text": "Әрі таңертең және кешке Раббыңның есімін есіңе ал."
    },
    {
      "resource_id": 113,
      "text": "Ал, түннің бөлігінде Оған сәжде жаса әрі ұзын түнде Оны дәріпте."
    },
    {
      "resource_id": 113,
      "text": "Ақиқатында, бұлар  / имансыздар /  тез өтетінді  / осы дүниені /  жақсы көріп, ауыр Күнді  / қияметті /  арттарына қалдырады."
    },
    {
      "resource_id": 113,
      "text": "Біз оларды жаратып, тұла бойын бекіттік. Егер қаласақ, оларды өздеріне ұқсағандармен алмастыра аламыз."
    },
    {
      "resource_id": 113,
      "text": "Анығында, бұл - еске салу  / насихат / . Енді кім қаласа, Раббысына  / апаратын /  жол ұстанады."
    },
    {
      "resource_id": 113,
      "text": "Алайда, Аллаһ қаламайынша, сендер бұны қалай алмайсыңдар. Ақиқатында, Аллаһ Білуші, аса Дана."
    },
    {
      "resource_id": 113,
      "text": "Ол қалағанын мейіріміне кіргізеді. Ал, әділетсіздер үшін Ол күйзелтуші азап әзірледі."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "76" }
  }
}
