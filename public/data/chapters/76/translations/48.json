{
  "translations": [
    {
      "resource_id": 48,
      "text": "EN OÄNDLIG tid förflöt före människans ankomst, [en tid] då hon var något helt okänt."
    },
    {
      "resource_id": 48,
      "text": "För att sätta henne på prov har Vi skapat människan av en droppe av ett flöde, blandat [med ett annat flöde], och så har Vi gett henne hörsel och syn."
    },
    {
      "resource_id": 48,
      "text": "Vi har visat henne [hennes] väg, [och det är sedan hennes sak] att antingen visa tacksamhet [och följa vägledningen] eller att visa otacksamhet och så förneka [Oss]."
    },
    {
      "resource_id": 48,
      "text": "För dem som väljer förnekelsens väg har Vi kedjor och järn och en flammande eld i beredskap."
    },
    {
      "resource_id": 48,
      "text": "Men de gudfruktiga skall tömma en bägare [vin] spetsat med kamfer"
    },
    {
      "resource_id": 48,
      "text": "[från] en källa där Guds tjänare släcker törsten och vars flöde aldrig sinar."
    },
    {
      "resource_id": 48,
      "text": "[Det är] de som står fast vid sina löften och som bävar för den Dag då skräcken skall överskugga allt,"
    },
    {
      "resource_id": 48,
      "text": "de som ger den fattige, den faderlöse och fången att äta - oavsett deras eget behov och det pris de sätter på [födan] -"
    },
    {
      "resource_id": 48,
      "text": "[och säger:] \"Det är för Guds skull vi ger er att äta och vi väntar ingen gengåva och inget tack från er;"
    },
    {
      "resource_id": 48,
      "text": "vi fruktar vad vår Herre [har i beredskap för oss] en olycksdiger Dag!\""
    },
    {
      "resource_id": 48,
      "text": "Den Dagen skall Gud skydda dem mot allt ont och skänka dem kraft och glädje,"
    },
    {
      "resource_id": 48,
      "text": "och belöna med en [evigt grönskande] lustgård och [dräkter av] silke för deras tålamod och uthållighet."
    },
    {
      "resource_id": 48,
      "text": "I denna [lustgård] skall de vila på divaner, stödda [på mjuka kuddar], och där skall de varken utsättas för solens [hetta] eller för köld;"
    },
    {
      "resource_id": 48,
      "text": "skuggorna skall luta sig över dem och [fruktträden] tjänstvilligt bjuda ut sin frukt."
    },
    {
      "resource_id": 48,
      "text": "Och fat av silver skall bäras omkring och bägare, genomskinliga som kristall -"
    },
    {
      "resource_id": 48,
      "text": "som [om de hade varit] av kristall [fastän de är] av silver; och de bestämmer [själva] hur mycket [som skall sättas för dem]."
    },
    {
      "resource_id": 48,
      "text": "Och [i lustgården] skall de bjudas en dryck spetsad med ingefära"
    },
    { "resource_id": 48, "text": "från en källa vars namn är Salsabeel." },
    {
      "resource_id": 48,
      "text": "Och de skall betjänas av evigt unga gossar, som du skulle kunna tro vara kringströdda pärlor;"
    },
    {
      "resource_id": 48,
      "text": "och vart du än vänder dig, ser du överallt glädje och överdådig prakt."
    },
    {
      "resource_id": 48,
      "text": "Och de skall bära dräkter av grönt siden och brokad och som smycken skall de ha armringar av silver. Och deras Herre skall stilla deras törst med den renaste dryck."
    },
    {
      "resource_id": 48,
      "text": "[Och en röst skall säga:] \"Detta är lönen för era mödor, som [Gud] har sett med välbehag!\""
    },
    {
      "resource_id": 48,
      "text": "JA, DET är Vi, som steg för steg har uppenbarat för dig denna Koran."
    },
    {
      "resource_id": 48,
      "text": "Vänta därför med tålamod [Muhammad] på din Herres dom, och lyssna inte till någon av dem som är djupt sjunkna i synd eller framhärdar i förnekelse."
    },
    {
      "resource_id": 48,
      "text": "Och åkalla din Herres namn när dagen gryr och när aftonen är nära"
    },
    {
      "resource_id": 48,
      "text": "och fall ned i tillbedjan inför Honom också under natten, och prisa och lova Honom utan avbrott en hel natt."
    },
    {
      "resource_id": 48,
      "text": "De älskar livet och dess flyktiga glädjeämnen [över allt annat] och de skjuter undan [alla tankar på] den svåra Dag [som skall komma]."
    },
    {
      "resource_id": 48,
      "text": "Det är Vi som har skapat dem och gett deras lemmar och leder styrka, men om Vi vill kan Vi i deras ställe sätta andra, som liknar dem."
    },
    {
      "resource_id": 48,
      "text": "DETTA är en påminnelse. Låt då den som vill, söka en väg till sin Herre!"
    },
    {
      "resource_id": 48,
      "text": "Men ni kan bara vilja om [också] Gud vill [att ni söker denna väg]; Gud är allvetande, vis."
    },
    {
      "resource_id": 48,
      "text": "Han innesluter den Han vill i Sin nåd; men för de orättfärdiga har Han ett plågsamt straff i beredskap."
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "76" }
  }
}
