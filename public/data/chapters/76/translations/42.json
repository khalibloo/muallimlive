{
  "translations": [
    {
      "resource_id": 42,
      "text": "Czy nie przeszedł nad człowiekiem pełen czas, kiedy on nie był rzeczą wspomnianą?"
    },
    {
      "resource_id": 42,
      "text": "Zaprawdę, stworzyliśmy człowieka z kropli spermy, mieszaniny, aby go doświadczyć. I uczyniliśmy go słyszącym, widzącym."
    },
    {
      "resource_id": 42,
      "text": "Zaprawdę, poprowadziliśmy go prostą drogą - czy był on wdzięcznym czy niewdzięcznym."
    },
    {
      "resource_id": 42,
      "text": "Zaprawdę, przygotowaliśmy dla niewiernych łańcuchy, kajdany i ogień płonący."
    },
    {
      "resource_id": 42,
      "text": "Zaprawdę, ludzie sprawiedliwi będą pili z pucharu, pełnego mieszaniny z kamforą"
    },
    {
      "resource_id": 42,
      "text": "- źródła, u którego pić będą sługi Boga, powodującego, iż będzie ono tryskało obficie."
    },
    {
      "resource_id": 42,
      "text": "Oni wypełniali ślubowanie i obawiali się Dnia, którego zło rozprzestrzeni się szeroko."
    },
    {
      "resource_id": 42,
      "text": "Oni dawali pożywienie - z miłości do Niego - biednemu, sierocie i niewolnikowi."
    },
    {
      "resource_id": 42,
      "text": "\"Karmimy was tylko dla oblicza Boga i nie chcemy od was ani nagrody, ani wdzięczności."
    },
    {
      "resource_id": 42,
      "text": "Zaprawdę, obawiamy się ze strony naszego Pana Dnia mrocznego, nieszczęsnego.\""
    },
    {
      "resource_id": 42,
      "text": "I Bóg ustrzegł ich od zła tego Dnia, i dał im spotkać jasność i radość."
    },
    {
      "resource_id": 42,
      "text": "I wynagrodził ich za to, że byli cierpliwi - Ogrodem i jedwabiem."
    },
    {
      "resource_id": 42,
      "text": "Będą oni tam przebywać wyciągnięci wygodnie na sofach; nie będą tam widzieć słońca ani zimna."
    },
    {
      "resource_id": 42,
      "text": "Blisko nad nimi będą ich cienie i pochylą się do nich nisko grona owoców."
    },
    {
      "resource_id": 42,
      "text": "I będą krążyć pośród nich naczynia ze srebra i puchary z kryształu;"
    },
    {
      "resource_id": 42,
      "text": "- Z kryształu i srebra dokładnie wymierzonego."
    },
    {
      "resource_id": 42,
      "text": "Napoją ich tam z pucharu napojem z domieszką imbiru;"
    },
    {
      "resource_id": 42,
      "text": "Ze źródła zwanego Salsabil, które się tam znajduje."
    },
    {
      "resource_id": 42,
      "text": "I będą krążyć pośród nich młodzieńcy nieśmiertelni; kiedy ich zobaczysz, uznasz ich za rozsypane perły."
    },
    {
      "resource_id": 42,
      "text": "A kiedy popatrzysz, zobaczysz tam szczęśliwość i wielkie królestwo."
    },
    {
      "resource_id": 42,
      "text": "Będą odziani w szaty zielone z atłasu i brokatu; będą strojni w bransolety ze srebra. Napoi ich Pan napojem czystym."
    },
    {
      "resource_id": 42,
      "text": "\"Zaprawdę, to jest dla was zapłata, wasz wysiłek otrzymał podziękę!\""
    },
    {
      "resource_id": 42,
      "text": "Zaprawdę, My zesłaliśmy tobie Koran zesłaniem rzeczywistym!"
    },
    {
      "resource_id": 42,
      "text": "Bądź więc cierpliwy do rozstrzygnięcia twego Pana! Nie słuchaj ni grzesznika, ni niewdzięcznego spośród nich!"
    },
    {
      "resource_id": 42,
      "text": "Wspominaj imię twego Pana rankiem i wieczorem!"
    },
    {
      "resource_id": 42,
      "text": "I nocą wybijaj Mu pokłony! I długo nocą Go wysławiaj !"
    },
    {
      "resource_id": 42,
      "text": "Zaprawdę, oni kochają to, co przemijające, nie zwracają uwagi na ciężki Dzień."
    },
    {
      "resource_id": 42,
      "text": "My stworzyliśmy ich i związaliśmy mocno ich członki. Ale jeśli zechcemy, zamienimy ich na im podobnych zamianą całkowitą."
    },
    {
      "resource_id": 42,
      "text": "Zaprawdę, to jest napomnienie! Przeto kto chce, niech podejmie drogę do swojego Pana."
    },
    {
      "resource_id": 42,
      "text": "Lecz wy nie zechcecie, jeśli nie zechce Bóg. Zaprawdę, Bóg jest wszechwiedzący, mądry!"
    },
    {
      "resource_id": 42,
      "text": "On wprowadza, kogo chce, do Swego miłosierdzia. A dla niesprawiedliwych przygotował karę bolesną."
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "76" }
  }
}
