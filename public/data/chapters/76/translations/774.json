{
  "translations": [
    {
      "resource_id": 774,
      "text": "Ese nta gihe kirekire cyabayeho umuntu ari ikintu kitazwi?"
    },
    {
      "resource_id": 774,
      "text": "Mu by’ukuri twaremye umuntu mu ntanga zivanze (iz’umugabo n’iz’umugore) kugira ngo tumugerageze. (Ni yo mpamvu) twamuhaye kumva no kubona."
    },
    {
      "resource_id": 774,
      "text": "Mu by’ukuri twamweretse inzira; kugira ngo nabishaka ahitemo kwemera cyangwa guhakana (Nyagasani we)."
    },
    {
      "resource_id": 774,
      "text": "Mu by’ukuri abahakanyi twabateguriye (kuzabahanisha) iminyururu, ingoyi ndetse n’umuriro ugurumana."
    },
    {
      "resource_id": 774,
      "text": "Mu by’ukuri abakiranutsi bazanywera mu kirahuri (cy’ikinyobwa kidasindisha) kivanze n’amazi ya Kafuur,"
    },
    {
      "resource_id": 774,
      "text": "(Iyo Kafuur) ni isoko y’amazi (yo mu ijuru) abagaragu ba Allah bazanywaho, ikazajya ivubura amazi menshi (bakayerekeza aho bashaka),"
    },
    {
      "resource_id": 774,
      "text": "(Abo bakiranutsi) ni abesa imihigo (yabo bahigiye Allah), bakanatinya umunsi ikibi cyawo kizakwira hose (umunsi w’imperuka),"
    },
    {
      "resource_id": 774,
      "text": "Bakanaha amafunguro abakene, imfubyi n’imbohe, kabone n’iyo na bo baba bayakeneye,"
    },
    {
      "resource_id": 774,
      "text": "(Bavuga bati) “Rwose, turabagaburira kubera gushaka kwishimirwa na Allah. Nta nyiturano cyangwa ishimwe tubashakaho.”"
    },
    {
      "resource_id": 774,
      "text": "“Rwose dutinya umunsi ukomeye kandi uzaba urimo ingorane, uturutse kwa Nyagasani wacu, uzatuma (uburanga bw’abahakanyi) bwijima.”"
    },
    {
      "resource_id": 774,
      "text": "Bityo, Allah azabarinda (abamwemeye) ibibi by’uwo munsi, kandi azabaha kurabagirana (mu buranga bwabo) ndetse n’ibyishimo."
    },
    {
      "resource_id": 774,
      "text": "Azanabagororera ijuru n’imyambaro y’ihariri kubera ko barangwaga no kwihangana,"
    },
    {
      "resource_id": 774,
      "text": "Bazaba begamye ku bitanda bitatse, (kandi mu Ijuru) ntibazigera bahumva ubushyuhe bw’izuba cyangwa imbeho bikabije,"
    },
    {
      "resource_id": 774,
      "text": "Kandi igicucu (cy’ibiti byo mu ijuru) kizaba kibegereye, ndetse n’imbuto zabyo zizabegerezwa."
    },
    {
      "resource_id": 774,
      "text": "Bazazengurutswamo amasahane ya Feza (ariho ibiribwa byiza) n’ibikombe bikozwe mu birahuri,"
    },
    {
      "resource_id": 774,
      "text": "Ibirahuri bikoze muri Feza, byuzuye neza (bijyanye n’ibyifuzo bya buri wese)."
    },
    {
      "resource_id": 774,
      "text": "Bazanahabwa ikirahuri (cy’ikinyobwa kidasindisha) kivanze na tangawizi,"
    },
    { "resource_id": 774, "text": "Izavomwa mu isoko yitwa Salisabila." },
    {
      "resource_id": 774,
      "text": "Bazaba bazengurukwamo n’abana b’abahungu bahoraho (badasaza cyangwa ngo bapfe, babaha amafunguro), ubabonye wagira ngo ni inigi zishashagirana (Lu’ulu’u) zanyanyagijwe."
    },
    {
      "resource_id": 774,
      "text": "Kandi nunarebayo (mu Ijuru) uzabona ingabire (zitagereranywa) ndetse n’ubwami buhebuje."
    },
    {
      "resource_id": 774,
      "text": "Bazaba bambaye imyambaro y’icyatsi kibisi ikoze mu ihariri yorohereye n’iremereye. Bazanambikirwamo ibikomo bya Feza kandi Nyagasani wabo azabaha ikinyobwa gisukuye."
    },
    {
      "resource_id": 774,
      "text": "(Bazanabwirwa bati) “Mu by’ukuri ibi ni ibihembo byanyu, kandi umuhate wanyu warakiriwe.”"
    },
    {
      "resource_id": 774,
      "text": "Mu by’ukuri (yewe Muhamadi) ni twe twaguhishuriye Qur’an mu byiciro,"
    },
    {
      "resource_id": 774,
      "text": "Bityo, ihanganire itegeko rya Nyagasani wawe, kandi ntuzumvire umunyabyaha cyangwa umuhakanyi muri bo."
    },
    {
      "resource_id": 774,
      "text": "Kandi ujye usingiza izina rya Nyagasani wawe mu gitondo no ku gicamunsi,"
    },
    {
      "resource_id": 774,
      "text": "Na nijoro umwubamire kandi unamusingize igihe kirekire mu ijoro."
    },
    {
      "resource_id": 774,
      "text": "Mu by’ukuri abo (bahakanyi) bakunda ubuzima bwo ku isi butaramba, bakirengagiza umunsi uremereye (w’ibihano)."
    },
    {
      "resource_id": 774,
      "text": "Ni twe twabaremye dukomeza ingingo zabo. Kandi tubishatse twabasimbuza abandi bameze nka bo."
    },
    {
      "resource_id": 774,
      "text": "Mu by’ukuri iyi (mirongo ya Qur’an) ni urwibutso, bityo ushaka nayoboke inzira imuganisha kwa Nyagasani we."
    },
    {
      "resource_id": 774,
      "text": "Kandi nta cyo mwashaka (ngo mukigereho) keretse Allah abishatse. Mu by’ukuri Allah ni Umumenyi uhebuje, Nyirubugenge buhambaye."
    },
    {
      "resource_id": 774,
      "text": "Yinjiza mu mpuhwe ze uwo ashaka. Naho inkozi z’ibibi yaziteguriye ibihano bibabaza."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "76" }
  }
}
