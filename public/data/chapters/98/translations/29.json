{
  "translations": [
    {
      "resource_id": 29,
      "text": "کسانی‌که کافر شدن از اهل کتاب و مشرکان، (از آیین کفر) دست بردار نبودند تا اینکه برای آن‌ها دلیل روشنی بیاید."
    },
    {
      "resource_id": 29,
      "text": "پیامبری از سوی الله (بیاید) که صحیفه‌های پاک را بخواند."
    },
    {
      "resource_id": 29,
      "text": "و در آن (صحیفه‌ها) نوشته‌هایی استوار (و درست) است."
    },
    {
      "resource_id": 29,
      "text": "و کسانی‌که به آنان کتاب داده شد (از یهود و نصاری) پراکنده نشدند (و اختلاف نکردند) مگر بعد از آنکه دلیل روشن برای آن‌ها آمد."
    },
    {
      "resource_id": 29,
      "text": "و آنان فرمان نیافتند جز اینکه الله را بپرستند در حالی‌که دین خود را برای او خالص گردانند (و از شرک و بت برستی) به توحید (و دین ابراهیم) روی آورند. و نماز را بر پا دارند و زکات را بپردازند، و این است آیین راستین و مستقیم."
    },
    {
      "resource_id": 29,
      "text": "بی‌گمان کسانی‌که کافر شدند از اهل کتاب و مشرکان، در آتش جهنم‌اند که در آن جاودانه خواهند ماند، آنان بدترین آفریدگان هستند."
    },
    {
      "resource_id": 29,
      "text": "همانا کسانی‌که ایمان آوردند و کارهای شایسته انجام دادند، آن‌ها بهترین آفریدگان هستند."
    },
    {
      "resource_id": 29,
      "text": "پاداش آن‌ها نزد پروردگار‌شان باغ‌های (بهشت) جاویدان است که نهر‌ها از زیر (درختان) آن جاری است، همیشه در آن خواهند ماند، الله از آن‌ها خشنود است، و آن‌ها (نیز) از او خشنودند، و این (مقام و پاداش) برای کسی است که از پروردگارش بترسد."
    }
  ],
  "meta": {
    "translation_name": "Hussein Taji Kal Dari",
    "author_name": "Hussein Taji Kal Dari",
    "filters": { "resource_id": 29, "chapter_number": "98" }
  }
}
