{
  "translations": [
    { "resource_id": 115, "text": "Kiran gaskiya!" },
    { "resource_id": 115, "text": "Mẽne ne kiran gaskiya?" },
    {
      "resource_id": 115,
      "text": "Kuma mẽ ya sanar da kai abin da ake cẽwa kiran gaskiya?"
    },
    {
      "resource_id": 115,
      "text": "Samũdãwa da Ãdãwa sun ƙaryatar da kiran gaskiya mai dũkar zũciya!"
    },
    {
      "resource_id": 115,
      "text": "To, amma Samũdãwa to, an halakãsu da tsãwa mai tsanani."
    },
    {
      "resource_id": 115,
      "text": "Kuma amma Ãdãwa to, an halaka su da wata iska mai tsananin sauti wadda ta ƙẽtare haddi."
    },
    {
      "resource_id": 115,
      "text": "(Allah) Ya hõre ta a kansu a cikin dare bakwai da yini takwas, biye da jũna, sabõda haka, kana ganin mutãne a cikinta kwance. Kamar sũ ƙirãruwan dabĩno ne, waɗanda suka fãɗi."
    },
    {
      "resource_id": 115,
      "text": "To, kõ kanã ganin abin da ya yi saurã daga cikinsu?"
    },
    {
      "resource_id": 115,
      "text": "Kuma Fir'auna yã zo da waɗanda ke gabãninsa, da waɗannan da aka kife ƙasarsu, sabõda laifi."
    },
    {
      "resource_id": 115,
      "text": "Dõmin sun sãɓã wa manzon Ubangijinsu, sabõda haka ya kãmã su da wani irin kãmu mai ƙãruwar (tsanani)."
    },
    {
      "resource_id": 115,
      "text": "Lalle ne, Mũ, a lõkacin da ruwa ya ƙẽtare haddi, Munɗauke aaku a cikin jirgin ruwan nan."
    },
    {
      "resource_id": 115,
      "text": "Dõmin Mu sanya shi, gare ku abin tunãwa kuma wani kunne mai kiyayewa ya kiyaye (shi)."
    },
    {
      "resource_id": 115,
      "text": "To, idan an yi bũsa a cikin ƙaho, bũsa ɗaya."
    },
    {
      "resource_id": 115,
      "text": "Kuma aka ɗauki ƙasa da duwãtsu, kuma aka niƙa su niƙãwa ɗaya."
    },
    { "resource_id": 115, "text": "A ran nan, mai aukuwa zã ta auku." },
    {
      "resource_id": 115,
      "text": "Kuma sama zã ta tsãge, dõmin ita a ran nan, mai rauni ce."
    },
    {
      "resource_id": 115,
      "text": "Kuma malã'iku (su bayyana) a kan sãsanninta, kuma wasu (malã'iku) takwas na ɗauke da Al'arshin Ubangijinka, a sama da su, a wannan rãnar."
    },
    {
      "resource_id": 115,
      "text": "A rãnar nan zã a bijirã ku (dõmin hisãbi), bãbu wani rai, mai ɓoyewa, daga cikinku, wanda zai iya ɓõyẽwa."
    },
    {
      "resource_id": 115,
      "text": "To, amma wanda aka bai wa littãfinsa a dãmansa, sai ya ce wa (makusantansa), \"Ku karɓa, ku karanta littafina.\""
    },
    {
      "resource_id": 115,
      "text": "\"Lalle ne ni, nã tabbata cewa ni mai haɗuwa da hisãbina ne.\""
    },
    {
      "resource_id": 115,
      "text": "Sabõda haka, shi yana cikin wata rãyuwa yardadda."
    },
    { "resource_id": 115, "text": "A cikin Aljanna maɗaukakiya." },
    {
      "resource_id": 115,
      "text": "Nunannun 'yã'yan itãcenta makusantã ne (ga mai son ɗĩba),"
    },
    {
      "resource_id": 115,
      "text": "(Ana ce musu) \"Ku ci, kuma ku sha a cikin ni'ima, sabõda abin da kuka gabãtar a cikin kwãnukan da suka shige.\""
    },
    {
      "resource_id": 115,
      "text": "Kuma wanda aka bai wa littãfinsa ga hagunsa, sai ya ce: \"Kaitona, ba a kãwo mini littãfina ba!\""
    },
    {
      "resource_id": 115,
      "text": "\"Kuma ban san abin da (ke sakamakon) hisãbina ba!\""
    },
    {
      "resource_id": 115,
      "text": "\"In dã dai ita, tã kasance mai halakã ni gabã ɗaya ce!"
    },
    { "resource_id": 115, "text": "\"Dukiyãta ba ta wadatar da ni ba!\"" },
    { "resource_id": 115, "text": "\"Ĩkona ya ɓace mini!\"" },
    {
      "resource_id": 115,
      "text": "(Sai a ce wa malã'iku) \"Ku kãmã shi, sa'an nan ku sanyã shi a cikin ƙuƙumi.\""
    },
    {
      "resource_id": 115,
      "text": "\"Sa'an nan, a cikin Jahĩm, ku ƙõna shi.\""
    },
    {
      "resource_id": 115,
      "text": "\"Sa'an nan, acikin sarƙa, tsawonta zirã'i saba'in, sai ku sanya shi.\""
    },
    {
      "resource_id": 115,
      "text": "\"Lalle ne, shi ya kasance ba ya yin ĩmãni da Allah, Mai girma!\""
    },
    {
      "resource_id": 115,
      "text": "\"Kuma ba ya kwaɗaitarwa ga (bãyar da) abincin matalauci!\""
    },
    {
      "resource_id": 115,
      "text": "\"Sabõda haka, a yau, a nan, bã ya da masõyi.\""
    },
    {
      "resource_id": 115,
      "text": "\"Kuma bãbu wani abinci, sai daga (itãcen) gislĩn.\""
    },
    { "resource_id": 115, "text": "\"Bãbu mai cin sa sai mãsu ganganci.\"" },
    {
      "resource_id": 115,
      "text": "To, ba sai Nã yi rantsuwa da abin da kuke iya gani ba,"
    },
    { "resource_id": 115, "text": "Da abin da bã ku iya gani." },
    {
      "resource_id": 115,
      "text": "Lalle ne, shi (Alƙur'ani) tabbas maganar wani manzo (Jibirilu) mai daraja ne."
    },
    {
      "resource_id": 115,
      "text": "Kuma shi ba maganar wani mawãƙi ba ne. Kaɗan ƙwarai zã ku gaskata."
    },
    {
      "resource_id": 115,
      "text": "Kuma bã maganar bõka ba ne. Kaɗan ƙwarai zã ku iya tunãwa."
    },
    {
      "resource_id": 115,
      "text": "Abin saukarwã ne daga Ubangijin halitta duka."
    },
    {
      "resource_id": 115,
      "text": "Kuma dã (Muhammadu) yã faɗi wata maganã, yã jingina ta garẽ Mu."
    },
    { "resource_id": 115, "text": "Dã Mun kãma shi da dãma." },
    {
      "resource_id": 115,
      "text": "sa'an nan, lalle ne, dã Mun kãtse masa lakã."
    },
    {
      "resource_id": 115,
      "text": "Kuma daga cikinku bãbu wasu mãsu iya kãre (azãbar Mu) daga gare shi."
    },
    {
      "resource_id": 115,
      "text": "Kuma lalle ne shi (Alƙur'ãni) tanãtarwa ce ga mãsu taƙawa."
    },
    {
      "resource_id": 115,
      "text": "Kuma lalle, ne Mũ, wallahi Munã sane da cẽwa daga cikinku alwwai mãsu ƙaryatãwa."
    },
    {
      "resource_id": 115,
      "text": "Kuma lalle ne shi (Alƙarãni) wallahi baƙin ciki ne ga kãfirai."
    },
    { "resource_id": 115, "text": "Kuma lalle, ne shi gaskiya ce ta yaƙini." },
    {
      "resource_id": 115,
      "text": "Sabõda haka, ka tsarkake sũnan Ubangjinka, mai girma."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "69" }
  }
}
