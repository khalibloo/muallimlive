{
  "translations": [
    { "resource_id": 49, "text": "Tukio la haki." },
    { "resource_id": 49, "text": "Nini hilo Tukio la haki?" },
    {
      "resource_id": 49,
      "text": "Na nini kitakujuulisha nini hilo Tukio la haki?"
    },
    {
      "resource_id": 49,
      "text": "Thamudi na A'di waliukadhibisha Msiba unao situsha."
    },
    {
      "resource_id": 49,
      "text": "Basi Thamudi waliangamizwa kwa balaa kubwa mno."
    },
    {
      "resource_id": 49,
      "text": "Na ama A'di waliangamizwa kwa upepo mkali usio zuilika."
    },
    {
      "resource_id": 49,
      "text": "Alio wapelekea masiku saba, na siku nane, mfululizo bila ya kusita. Utaona watu wamepinduka kama kwamba ni magongo ya mitende yalio wazi ndani."
    },
    { "resource_id": 49, "text": "Basi je! Unamwona mmoja wao aliye baki?" },
    {
      "resource_id": 49,
      "text": "Na Firauni na walio mtangulia, na miji iliyo pinduliwa chini juu, walileta khatia."
    },
    {
      "resource_id": 49,
      "text": "Wakamuasi Mtume wa Mola wao Mlezi, ndipo Yeye Mola akawakamata kwa mkamato ulio zidi nguvu."
    },
    {
      "resource_id": 49,
      "text": "Maji yalipo furika Sisi tulikupandisheni katika safina,"
    },
    {
      "resource_id": 49,
      "text": "Ili tuyafanye hayo kuwa ni waadhi kwenu na kila sikio linalo sikia liyahifadhi."
    },
    {
      "resource_id": 49,
      "text": "Na litapo pulizwa barugumu mpulizo mmoja tu,"
    },
    {
      "resource_id": 49,
      "text": "Na ardhi na milima ikaondolewa, na ikavunjwa kwa mvunjo mmoja,"
    },
    { "resource_id": 49, "text": "Siku hiyo ndio Tukio litatukia." },
    {
      "resource_id": 49,
      "text": "Na mbingu zitapasuka, kwani siku hiyo zitakuwa dhaifu kabisa."
    },
    {
      "resource_id": 49,
      "text": "Na Malaika watakuwa pembezoni mwa mbingu; na wanane juu ya hawa watakuwa wamebeba Kiti cha Enzi cha Mola wako Mlezi."
    },
    {
      "resource_id": 49,
      "text": "Siku hiyo mtahudhurishwa - haitafichika siri yoyote yenu."
    },
    {
      "resource_id": 49,
      "text": "Basi ama atakaye pewa kitabu chake kwa mkono wake wa kulia, atasema: Haya someni kitabu changu!"
    },
    {
      "resource_id": 49,
      "text": "Hakika nalijua ya kuwa nitapokea hisabu yangu."
    },
    {
      "resource_id": 49,
      "text": "Basi yeye atakuwa katika maisha ya kupendeza,"
    },
    { "resource_id": 49, "text": "Katika Bustani ya juu," },
    { "resource_id": 49, "text": "Matunda yake yakaribu." },
    {
      "resource_id": 49,
      "text": "Waambiwe: Kuleni na mnywe kwa furaha kwa sababu ya mlivyo tanguliza katika siku zilizo pita."
    },
    {
      "resource_id": 49,
      "text": "Na ama atakaye pewa kitabu chake katika mkono wake wa kushoto, basi yeye atasema: Laiti nisingeli pewa kitabu changu!"
    },
    { "resource_id": 49, "text": "Wala nisingeli jua nini hisabu yangu." },
    {
      "resource_id": 49,
      "text": "Laiti mauti ndiyo yangeli kuwa ya kunimaliza kabisa."
    },
    { "resource_id": 49, "text": "Mali yangu hayakunifaa kitu." },
    { "resource_id": 49, "text": "Madaraka yangu yamenipotea." },
    { "resource_id": 49, "text": "(Pasemwe): Mshikeni! Mtieni pingu!" },
    { "resource_id": 49, "text": "Kisha mtupeni Motoni!" },
    {
      "resource_id": 49,
      "text": "Tena mtatizeni katika mnyororo wenye urefu wa dhiraa sabiini!"
    },
    {
      "resource_id": 49,
      "text": "Kwani huyo hakika alikuwa hamuamini Mwenyezi Mungu Mtukufu,"
    },
    { "resource_id": 49, "text": "Wala hahimizi kulisha masikini." },
    {
      "resource_id": 49,
      "text": "Basi leo hapa hana jamaa wa kumwonea uchungu,"
    },
    {
      "resource_id": 49,
      "text": "Wala hana chakula ila usaha wa watu wa Motoni."
    },
    { "resource_id": 49, "text": "Chakula hicho hawakili ila wakosefu." },
    { "resource_id": 49, "text": "Basi naapa kwa mnavyo viona," },
    { "resource_id": 49, "text": "Na msivyo viona," },
    {
      "resource_id": 49,
      "text": "Kwa hakika hii ni kauli iliyo letwa na Mjumbe mwenye hishima."
    },
    {
      "resource_id": 49,
      "text": "Wala si kauli ya mtunga mashairi. Ni machache sana mnayo yaamini."
    },
    {
      "resource_id": 49,
      "text": "Wala si kauli ya kuhani. Ni machache mnayo yakumbuka."
    },
    {
      "resource_id": 49,
      "text": "Ni uteremsho utokao kwa Mola Mlezi wa walimwengu wote."
    },
    {
      "resource_id": 49,
      "text": "Na lau kama angeli tuzulia baadhi ya maneno tu,"
    },
    {
      "resource_id": 49,
      "text": "Bila ya shaka tungeli mshika kwa mkono wa kulia,"
    },
    {
      "resource_id": 49,
      "text": "Kisha kwa hakika tungeli mkata mshipa mkubwa wa moyo!"
    },
    {
      "resource_id": 49,
      "text": "Na hapana yeyote katika nyinyi ambaye angeli weza kutuzuia."
    },
    { "resource_id": 49, "text": "Kwa hakika hii ni mawaidha kwa wachamngu." },
    {
      "resource_id": 49,
      "text": "Na hakika Sisi bila ya shaka tunajua kwamba miongoni mwenu wapo wanao kadhibisha."
    },
    {
      "resource_id": 49,
      "text": "Na hakika bila ya shaka itakuwa ni majuto kwa wanao kataa."
    },
    {
      "resource_id": 49,
      "text": "Na hakika hii bila ya shaka ni haki ya yakini."
    },
    {
      "resource_id": 49,
      "text": "Basi litakase jina la Mola wako Mlezi Mtukufu."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "69" }
  }
}
