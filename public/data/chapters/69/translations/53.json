{
  "translations": [
    {
      "resource_id": 53,
      "text": "Барча серне ача торган хак булган кыямәт көне."
    },
    { "resource_id": 53, "text": "Нинди олугъ куркынычлы көндер ул кыямәт." },
    {
      "resource_id": 53,
      "text": "Кыямәтнең куркынычлы көн икәнлеген вә аның хакыйкатен сиңа нәрсә белдерде? Ягъни Аллаһ белдермәсе, үзлегеңнән һич белә алмассың."
    },
    {
      "resource_id": 53,
      "text": "Сәмуд вә Гад кавемнәре кыямәтне ялганга тоттылар."
    },
    {
      "resource_id": 53,
      "text": "Әмма Сәмуд кавеме шиксез каты тавыш белән һәлак ителделәр."
    },
    {
      "resource_id": 53,
      "text": "Әмма Гад кавеме каты тавышлы үткен җил белән һәлак ителделәр."
    },
    {
      "resource_id": 53,
      "text": "Ул җилне аларга җиде төн вә сигез көн тоташтан ирекле кылды, ул җилдә кешеләрне буылып һәлак булган кеби күрер идең, гүя алар эче куыш хөрмә агачының төбе кеби булып калганнар."
    },
    {
      "resource_id": 53,
      "text": "Алардан калган берәр кешене күрерсеңме? Юк, әлбәттә, алардан һичкем калмаган."
    },
    {
      "resource_id": 53,
      "text": "Фиргаун вә аннан элек булган кешеләр һәм Лут пәйгамбәрнең кавеме гөнаһлы эшләрне вә хаталарны күп кылдылар."
    },
    {
      "resource_id": 53,
      "text": "Алар Раббыларының пәйгамбәренә гасый гөнаһлы булдылар, аларны Аллаһуның ґәзабы тотты, ычкындырмый торган тоту белән."
    },
    {
      "resource_id": 53,
      "text": "Тәхкыйк Без Нух пәйгамбәр вакытында туфан суы чыккан чакта сезнең аталарыгызны йөкләдек су өстендә йөрүче көймәгә."
    },
    {
      "resource_id": 53,
      "text": "Ул вакыйганы гыйбрәт сезгә ядкәр кылдык, вә ул вакыйганы ишетүче колаклар ишетеп саклансыннар өчен гыйбрәт кылдык."
    },
    {
      "resource_id": 53,
      "text": "Мәхлукатне кубару өчен сурга бер мәртәбә өрелсә"
    },
    {
      "resource_id": 53,
      "text": "җир урыныннан күтәрелсә вә таулар күтәрелеп бер-берсенә бер мәртәбә сугылып тузылып китсәләр -"
    },
    { "resource_id": 53, "text": "шул көндә кыямәт вакыйгъ буладыр." },
    {
      "resource_id": 53,
      "text": "Ул көндә күк ярылыр вә ул көчсез зәгыйфь булыр."
    },
    {
      "resource_id": 53,
      "text": "Вә ул көндә фәрештәләр җирнең тирәсендә булырлар, вә ул көндә җир тирәсендәге фәрештәләр өстендә Раббыңның ґәршене сигез фәрештә күтәрер."
    },
    {
      "resource_id": 53,
      "text": "Ул көндә фаш ителерсез сездән һич нәрсә яшерен калмас ягыш һәммә эшегез күрсәтелер."
    },
    {
      "resource_id": 53,
      "text": "Әммә гамәл дәфтәре уң кулына бирелгән кеше: \"ий җәмәгать килегез минем гамәл дәфтәремне укыгыз,"
    },
    {
      "resource_id": 53,
      "text": "мин әлбәттә дөньяда белдем бүген хисабка юлкачагымны\" – дияр."
    },
    { "resource_id": 53, "text": "Ул кеше риза булырлык яхшы тереклектә." },
    { "resource_id": 53, "text": "Бөек дәрәҗәле җәннәттә." },
    {
      "resource_id": 53,
      "text": "Ул җәннәтләрнең җимешләре утырган вә яткан кешеләргә якындыр."
    },
    {
      "resource_id": 53,
      "text": "Ашагыз вә эчегез тәмләп ләззәт белән, дөньяда буш вакытларыгызны изге гамәлләр илә уздырганыгыз өчен!"
    },
    {
      "resource_id": 53,
      "text": "Әмма гамәл дәфтәре сул кулына бирелгән кеше, әйтер: \"Ий кәшки миңа гамәл дәфтәрем бирелмәгән булсачы!"
    },
    { "resource_id": 53, "text": "Хисабымны нинди икәнен белмәгән булсамчы!" },
    {
      "resource_id": 53,
      "text": "Ий үкенеч, мине үтергән үлем эшемне бетереп яңадан мине тергезмәгән булсачы!"
    },
    { "resource_id": 53, "text": "Хәзер инде миңа малым һич файда бирмәде." },
    {
      "resource_id": 53,
      "text": "Инде миннән үземнең бәйсезлегем вә кечем һәлак булды!"
    },
    {
      "resource_id": 53,
      "text": "Аллаһ ґәзаб фәрештәләренә әйтер: \"Алыгыз ул кешене, богаулагыз аны!"
    },
    { "resource_id": 53, "text": "Соңра җәһәннәм утында яндырыгыз аны!" },
    {
      "resource_id": 53,
      "text": "Соңра аны җитмеш аршын озынлыктагы чылбыр белән урагыз!"
    },
    {
      "resource_id": 53,
      "text": "Чөнки ул әлбәттә олугъ булган Аллаһуга ышанмый иде."
    },
    {
      "resource_id": 53,
      "text": "Дәхи ул үзен вә әһлен мескенне ашатырга кызыктырмый иде."
    },
    {
      "resource_id": 53,
      "text": "Бу көндә бу урында аңа ярдәм бирәчәк дус юк."
    },
    {
      "resource_id": 53,
      "text": "Дәхи аңа ризык юкдыр мәгәр җәһәннәм әһленең тәннәреннән аккан эреннәрдән генә бар."
    },
    {
      "resource_id": 53,
      "text": "Ул эренне башкалар ашамас мәгәр хата иманлы вә хата динле һәм башка яхшылыкларда хаталанучылар ашарлар."
    },
    {
      "resource_id": 53,
      "text": "Сезнең күргән нәрсәләрегез белән дә ант итәргә хаҗәт юк."
    },
    {
      "resource_id": 53,
      "text": "Дәхи сезнең күрмәгән нәрсәләрегез белән дә ант итәргә хаҗәт юк."
    },
    {
      "resource_id": 53,
      "text": "Тәхкыйк ошбу Коръән хөрмәтле Җәбраил фәрештәнең китергән сүзедер."
    },
    {
      "resource_id": 53,
      "text": "Вә ул шагыйрь сүзе дә түгел, Коръән Аллаһудан иңгән булса да бик аз ышанасыз."
    },
    {
      "resource_id": 53,
      "text": "Вә ул Коръән күрәзәче-багучы сүзе дә түгел, шулай булса да бик аз вәгазьләнәсез!"
    },
    {
      "resource_id": 53,
      "text": "Барча галәмне тәрбия итүче Аллаһудан иңдерелгәндер."
    },
    {
      "resource_id": 53,
      "text": "Әгәр ул Мухәммәд г-м Без әйтмәгән бәгъзе сүзне Аллаһудан дип ялганлап сөйләсә иде."
    },
    { "resource_id": 53, "text": "Әлбәттә Без аны каты тоту илә тотар идек." },
    {
      "resource_id": 53,
      "text": "Соңра аның йөрәк тамырларын кисеп алыр идек."
    },
    {
      "resource_id": 53,
      "text": "Сезләрдән һичкем аны ґәзаб кылудан Мине туктата алмас иде."
    },
    {
      "resource_id": 53,
      "text": "Вә шиксез Ул Коръән Аллаһудан куркып, гөнаһтан сакланучы тәкъва мөэминнәр өчен вәгазь, нәсыйхәт."
    },
    {
      "resource_id": 53,
      "text": "Тәхкыйк Без беләбез әлбәттә Сезләрдән ялганчылар бардыр."
    },
    {
      "resource_id": 53,
      "text": "Тәхкыйк ул Коръән аның белән гамәл кылмаучы кәферләр вә аның илә гамәл кылмаучы бидеґәтче мөселманнарга да хәсрәтдер."
    },
    {
      "resource_id": 53,
      "text": "Вә ул Коръән хаклыгы бик якын булган хакдыр."
    },
    {
      "resource_id": 53,
      "text": "Олугъ булган Раббыңны мактап Ул һәр кимчелектән пакь дип тәсбих әйт, һәм Аңа гыйбадәт кыл!"
    }
  ],
  "meta": {
    "translation_name": "Tatar",
    "author_name": "Tatar",
    "filters": { "resource_id": 53, "chapter_number": "69" }
  }
}
