{
  "translations": [
    { "resource_id": 774, "text": "Ukuri kudakumirwa (umunsi w’izuka)." },
    { "resource_id": 774, "text": "Ukuri kudakumirwa ni iki?" },
    { "resource_id": 774, "text": "Ni iki kizakubwira ukuri kudakumirwa?" },
    {
      "resource_id": 774,
      "text": "Aba Thamudu n’aba Adi bahinyuye umunsi w’imperuka."
    },
    {
      "resource_id": 774,
      "text": "Aba Thamudu borekeshejwe urusaku ndengakamere."
    },
    {
      "resource_id": 774,
      "text": "Naho aba Adi borekeshwa umuyaga uvuza ubuhuha, usenya."
    },
    {
      "resource_id": 774,
      "text": "(Allah) yawubateje mu gihe cy’amajoro arindwi n’amanywa umunani bikurikiranye. Wabonaga abantu ari imirambo irambaraye imeze nk’ingiga z’ibiti by’imitende (byaranduwe) birangaye (birimo ubusa mo imbere)."
    },
    { "resource_id": 774, "text": "Ese urabona hari n’umwe wasigaye muri bo?" },
    {
      "resource_id": 774,
      "text": "Farawo n’ababayeho mbere ye ndetse n’abo mu midugudu yabirinduwe (abantu ba Loti) bakoze ibyaha,"
    },
    {
      "resource_id": 774,
      "text": "Nuko bigomeka ku Ntumwa ya Nyagasani wabo, maze (Allah) abahanisha ibihano bikaze."
    },
    {
      "resource_id": 774,
      "text": "Mu by’ukuri ubwo amazi yarengaga inkombe (mu gihe cy’umwuzure wo ku bwa Nuhu, abamwemeye) twabatwaye mu bwato."
    },
    {
      "resource_id": 774,
      "text": "Kugira ngo tubigire urwibutso kuri mwe ndetse n’amatwi yumva abizirikane."
    },
    {
      "resource_id": 774,
      "text": "Ubwo impanda izavuzwa inshuro imwe (ya mbere)."
    },
    {
      "resource_id": 774,
      "text": "Isi n’imisozi bigaterurwa, bigahondwa inshuro imwe."
    },
    { "resource_id": 774, "text": "Kuri uwo munsi, imperuka izaba igeze." },
    {
      "resource_id": 774,
      "text": "N’ikirere kizasatagurika, maze uwo munsi kibe cyoroshye (ku buryo cyakwiyasagura)."
    },
    {
      "resource_id": 774,
      "text": "N’abamalayika bazaba bakizengurutse (ikirere) impande zacyo. Kandi kuri uwo munsi abamalayika umunani biyongera kuri abo bazaba bateruye Ar’shi<sup foot_note=211610>1</sup> ya Nyagasani wawe."
    },
    {
      "resource_id": 774,
      "text": "Uwo munsi muzahagarikwa (imbere ya Allah). Nta kintu na kimwe cyanyu kizayoberana."
    },
    {
      "resource_id": 774,
      "text": "Bityo, uzahabwa igitabo cye mu kuboko kw’iburyo, azavuga (aratira abandi) agira ati “Nimuze musome igitabo cyanjye.”"
    },
    {
      "resource_id": 774,
      "text": "Rwose njye nari nzi neza ko nzahura n’ibarura ryanjye nk’iri (kubera ibikorwa byiza nakoze)."
    },
    { "resource_id": 774, "text": "Azaba mu buzima bw’umunezero," },
    { "resource_id": 774, "text": "Mu busitani buhebuje," },
    { "resource_id": 774, "text": "Imbuto zabwo zizaba ziri bugufi (yabo)." },
    {
      "resource_id": 774,
      "text": "(Bazabwirwa bati) “Nimurye munanywe kandi muryoherwe, ibyo ni ukubera ibyo mwakoze mu minsi yahise (mukiri ku isi).”"
    },
    {
      "resource_id": 774,
      "text": "Naho uzahabwa igitabo cye mu kuboko kw’ibumoso, azavuga (yicuza n’agahinda kenshi) ati “iyaba ntari mpawe iki gitabo cyanjye!”,"
    },
    { "resource_id": 774, "text": "Sinamenye iby’ibarura ryanjye!" },
    {
      "resource_id": 774,
      "text": "Iyaba urupfu (rwanjye napfuye mva ku isi) rwari rwo rwa burundu."
    },
    { "resource_id": 774, "text": "Umutungo wanjye nta cyo wamariye!" },
    {
      "resource_id": 774,
      "text": "N’ubutware bwanjye bwabaye imfabusa (bwancitse)."
    },
    {
      "resource_id": 774,
      "text": "(Abarinzi b’umuriro bazabwirwa bati) “Mumufate mumubohe,"
    },
    { "resource_id": 774, "text": "Maze mumutwikire mu muriro," },
    {
      "resource_id": 774,
      "text": "Nyuma mumuboheshe umunyururu ufite uburebure bwa Dhira’a<sup foot_note=211611>1</sup> mirongo irindwi."
    },
    { "resource_id": 774, "text": "Mu by’ukuri ntiyemeraga Allah w’ikirenga." },
    {
      "resource_id": 774,
      "text": "Nta n’ubwo yajyaga ashishikariza (abantu) kugaburira abakene."
    },
    {
      "resource_id": 774,
      "text": "None hano uyu munsi nta nshuti ari bugire (yamuvuganira cyangwa ngo imurinde ibihano)"
    },
    {
      "resource_id": 774,
      "text": "Nta n’ibyo kurya (ari buhabwe) uretse amashyira (y’abantu bo mu muriro),"
    },
    {
      "resource_id": 774,
      "text": "Nta bandi (bahabwa) ibyo biribwa uretse abanyabyaha.”"
    },
    { "resource_id": 774, "text": "Rwose ndahiye ibyo mureba," },
    { "resource_id": 774, "text": "N’ibyo mutareba." },
    {
      "resource_id": 774,
      "text": "Mu by’ukuri iyi (Qur’an) ni ijambo (rya Allah risomwa) n’Intumwa yubahitse (Muhamadi)."
    },
    {
      "resource_id": 774,
      "text": "Ntabwo ari imvugo y’umusizi. Dore ko mwemera gake!"
    },
    {
      "resource_id": 774,
      "text": "Nta n’ubwo ari imvugo y’umupfumu. Ariko mwibuka gake!"
    },
    {
      "resource_id": 774,
      "text": "(Ahubwo ni igitabo) cyahishuwe giturutse kwa Nyagasani w’ibiremwa."
    },
    {
      "resource_id": 774,
      "text": "N’iyo (Muhamadi) aza kugira ibyo aduhimbira (tutavuze),"
    },
    {
      "resource_id": 774,
      "text": "Twari kumufatisha imbaraga n’ukuboko kw’iburyo."
    },
    {
      "resource_id": 774,
      "text": "Maze tukamuca umutsi w’umujyana w’ibanze (uvana amaraso mu mutima uyohereza hose mu mubiri)."
    },
    {
      "resource_id": 774,
      "text": "Nta n’umwe muri mwe wari kugira icyo amumarira (ngo amutabare)."
    },
    {
      "resource_id": 774,
      "text": "Kandi mu by’ukuri (Qur’an) ni urwibutso ku bagandukira Allah."
    },
    {
      "resource_id": 774,
      "text": "Rwose tuzi neza ko muri mwe hari abahinyura (iyi Qur’an)."
    },
    {
      "resource_id": 774,
      "text": "Kandi rwose (ku munsi w’imperuka, Qur’an) izaba amakuba ku bahakanyi."
    },
    {
      "resource_id": 774,
      "text": "Kandi mu by’ukuri (Qur’an) ni ukuri kudashidikanywaho."
    },
    {
      "resource_id": 774,
      "text": "Bityo, tagatifuza izina rya Nyagasani wawe, Uhambaye."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "69" }
  }
}
