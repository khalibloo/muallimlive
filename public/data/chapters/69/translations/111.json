{
  "translations": [
    { "resource_id": 111, "text": "Mirkaneessituun," },
    { "resource_id": 111, "text": "Mirkaneessituttiin maali?" },
    {
      "resource_id": 111,
      "text": "Mirkaneessituttiin maal akka taate maaltu si beeksise?!"
    },
    {
      "resource_id": 111,
      "text": "(Ummanni) Samuudiifi Aad rukuttuu qalbii (Qiyaamaa) sobsiisaniiru."
    },
    {
      "resource_id": 111,
      "text": "Samuudis iyya daangaa darbaadhaan balleeffaman"
    },
    {
      "resource_id": 111,
      "text": "Aad immoo qilleensa sagalee cimaa akkaan bubbisuun balleeffaman."
    },
    {
      "resource_id": 111,
      "text": "Halkan torbaafi guyyaa saddeetiif walitti aansee isaan irratti ergeIshee keessatti ummata kan jirma timiraa hundeen buqqifame fakkaatanii kukkufan argita"
    },
    { "resource_id": 111, "text": "Sila isaan irraa haftee wahii ni argitaa?" },
    {
      "resource_id": 111,
      "text": "Fir'awn, warri isa duraatiifi (gandoonni) gombifamtoonnis diliidhaan dhufan."
    },
    {
      "resource_id": 111,
      "text": "Ergamaa Gooftaa isaanii faallessinaan qabaa cimtuu isaan qabe."
    },
    {
      "resource_id": 111,
      "text": "Nuti yeroo bishaan daangaa dabru doonii keessatti isin baanne."
    },
    {
      "resource_id": 111,
      "text": "Akka ishee isiniif gorsa goonuufi gurri waa hubattus akka ishee hubattuuf (kana goone)"
    },
    {
      "resource_id": 111,
      "text": "Yeroo Garrii ykn Faaggaa (xurumbaa) keessa afuuffaan tokkittiin afuufamte,"
    },
    {
      "resource_id": 111,
      "text": "Dacheeniifi gaarreenis ol fuudhamanii caccabiinsa tokkittii caccaban,"
    },
    {
      "resource_id": 111,
      "text": "Guyyaa san argamtuun (Qiyaamaan) ni argamti."
    },
    {
      "resource_id": 111,
      "text": "Samiinis ni baqaqxi; kanaafuu isheen guyyaa san laaftuudha."
    },
    {
      "resource_id": 111,
      "text": "Maleeykonnis daangawwan ishee irratti ta'uArshii Gooftaa keetiis guyyaa san (maleeykota) saddeettu gubbaa isaaniitti baadhatu."
    },
    {
      "resource_id": 111,
      "text": "Guyyaa san (murtiidhaaf) ni dhiyeeffamtuu, (iccitiin) dhokattuun isin irraa taate hin dhokattu."
    },
    {
      "resource_id": 111,
      "text": "Namni kitaaba isaa mirga isaatiin kenname ni jedha: “hoodhaa kitaaba kiyya dubbisaa."
    },
    {
      "resource_id": 111,
      "text": "Ani qormaata koo qunnamuu dhugoomseen ture.”"
    },
    { "resource_id": 111, "text": "Innis jireenya jaalatamtuu keessa ta'a." },
    { "resource_id": 111, "text": "Jannata ol fuudhamtuu keessa (ta'a)." },
    { "resource_id": 111, "text": "Kan firiiwwan ishee dhihoo ta'an;" },
    {
      "resource_id": 111,
      "text": "\"Waan guyyoota darban keessa dabarfattaniif jecha gammadoo ta’aatii nyaadhaa; dhugaa\" (isaaniin jedhama)."
    },
    {
      "resource_id": 111,
      "text": "Namni kitaaba isaa bitaa isaatiin kennames ni jedha: \"yaa badii kiyya! Odoon kitaaba kiyya kennamuu hafee."
    },
    {
      "resource_id": 111,
      "text": "Qormaanni kiyya maal akka ta'es (odoon) beekuu hafee."
    },
    {
      "resource_id": 111,
      "text": "Odoo isheen xumura (jiruu) kiyyaa taateen hawwa!"
    },
    {
      "resource_id": 111,
      "text": "Qabeenyi kiyya homaa nan duroomsine (fayyadne)."
    },
    { "resource_id": 111, "text": "Taaytaan kiyyas narraa bade” (jedha)." },
    { "resource_id": 111, "text": "Isa qabaatii isa hidhaa (sakaalaa)." },
    { "resource_id": 111, "text": "Ergasii ibidda isa seensisaa" },
    {
      "resource_id": 111,
      "text": "Ergasii sansalata dheerinni isaa dhundhuma torbaatama ta'e keessa isa seensisaa."
    },
    { "resource_id": 111, "text": "Inni Rabbii Guddaatti hin amanu ture." },
    {
      "resource_id": 111,
      "text": "Hiyyeeyyii nyaachisuu irrattis (namoota) hin kakaasu ture."
    },
    { "resource_id": 111, "text": "Har’a asitti firri isaaf hin jiru." },
    {
      "resource_id": 111,
      "text": "Nyaannis malaa (warra ibiddaa) irraa malee hin jiru."
    },
    { "resource_id": 111, "text": "Warra dilaawoo malee isa hin nyaatu." },
    { "resource_id": 111, "text": "Waan isin argitaniinis niin kakadha." },
    { "resource_id": 111, "text": "Waan isin hin argineenis (niin kakadha)." },
    {
      "resource_id": 111,
      "text": "Dhugumatti, inni (Qur'aanni) jecha ergamaa kabajamaati."
    },
    {
      "resource_id": 111,
      "text": "Inni jecha weellisaatii miti; xiqquma qofa amantu."
    },
    {
      "resource_id": 111,
      "text": "Jecha raagaatiis miti; xiqqoo malee hin gorfamtanu."
    },
    { "resource_id": 111, "text": "Gooftaa aalama hundaa irraa buufamaadha." },
    {
      "resource_id": 111,
      "text": "Odoo garii jechootaa (kan Nuti hin jedhin) Nurratti dubbatee,"
    },
    { "resource_id": 111, "text": "Silaa Nuti mirgaan isa qabna turre." },
    { "resource_id": 111, "text": "Ergasii hidda onnee isarraa kunna turre." },
    {
      "resource_id": 111,
      "text": "Isin irraa namni isarraa dhorgu tokkollee hin jiru."
    },
    {
      "resource_id": 111,
      "text": "Innis (Qur'aanni) warra Rabbiin sodaataniif gorsa."
    },
    {
      "resource_id": 111,
      "text": "Dhugumatti isin irraa namoonni (Qur'aana) sobsiisan akka jiran Nuti ni beekna."
    },
    {
      "resource_id": 111,
      "text": "Inni (Qur'aanni) kaafiroota irratti gaabbiidha."
    },
    {
      "resource_id": 111,
      "text": "Dhugumatti, inni (Qur'aanni) dhugaa mirkanaa’aadha."
    },
    { "resource_id": 111, "text": "Maqaa Gooftaa kee guddaa ta’ee faarsi." }
  ],
  "meta": {
    "translation_name": "Ghali Apapur Apaghuna",
    "author_name": "Ghali Apapur Apaghuna",
    "filters": { "resource_id": 111, "chapter_number": "69" }
  }
}
