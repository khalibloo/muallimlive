{
  "translations": [
    { "resource_id": 26, "text": "Nevyhnutelná!" },
    { "resource_id": 26, "text": "Co je to nevyhnutelná?" },
    { "resource_id": 26, "text": "Víš ty vůbec, co je to nevyhnutelná?" },
    {
      "resource_id": 26,
      "text": "Jak Thamúdovci, tak i ´Ádovci roztříšťující za lež pokládali."
    },
    {
      "resource_id": 26,
      "text": "Co Thamúdovců se týče, ti byli ranou hromovou zahubeni,"
    },
    {
      "resource_id": 26,
      "text": "zatímco ´Ádovci byli vichřicí svištivou, nezkrotnou skoseni."
    },
    {
      "resource_id": 26,
      "text": "Bůh dal jí, zničující, nad nimi vládu po osm dní a sedm nocí; a byl bys tam viděl lidi k zemi vržené, jako by to byly kmeny palem vykotlané."
    },
    {
      "resource_id": 26,
      "text": "A vidíš snad, že by po nich bylo něco zůstalo?"
    },
    {
      "resource_id": 26,
      "text": "Též Faraón a ti, kdož před ním byli, i města vyvrácená se hříchy provinili"
    },
    {
      "resource_id": 26,
      "text": "a posla Pána svého neposlouchali, takže Bůh trestem nadměrným je uchvátil."
    },
    {
      "resource_id": 26,
      "text": "A když se vodstva rozlila, na plující archu jsme vás přenesli,"
    },
    {
      "resource_id": 26,
      "text": "abychom ji pro vás připomenutím učinili a aby uši pozorné to podržely."
    },
    {
      "resource_id": 26,
      "text": "Až bude zatroubeno na pozoun jedním zatroubením"
    },
    {
      "resource_id": 26,
      "text": "a země a hory budou zvednuty a rozdrceny úderem jedním,"
    },
    { "resource_id": 26, "text": "v ten den nezvratná dopadne" },
    { "resource_id": 26, "text": "a nebe se rozpoltí a bude zející toho dne" },
    {
      "resource_id": 26,
      "text": "a stát budou andělé na krajích jeho; v ten den osm jich nad sebou ponese trůn Pána tvého."
    },
    {
      "resource_id": 26,
      "text": "V ten den předvedeni budete a nezůstane u vás skryto nic tajného."
    },
    {
      "resource_id": 26,
      "text": "A komu bude dána kniha jeho do pravice, ten řekne: \"Zde přečtěte si knihu mou!"
    },
    {
      "resource_id": 26,
      "text": "Já soudil jsem vždy, že s účtem svým se setkám jednou.\""
    },
    { "resource_id": 26, "text": "A takový bude mít žití příjemné" },
    { "resource_id": 26, "text": "v zahradě vznešené," },
    { "resource_id": 26, "text": "jejíž plody na dosah budou." },
    {
      "resource_id": 26,
      "text": "\"Jezte a pijte v bezpečí za to, co jste již vykonali v době minulé!\""
    },
    {
      "resource_id": 26,
      "text": "A komu bude dána kniha jeho do levice, ten řekne: \"Ach, kéž by mi nebyla dána kniha má"
    },
    {
      "resource_id": 26,
      "text": "a já se nikdy nedozvěděl účtu svého výsledek!"
    },
    { "resource_id": 26, "text": "Ach, kéž by tato smrt byla konečná!" },
    { "resource_id": 26, "text": "K ničemu dnes mi není můj majetek" },
    { "resource_id": 26, "text": "a zanikla, daleko ode mne, pravomoc má!\"" },
    { "resource_id": 26, "text": "\"Chopte se ho a v řetězy jej zakovejte," },
    { "resource_id": 26, "text": "pak v ohni pekelném jej palte" },
    {
      "resource_id": 26,
      "text": "a potom řetězem sedmdesát loktů dlouhým jej svažte!\""
    },
    { "resource_id": 26, "text": "On věru nevěřil v Boha mocného" },
    { "resource_id": 26, "text": "a nevybízel k nakrmení nuzného," },
    { "resource_id": 26, "text": "takže zde nemá dnes druha vřelého" },
    { "resource_id": 26, "text": "ani krom splašek pokrmu jiného," },
    { "resource_id": 26, "text": "jež jísti budou jen těžcí hříšníci." },
    { "resource_id": 26, "text": "Hle, já přísahám při tom, co vidíte," },
    { "resource_id": 26, "text": "i při tom, co nezříte," },
    { "resource_id": 26, "text": "že toto zajisté je řeč posla vznešeného!" },
    {
      "resource_id": 26,
      "text": "Nejsou to slova básníkova - jak málo vy věříte -"
    },
    {
      "resource_id": 26,
      "text": "ani řeč věštcova - jak krátkou paměť máte -"
    },
    { "resource_id": 26, "text": "leč je to od Pána lidstva seslání!" },
    {
      "resource_id": 26,
      "text": "A kdyby si on proti vůli Naší vymýšlel nějaká rčení,"
    },
    { "resource_id": 26, "text": "věru bychom jej vzali za jeho pravici" },
    { "resource_id": 26, "text": "a pak mu prořízli jeho srdečnici" },
    { "resource_id": 26, "text": "a žádný z vás by tomu nemohl zabránit." },
    { "resource_id": 26, "text": "Korán vskutku je připomenutí bohabojným" },
    {
      "resource_id": 26,
      "text": "a dobře víme, že mezi vámi jsou ti, kdo nazývají jej vylhaným."
    },
    { "resource_id": 26, "text": "A věru on zármutku nevěřících je příčinou" },
    { "resource_id": 26, "text": "a vskutku je pravdou jistotnou!" },
    { "resource_id": 26, "text": "Chval tedy jméno Pána svého mocného!" }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "69" }
  }
}
