{
  "translations": [
    { "resource_id": 48, "text": "SANNINGENS stund [skall komma]!" },
    { "resource_id": 48, "text": "Vad betyder Sanningens stund" },
    {
      "resource_id": 48,
      "text": "Och vad kan låta dig förstå vad Sanningens stund betyder?"
    },
    {
      "resource_id": 48,
      "text": "[STAMMARNA] Thamud och Aad ville inte tro på det dundrande slaget."
    },
    { "resource_id": 48, "text": "Thamudenerna begravdes av ett jordskalv;" },
    {
      "resource_id": 48,
      "text": "och vad [stammen] Aad beträffar utplånades den av en piskande stormvind med iskyla,"
    },
    {
      "resource_id": 48,
      "text": "som Han lät rasa mot dem utan uppehåll i sju nätter och åtta dagar. Där kunde man se människorna ligga utsträckta [på marken] som urgröpta palmstubbar."
    },
    { "resource_id": 48, "text": "Kan du [nu] finna några spår efter dem" },
    {
      "resource_id": 48,
      "text": "Och Farao och [folken] som levde före honom och [människorna i] de ödelagda [städerna] bar [alla på en tung börda av] synd."
    },
    {
      "resource_id": 48,
      "text": "När de satte sig upp mot sin Herres sändebud, straffade Han dem med fruktansvärd stränghet."
    },
    {
      "resource_id": 48,
      "text": "När vattenmassorna sprängde alla hinder lät Vi arken bära er."
    },
    {
      "resource_id": 48,
      "text": "Den skulle bli ett tecken och en påminnelse för er, som varje uppmärksam lyssnare bevarar i sitt hjärta."
    },
    {
      "resource_id": 48,
      "text": "Och när domedagsbasunen ljuder - en enda gång -"
    },
    {
      "resource_id": 48,
      "text": "och jordytan och bergen lyfts upp och krossas i en enda stöt,"
    },
    { "resource_id": 48, "text": "den Dagen har det kommit som måste komma." },
    {
      "resource_id": 48,
      "text": "Och himlen - som har blivit skör - skall brista"
    },
    {
      "resource_id": 48,
      "text": "och änglarna [skall stiga fram] från alla håll och över dem skall åtta [bärare] den Dagen bära din Herres tron."
    },
    {
      "resource_id": 48,
      "text": "Den Dagen kommer ni att undergå [rannsakan och dom] och ingenting, som ni höll hemligt, skall förbli dolt."
    },
    {
      "resource_id": 48,
      "text": "Och den som får ta emot sin bok med höger hand skall ropa: \"Kom! Läs [vad som står] i min bok!"
    },
    {
      "resource_id": 48,
      "text": "Jag visste att jag [en dag] skulle kallas att avlägga räkenskap!\""
    },
    { "resource_id": 48, "text": "Han skall leva, salig," },
    { "resource_id": 48, "text": "i ett himmelskt paradis," },
    { "resource_id": 48, "text": "där [alla] frukter är [lockande] nära." },
    {
      "resource_id": 48,
      "text": "[Han och hans medbröder skall uppmanas:] \"Ät och drick av hjärtans lust! [Detta är lönen] för de [goda handlingar] som ni sände framför er!\""
    },
    {
      "resource_id": 48,
      "text": "Men den som får ta emot sin bok med vänster hand skall säga: \"Ack, om jag ändå hade sluppit se min bok"
    },
    {
      "resource_id": 48,
      "text": "och fått förbli i okunnighet om denna räkenskap över mitt [liv]!"
    },
    { "resource_id": 48, "text": "Om ändå detta hade varit slutet!" },
    {
      "resource_id": 48,
      "text": "Ingen nytta har jag av allt det som jag ägde!"
    },
    { "resource_id": 48, "text": "Mina argument har mist all styrka!\"" },
    {
      "resource_id": 48,
      "text": "[Då skall befallningen ges:] \"Grip honom och slå honom i en krage av järn"
    },
    { "resource_id": 48, "text": "och låt helvetets lågor sveda honom." },
    {
      "resource_id": 48,
      "text": "Kedja därefter ihop honom [med andra syndare] i en kedja vars längd är sjuttio alnar;"
    },
    {
      "resource_id": 48,
      "text": "han ville nämligen inte tro på Guds höga majestät,"
    },
    {
      "resource_id": 48,
      "text": "och uppmanade ingen att ge den fattige att äta."
    },
    { "resource_id": 48, "text": "Därför har han här i dag ingen vän" },
    {
      "resource_id": 48,
      "text": "och får ingen annan föda än sådana motbjudande anrättningar"
    },
    { "resource_id": 48, "text": "som bara syndarna kan svälja.\"" },
    { "resource_id": 48, "text": "VID allt det som ni kan urskilja" },
    { "resource_id": 48, "text": "och vid det som ni inte kan urskilja!" },
    { "resource_id": 48, "text": "Förvisso är detta ett ädelt Sändebuds ord," },
    {
      "resource_id": 48,
      "text": "inte ord av en poet - få är de ting ni tror på! -"
    },
    {
      "resource_id": 48,
      "text": "Inte heller ord av en spåman - få är de ting ni ägnar eftertanke åt!"
    },
    {
      "resource_id": 48,
      "text": "[Detta är] en uppenbarelse från världarnas Herre!"
    },
    {
      "resource_id": 48,
      "text": "Om han [som fått uppenbarelserna sig anförtrodda hade tillfogat] några ord och påstått att de var Våra,"
    },
    { "resource_id": 48, "text": "skulle Vi ha gripit hans högra hand" },
    {
      "resource_id": 48,
      "text": "och sedan ha skurit upp hans kroppspulsåder."
    },
    { "resource_id": 48, "text": "Ingen av er hade då kunnat rädda honom!" },
    {
      "resource_id": 48,
      "text": "[Denna Koran] är helt visst en påminnelse till dem som fruktar Gud och ständigt har Honom för ögonen."
    },
    {
      "resource_id": 48,
      "text": "Vi vet att det bland er finns de som kommer att förneka [den]"
    },
    {
      "resource_id": 48,
      "text": "och detta kommer att orsaka förnekarna [själva] bitter grämelse."
    },
    { "resource_id": 48, "text": "Helt visst är den den absoluta Sanningen." },
    {
      "resource_id": 48,
      "text": "Prisa därför din Herres namn, omstrålat av makt och härlighet!"
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "69" }
  }
}
