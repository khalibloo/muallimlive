{
  "translations": [
    {
      "resource_id": 232,
      "text": "Olunaku olwokwolesa amazima (olunaku lw’enkomerero)."
    },
    { "resource_id": 232, "text": "Olunaku lwokwolesa amazima kyeki." },
    {
      "resource_id": 232,
      "text": "Naye omanyi olunaku olwokwolesa amazima kyeki."
    },
    {
      "resource_id": 232,
      "text": "Abantu ba Thamud n'aba A'adi baalimbisa olunaku olwentiisa."
    },
    {
      "resource_id": 232,
      "text": "Abantu ba Thamud bazikirizibwa nakubwatuka okwamanyi."
    },
    {
      "resource_id": 232,
      "text": "Ate ba A'adi nebazikirizibwa nakibuyaga owamanyi ennyo eyalimu obunyogovu."
    },
    {
      "resource_id": 232,
      "text": "Gweyabamazaamu ebiro musanvu nenaku munaana awatali kuyimiriramu, walaba abantu nga bagudde eri nga balinga enduli zemitende ezikutuddwako amasanso."
    },
    { "resource_id": 232, "text": "Gwe mu kulaba waliwo eyawona." },
    {
      "resource_id": 232,
      "text": "Farawo, n'abamukulembera, naabo abali kubyalo bya Luutu bayonoona."
    },
    {
      "resource_id": 232,
      "text": "Ekyatuusa buli bamu okujeemera omubaka Katonda gwe yabatumira. Katonda kye yava abakwata olukwata oluyitirivu."
    },
    {
      "resource_id": 232,
      "text": "Aba Nuhu amazzi bwegaabooga okubawonya twabasaabaliza mulyato."
    },
    {
      "resource_id": 232,
      "text": "Olwo nno tulyoke tukibafuulire mmwe ekyokwebuulirira era gakitegeere amatu agategeera."
    },
    {
      "resource_id": 232,
      "text": "Naye engombe bwerifuyibwa olufuuwa olusooka."
    },
    {
      "resource_id": 232,
      "text": "Ensi nensozi birisitulwa nebimementulwa omulundi gumu."
    },
    {
      "resource_id": 232,
      "text": "Olwo nno olunaku lw’enkomerero luliba lutuuse."
    },
    {
      "resource_id": 232,
      "text": "Eggulu ligenda kweyasaamu, nga ku lunaku olwo ligenda kuba lyabirivu."
    },
    {
      "resource_id": 232,
      "text": "Nga ba Malayika bali kumabbali galyo, nga waggulu waabwe kulunaku olwo ba Malayika munaana beebalisitula Arishi y'amukama Katonda wo."
    },
    {
      "resource_id": 232,
      "text": "Ku lunaku olwo mugenda kuleetebwa mubalibwe tewali kintu kyonna kyemukola kigenda kwekweka."
    },
    {
      "resource_id": 232,
      "text": "Naye oyo alikwasibwa ekitabo kye mu mukono gwe ogwaddyo agenda kugamba nti abange mujje musome ekitabo kyange."
    },
    { "resource_id": 232, "text": "Mazima nali nkakasa nti ngenda kubalibwa." },
    {
      "resource_id": 232,
      "text": "Oyo nno agenda kubeera mu bulamu obwesiimisa."
    },
    { "resource_id": 232, "text": "Mu jjana ey'a waggulu." },
    { "resource_id": 232, "text": "Ebibala byayo nga birengejjera kumpi." },
    {
      "resource_id": 232,
      "text": "Kale mulye era munywe muyogeyoge olwebyo byemwakulembeza mu nnaku ezaayita."
    },
    {
      "resource_id": 232,
      "text": "Naye oyo alikwasibwa ekitabo kye mu mukono gwe ogwa kkono aligamba nti zinsanze singa siwereddwa kitabo kyange."
    },
    { "resource_id": 232, "text": "Era nessimanya kubalibwa kwange." },
    {
      "resource_id": 232,
      "text": "Waakiri singa bwennafa kyekyamala nessizuukira."
    },
    { "resource_id": 232, "text": "Ebyobugagga byange tebingasizza." },
    { "resource_id": 232, "text": "Sikyalina byakuwoza." },
    {
      "resource_id": 232,
      "text": "Mu kiseera ekyo Katonda agenda kulagira nti mumukwate mumulijje."
    },
    { "resource_id": 232, "text": "Bwemumala mumukasuke mu muliro." },
    {
      "resource_id": 232,
      "text": "Bwemumala mumuyiseemu olujegere oluwanvu bwalwo obwenkana emikono nsanvu."
    },
    { "resource_id": 232, "text": "Anti yali takkiriza Katonda owekitiibwa." },
    { "resource_id": 232, "text": "Era nga takubiriza kuliisa banaku." },
    {
      "resource_id": 232,
      "text": "N'olwekyo olwaleero wano talinawo muntu amulumirwa."
    },
    {
      "resource_id": 232,
      "text": "Nga bwatalina kyakulya okugyako masirasira."
    },
    {
      "resource_id": 232,
      "text": "Ebintu ebitayinza kulibwa okugyako abonoonyi."
    },
    { "resource_id": 232, "text": "Tewali kingana kulayira ebyo byemulaba." },
    { "resource_id": 232, "text": "Nebyo byemutalaba" },
    {
      "resource_id": 232,
      "text": "Mazima Kur'ani bigambo bya Katonda byeyassa ku mubaka (Nabbi Muhammad) ow'ekitiibwa."
    },
    {
      "resource_id": 232,
      "text": "Ssi bigambo bya mutontomi naye Iman yammwe yentono."
    },
    {
      "resource_id": 232,
      "text": "Era sibigambo bya mulaguzi naye mufumitiriza kitono (nemutasobola ku byawula)."
    },
    {
      "resource_id": 232,
      "text": "Byassibwa ku ye okuva eri omulezi w'ebitonde."
    },
    {
      "resource_id": 232,
      "text": "Singa yetantala natwogeza ebigambo byetutaamutuma."
    },
    { "resource_id": 232, "text": "Twalimukutteko n'amanyi." },
    { "resource_id": 232, "text": "Olwo nno netumukutula omusuwa gw'obulamu." },
    {
      "resource_id": 232,
      "text": "Era tewali mumwe ayinza kutulemesa kutuukiriza ekyo kuye."
    },
    {
      "resource_id": 232,
      "text": "Mazima yyo Kur'ani kyakwebuulirira eri abatya Katonda."
    },
    {
      "resource_id": 232,
      "text": "Era mazima ddala tumanyi nti mu mmwe mulimu abalimbisa (Kur'ani)."
    },
    {
      "resource_id": 232,
      "text": "Mazima okugirimbisa (Kur'ani) kugenda kubeera kwejjusa kunene eri abakafiiri."
    },
    {
      "resource_id": 232,
      "text": "Mazima yo Kur'ani ge mazima aga namaddala."
    },
    {
      "resource_id": 232,
      "text": "Kale nno tendereza erinnya lya Mukama Katonda wo owekitiibwa."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "69" }
  }
}
