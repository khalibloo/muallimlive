{
  "translations": [
    {
      "resource_id": 175,
      "text": "Kada nebo popuca i otvori se kako bi meleki sišli."
    },
    {
      "resource_id": 175,
      "text": "i kada posluša svoga Gospodara, pokoravajući mu se, a ono je to obavezno učiniti."
    },
    {
      "resource_id": 175,
      "text": "i kada Zemlju Allah rastegne kao što se rastegne koža."
    },
    {
      "resource_id": 175,
      "text": "i izbaci riznice i mrtvace koji su u njoj, i potpuno se isprazni, tako da niko od njih u njoj ne ostane."
    },
    {
      "resource_id": 175,
      "text": "i kada posluša svoga Gospodara, pokoravajući mu se, a ona je to obavezna učiniti."
    },
    {
      "resource_id": 175,
      "text": "O čovječe, ti radiš ili dobro ili zlo, i to ćeš naći na Sudnjem danu, kako bi te Allah prema tome nagradio ili kaznio."
    },
    {
      "resource_id": 175,
      "text": "Onome kome listovi na kojima su zapisana njegova djela budu dati u desnu ruku"
    },
    {
      "resource_id": 175,
      "text": "lahak će račun kod Allaha polagati, biće mu pokazana njegova djela, ali neće za njih biti sankcionisan."
    },
    { "resource_id": 175, "text": "i svojoj porodici vratit će se sretan." },
    {
      "resource_id": 175,
      "text": "a onaj kome bude knjiga njegova data u lijevu ruku, iza njegovih leđa."
    },
    { "resource_id": 175, "text": "sam će svoju propast prizivati." },
    {
      "resource_id": 175,
      "text": "ući će u džehennemsku vatru i u njenoj vrelini gorjeti."
    },
    {
      "resource_id": 175,
      "text": "on je na dunjaluku među svojom porodicom bio radostan zbog nevjerovanja i grijeha koje je činio."
    },
    {
      "resource_id": 175,
      "text": "on je mislio da neće biti proživljen nakon što umre."
    },
    {
      "resource_id": 175,
      "text": "a hoće, vratit će ga Allah u život kao što ga je prvi put stvorio, jer njegov Gospodar dobro vidi njegovo stanje, ništa Mu nije skriveno i On će ga za njegova djela kazniti."
    },
    {
      "resource_id": 175,
      "text": "Allah se kune rumenilom koje se pojavi na horizontu, nakon zalaska Sunca."
    },
    {
      "resource_id": 175,
      "text": "i kune se noću i onim što se u njoj sakuplja."
    },
    {
      "resource_id": 175,
      "text": "i Mjesecom kada bude potpun i postane uštap."
    },
    {
      "resource_id": 175,
      "text": "vi ćete, sigurno, o ljudi, iz stanja u stanje prelaziti, tj. iz sjemena, zatim ugruška, zatim grude mesa, zatim ćete imati život, nakon njega smrt, a onda ćete ponovo biti oživljeni."
    },
    {
      "resource_id": 175,
      "text": "šta je ovim nevjernicima, pa ne vjeruju u Allaha i Sudnji dan?"
    },
    {
      "resource_id": 175,
      "text": "i kada se njima Kur'an uči, oni ne čine sedždu svome Gospodaru?"
    },
    {
      "resource_id": 175,
      "text": "nevjernici negiraju ono što im njihov poslanik donosi."
    },
    {
      "resource_id": 175,
      "text": "Allah najbolje zna šta njihova prsa skrivaju, jer Njemu nijedno njihovo djelo nije nepoznato."
    },
    {
      "resource_id": 175,
      "text": "O Poslaniče, kaži im da ih čeka žestoka kazna."
    },
    {
      "resource_id": 175,
      "text": "A oni koji budu vjerovali u Allaha i dobra djela činili, imat će nagradu neprekidnu, a to je Džennet."
    }
  ],
  "meta": {
    "translation_name": "Bosnian Mokhtasar",
    "author_name": "Al-Mukhtasar",
    "filters": { "resource_id": 175, "chapter_number": "84" }
  }
}
