{
  "translations": [
    { "resource_id": 232, "text": "Eggulu bwe liryeyasaamu." },
    {
      "resource_id": 232,
      "text": "Ne ligondera ekiragiro kya Mukama waalyo, era nga bwe kyandibadde."
    },
    { "resource_id": 232, "text": "Ensi bw'eriseeteezebwa." },
    {
      "resource_id": 232,
      "text": "N'ewandula ebigirimu n'esigala nga njereere."
    },
    {
      "resource_id": 232,
      "text": "N'egondera ekiragiro kya mukama waayo era nga bwe kyandibadde."
    },
    {
      "resource_id": 232,
      "text": "Owange ggwe omuntu! Otakabana olutakabana (okukola       e mirimu) ng'odda eri Katondawo. Era oli wakumusisinkana."
    },
    {
      "resource_id": 232,
      "text": "Kale nno omuntu aliweebwa ekitabokye mu mukonogwe ogwa ddyo."
    },
    { "resource_id": 232, "text": "Agenda kubalwa olubala olwangu." },
    { "resource_id": 232, "text": "Era adde eri banne nga musanyufu." },
    {
      "resource_id": 232,
      "text": "Naye oyo aliweebwa ekitabokye e mabega w'omugongogwe."
    },
    { "resource_id": 232, "text": "Agenda kukuba e biwoobe." },
    { "resource_id": 232, "text": "Yeesogge omuliro Sa-iira." },
    {
      "resource_id": 232,
      "text": "Kubanga yabeeranga (ku nsi) mu bantube nga musanyufu (mu kujeemera amateeka ga Mukama Katonda)."
    },
    {
      "resource_id": 232,
      "text": "Bambi! yalowooza nti tagenda        kuzuukira."
    },
    { "resource_id": 232, "text": "So nno, mazima Katondawe yalinga amulaba." },
    {
      "resource_id": 232,
      "text": "Ndayira ekire ekimyufu (ekibaawo ng'enjuba yakagwa)."
    },
    {
      "resource_id": 232,
      "text": "Ne ndayira n'ekiro n'ebyo bye        kikungaanya."
    },
    { "resource_id": 232, "text": "Era ndayira omwezi bwe guba gujjudde." },
    {
      "resource_id": 232,
      "text": "Mujja kukyusibwakyusibwa (mu mbeera za mmwe nga muva mu mbeera okudda ku ndala)."
    },
    { "resource_id": 232, "text": "Naye lwaki tebakkiriza!" },
    {
      "resource_id": 232,
      "text": "Ne Kur'ani bwe basomerwa         tebavunnama."
    },
    {
      "resource_id": 232,
      "text": "Wabula e nsonga ebagaana okuvunnama lwakuba nti abakafuuru balimbisa (Kur'ani)."
    },
    {
      "resource_id": 232,
      "text": "So nga Katonda amannyidde ddala bye bakweka (mu mitima gyabwe)."
    },
    {
      "resource_id": 232,
      "text": "Bawe amawulire nti bagenda kubeera mu bibonerezo ebiruma."
    },
    {
      "resource_id": 232,
      "text": "Okugyako abo abakkiriza ne bakola e mirimu e mirongoofu. Abo be bagenda okufuna e mpeera etakutukawo."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "84" }
  }
}
