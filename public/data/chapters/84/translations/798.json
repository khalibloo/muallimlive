{
  "translations": [
    { "resource_id": 798, "text": "Pandema jalichipapuka liwunde." },
    {
      "resource_id": 798,
      "text": "Ni kwisa kunda lilamusi lya M’mbujeegwe, soni liichiŵajilwa (kuti likunde)."
    },
    {
      "resource_id": 798,
      "text": "Ni ndema jalichijasyisyidwa litaka (pakusyaga matumbi ni ikwesya)."
    },
    {
      "resource_id": 798,
      "text": "Ni kwisa kuponya kusa (litakalyo) yayaliji nkati mwakwe nikuŵa mwangali chachipali."
    },
    {
      "resource_id": 798,
      "text": "Ni kwisa kunda lilamusi lya M’mbujeegwe, soni liichiŵajilwa (kuti likunde)."
    },
    {
      "resource_id": 798,
      "text": "E mmwe amundu! Chisimutu mmwe nkukangamala wa kwa Ambuje ŵenu (Allah) nchilimbichilaga (kutenda itendo yambone kapena yakusakala), basi ni tinchisimangana nayo (pa lisiku lya Kiyamalyo)."
    },
    {
      "resource_id": 798,
      "text": "Sano mundu jwatachipedwa chitabu chakwe ku nkono wakwe wan'dyo."
    },
    {
      "resource_id": 798,
      "text": "Basi jwalakwe tachiŵalanjidwa kuŵalanjidwa kwakwepepala."
    },
    {
      "resource_id": 798,
      "text": "Soni ni tachiujila kwa achalongo achin'jakwe ali jwakusengwa."
    },
    {
      "resource_id": 798,
      "text": "Nambo mundu jwatachipedwa chitabu chakwe cha kunyuma kwa n'gongo wakwe."
    },
    {
      "resource_id": 798,
      "text": "Basi jwalakwe, tachichiŵilanga chonasiko (kuti bola agambe kuwa, nambo ngasiyikomboleka)."
    },
    { "resource_id": 798, "text": "Ni tachijinjila ku Moto Wakulapuka." },
    {
      "resource_id": 798,
      "text": "Chisimu jwalakwe jwaliji jwakusengwa (pajwaliji) ni achalongo achin'jakwe (ku duniya)."
    },
    {
      "resource_id": 798,
      "text": "Chisimu jwalakwe jwasimichisyaga kuti ngasaujila (kwa Allah)."
    },
    {
      "resource_id": 798,
      "text": "Elo! Chisimu Ambujegwe ŵaliji ali nkunnolechesya."
    },
    { "resource_id": 798, "text": "Basi ngukulumbila kuchejela kwegulo." },
    { "resource_id": 798, "text": "Kwisa soni chilo ni yachikusonganganyaga." },
    {
      "resource_id": 798,
      "text": "Ni mwesi ndema jaukwanila lilanguka (lyakwe)."
    },
    {
      "resource_id": 798,
      "text": "Chisimu ŵanganyammwe chinsimanganeje nako kaŵe kane kutyochela pa kaŵe kane (paumi wa duniya uno mpaka kwa Akhera)."
    },
    {
      "resource_id": 798,
      "text": "Ana akwete chichi ŵanganyao chikwatendekasya kuti akakulupilila?"
    },
    {
      "resource_id": 798,
      "text": "Soni pati jichisoomedwaga kukwao Qur’an ŵangasujudu!"
    },
    {
      "resource_id": 798,
      "text": "Nambo kuti achimakafili agamba kanila basi."
    },
    {
      "resource_id": 798,
      "text": "Sano Allah ni jwaakuyimanya chenene yaakusonganganya ŵanganyao."
    },
    {
      "resource_id": 798,
      "text": "Basi mwatagulilani ya ilagasyo yakupoteka nnope."
    },
    {
      "resource_id": 798,
      "text": "Ikaŵeje aŵala ŵaakulupilile ni kutendaga yambone, akwete kupata ŵanganyao malipilo gangamala."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "84" }
  }
}
