{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سووره‌تی (شه‌رح) (واته‌: روونكردنه‌وه‌و كردنه‌وه‌)\nسووره‌تێكى مه‌ككى یه‌و (٨) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n[ <span class=\"arabic uthmani\">أَلَمْ نَشْرَحْ لَكَ صَدْرَكَ (١)</span> ] ئه‌ی محمد - <span class=\"saw\">صلی الله علیه وسلم</span> - ئایا دڵتمان نه‌كرده‌وه‌ بۆ ئه‌وه‌ی كه‌ پێغه‌مبه‌رایه‌تی وه‌رگرێ و توانای هه‌ڵگرتنی باری قورسی پێغه‌مبه‌رایه‌تی و له‌به‌ر كردنی وه‌حی و گه‌یاندنی دینه‌كه‌ی خوای گه‌وره‌ی هه‌بێ، واته‌: سینگتمان كرده‌وه‌و فراوان و ڕووناكمان كرد بۆ هه‌ڵگرتنی ئه‌و شتانه‌، وه‌ چۆن پێغه‌مبه‌ری خوا - <span class=\"saw\">صلی الله علیه وسلم</span> - سینگی كراوه‌و فراوان و ڕووناك بووه‌، شه‌ریعه‌ته‌كه‌یشی به‌هه‌مان شێوه‌ شه‌ریعه‌تێكی فراوان و سووك و ئاسانه‌ و هیچ باری قورس و گرانی تیادا نیه‌، یاخود وتراوه‌: مه‌به‌ست پێی كردنه‌وه‌ی سینگ ئه‌وه‌ بووه‌ كه‌ دوو مه‌لائیكه‌ت هاتوونه‌و سینگی پێغه‌مبه‌ری خوایان - <span class=\"saw\">صلی الله علیه وسلم</span> - له‌ت كردووه‌و هه‌رچی ڕق و كینه‌و شتێك هه‌بێ له‌ دڵیدا ده‌ریان كردووه‌و فڕێیان داوه‌و به‌ ئاوی زه‌مزه‌م دڵیان شوشتۆته‌وه‌و پڕیان كردووه‌ له‌ ڕه‌حم و سۆزو به‌زه‌یی و میهره‌بانی و كردوویانه‌ته‌وه‌ جێی خۆی."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">وَوَضَعْنَا عَنْكَ وِزْرَكَ (٢)</span> ] وه‌ ئه‌گه‌ر شتێكت هه‌بووبێت له‌ پێش ئیسلام له‌ تاوان له‌سه‌رمان لابردوویت، هه‌ر چه‌نده‌ خوای گه‌وره‌ پێغه‌مبه‌رى - <span class=\"saw\">صلی الله علیه وسلم</span> - له‌ تاوانی گه‌وره‌ پاراستووه‌ مه‌گه‌ر شتی بچووكى هه‌بووبێت ئه‌وانه‌یشمان له‌سه‌رت لابردووه‌و خوای گه‌وره‌ لێت خۆش بووه‌."
    },
    {
      "verse_id": 3,
      "isHTML": true,
      "isTafsir": true,
      "text": "[ <span class=\"arabic uthmani\">الَّذِي أَنْقَضَ ظَهْرَكَ (٣)</span> ] (الإِنْقَاظ) واته‌: ده‌نگ ده‌رچوون، ئه‌و وه‌حییه‌ ئه‌وه‌نده‌ قورس بووه‌ ئه‌گه‌ر بارێك بوایه‌و له‌سه‌ر شانت بوایه‌ ده‌نگی شكاندی پشتت ئه‌بیسترا، هه‌ڵگرتنی وه‌حی و پێغه‌مبه‌رایه‌تی ئه‌وه‌نده‌ قورس بووه‌ كه‌ خوای گه‌وره‌ پشتی پاراستووه‌ له‌و شكاندنه‌."
    },
    {
      "verse_id": 4,
      "isHTML": true,
      "isTafsir": true,
      "text": "{به‌رز كردنه‌وه‌ى ناوی پێغه‌مبه‌ری خوا - <span class=\"saw\">صلی الله علیه وسلم</span> -}\n [ <span class=\"arabic uthmani\">وَرَفَعْنَا لَكَ ذِكْرَكَ (٤)</span> ] وه‌ ناو و یادی تۆمان به‌رز ڕاگرتووه‌ له‌ دونیاو قیامه‌تدا، به‌وه‌ی كه‌ له‌ هه‌ر شوێنێك ناوی خوای گه‌وره‌ بهێنرێ ناوی تۆش ئه‌هێنرێ، وه‌ هیچ كه‌سێك موسڵمان نابێ و به‌ موسڵمان دانانرێ هه‌ر چه‌نده‌ بڵێ: (أَشْهَدُ أَنْ لَا إِلَهَ إِلَّا اللَّهُ) تا نه‌ڵێ: (وَأَشْهَدُ أَنَّ مُحَمَّدًا رَسُولُ اللَّهِ) وه‌ ڕۆژانه‌ پێنج جار بانگ ئه‌درێ و له‌گه‌ڵ (أَشْهَدُ أَنْ لَا إِلَهَ إِلَّا اللَّهُ) بانگده‌ر (وَأَشْهَدُ أَنَّ مُحَمَّدًا رَسُولُ اللَّهِ) ئه‌ڵێت، وه‌ هیچ وتاربێژێك نیه‌ كه‌ وتار بدات ئیلا ناوی پێغه‌مبه‌ری خوا دێنێ - <span class=\"saw\">صلی الله علیه وسلم</span> - ، وه‌ هیچ كه‌سێك نیه‌ نوێژ بكات ئیلا ناوی پێغه‌مبه‌ری خوا - <span class=\"saw\">صلی الله علیه وسلم</span> - دێنێ، یاخود خوای گه‌وره‌ ناوی پێغه‌مبه‌ری خوای - <span class=\"saw\">صلی الله علیه وسلم</span> - به‌رز ڕاگرتووه‌ به‌وه‌ی كه‌ بۆ پێغه‌مبه‌رانی تریشى باسی كردووه‌و به‌ڵێن و په‌یمانی لێ وه‌رگرتوون كه‌ ئه‌گه‌ر پێغه‌مبه‌ری خوا هات - <span class=\"saw\">صلی الله علیه وسلم</span> - خۆیشیان ئیمانی پێ بێنن و شوێنی بكه‌ون وه‌ فه‌رمانیش بكه‌ن به‌ ئوممه‌ته‌كانیان هه‌ر كاتێك گه‌یشتن به‌ پێغه‌مبه‌ری خوا - <span class=\"saw\">صلی الله علیه وسلم</span> - ئیمانی پێ بێنن."
    },
    {
      "verse_id": 5,
      "isHTML": true,
      "isTafsir": true,
      "text": "{دواى ناخۆشى خۆشییه‌}\n[ <span class=\"arabic uthmani\">فَإِنَّ مَعَ الْعُسْرِ يُسْرًا (٥)</span> ] به‌ دڵنیایی له‌گه‌ڵ هه‌موو ته‌نگانه‌و ته‌سكی و ناخۆشی و گرانی و سه‌ختى و سه‌غڵه‌تى و قورسییه‌كدا سووكی و ئاسانی هه‌یه‌و خوای گه‌وره‌ ده‌رووی خێر ئه‌كاته‌وه‌."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ مَعَ الْعُسْرِ يُسْرًا (٦)</span> ] دیسانه‌وه‌ به‌ دڵنیایی له‌گه‌ڵ هه‌موو قورسی و گرانی و ته‌سكی و ته‌نگییه‌كدا سووكی و ئاسانی و ده‌رووی خێر هه‌یه‌، لێره‌دا یه‌ك جار خوای گه‌وره‌ باسی عوسری كردووه‌ له‌به‌ر ئه‌وه‌ی عوسره‌كه‌ هه‌ردووكی (ئه‌لیف و لامی) پێوه‌یه‌ (مه‌عریفه‌)یه‌ یه‌ك عوسره‌، به‌ڵام یوسره‌كه‌ (نه‌كیره‌)یه‌ دوو دانه‌یه‌، بۆیه‌ هیچ كاتێك یه‌ك عوسرو ته‌نگانه‌ زاڵ نابێ به‌سه‌ر دوو سووكی و ئاسانیدا، دوو جار خوای گه‌وره‌ باسی سووكی و ئاسانى كردووه‌ یه‌كجار باسی ته‌نگانه‌ی كردووه‌، بۆیه‌ مرۆڤی ئیماندار ئه‌بێ گه‌شبین و ئارامگر بێت، وه‌ ره‌شبین و بێ ئومێد نه‌بێ له‌ ڕه‌حمه‌تی خوای گه‌وره‌، وه‌ هه‌میشه‌ خوای گه‌وره‌ ده‌رووی خێر ئه‌كاته‌وه‌ ئه‌گه‌ر مرۆڤ ئارامگر بێ."
    },
    {
      "verse_id": 7,
      "isHTML": true,
      "isTafsir": true,
      "text": "[ <span class=\"arabic uthmani\">فَإِذَا فَرَغْتَ فَانْصَبْ (٧)</span> ] كاتێك له‌ كاروباری دونیاو سه‌رقاڵی بوویته‌وه‌ ئه‌وه‌ خۆت یه‌كلا بكه‌وه‌ بۆ په‌رستنی خوای گه‌وره‌ به‌ دڵسۆزی و نیازپاكی ڕوو له‌ خوای گه‌وره‌ بكه‌و گورج وگۆڵ به‌، یاخود مه‌به‌ست پێی شه‌ونوێژه‌ له‌ شه‌ونوێژه‌كانتدا خۆت بۆ خوای گه‌وره‌ یه‌كلا بكه‌وه‌و شه‌ونوێژ بكه‌، یاخود ئه‌گه‌ر له‌ فه‌رزه‌كان بوویته‌وه‌ ئه‌و كاته‌ شه‌ونوێژیش بكه‌، یاخود ئه‌گه‌ر هاتوو له‌ ڕاگه‌یاندنی دینه‌كه‌ت بوویته‌وه‌ یان له‌ غه‌زاو جیهاد كردن ته‌واو بووی ئه‌و كاته‌ خۆت یه‌كلا بكه‌ره‌وه‌ بۆ عیباده‌ت و په‌رستنی خوای گه‌وره‌."
    },
    {
      "verse_id": 8,
      "isHTML": true,
      "isTafsir": true,
      "text": "[ <span class=\"arabic uthmani\">وَإِلَى رَبِّكَ فَارْغَبْ (٨)</span> ] وه‌ نیه‌ت و ڕه‌غبه‌تت بۆ لای خوای گه‌وره‌ هه‌بێت و به‌تاك و ته‌نها ملكه‌چ به‌ بۆ خوای گه‌وره‌ وه‌ ڕوو له‌ خوای گه‌وره‌ بكه‌ وه‌ داوای به‌هه‌شتی لێبكه‌، والله أعلم."
    }
  ]
}
