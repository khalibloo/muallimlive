{
  "translations": [
    {
      "resource_id": 23,
      "text": "O saat (qiyamət) yaxınlaşdı və ay (Peyğəmbərin mö’cüzəsi ilə) parçalandı."
    },
    {
      "resource_id": 23,
      "text": "Əgər müşriklər (Muhəmməd əleyhissəlamın peyğəmbərliyinin həqiqiliyini təsdiq edən) bir mö’cüzə görsələr, (imandan) üz döndərib: “(Bu, uzun müddət) davam edən bir sehrdir!” – deyərlər."
    },
    {
      "resource_id": 23,
      "text": "Onlar (ayın parçalanmasını, digər mö’cüzələri və Peyğəmbər əleyhissəlamı) təkzib etdilər və öz nəfslərinin istəklərinə uydular. Halbuki hər bir iş qərarlaşdırılmışdır! (Əzəldən müəyyən edilmiş hər bir iş, o cümlədən islam dini və Muhəmməd əleyhissəlamın peyğəmbərliyi bərqərar olacaqdır!)"
    },
    {
      "resource_id": 23,
      "text": "And olsun ki, onlara (pis əməllərdən) çəkindirən neçə-neçə xəbərlər gəlmişdir."
    },
    {
      "resource_id": 23,
      "text": "(Bu Qur’an) olduqca böyük hikmətdir. Lakin (inanmayanlara, qəlbləri möhürlənənlərə oradakı) qorxutmalar (öyüd-nəsihət) heç bir fayda verməz!"
    },
    {
      "resource_id": 23,
      "text": "Artıq (ya Peyğəmbər!) sən onlardan üz çevir. Carçının (İsrafilin) onları olduqca pis (dəhşətli) bir şeyə (məhşərə) çağıracağı günədək!"
    },
    {
      "resource_id": 23,
      "text": "Onlar (o gün) gözlərini zəlilanə aşağı tikib (ətrafa) səpələnmiş çəyirtkələr kimi qəbirlərindən çıxacaqlar."
    },
    {
      "resource_id": 23,
      "text": "Kafirlər (boyunlarını qabağa uzadıb) carçıya tərəf tələsərək: “Bu nə çətin bir gündür!” – deyəcəklər."
    },
    {
      "resource_id": 23,
      "text": "Bunlardan (Məkkə müşriklərindən) əvvəl Nuh qövmü (öz peyğəmbərini) təkzib etmiş və bəndəmizi (Nuhu) yalançı sayıb: “(Bu) divanədir!” – demişdilər. Ona (risaləti təbliğ etmək) qadağan edilmişdi."
    },
    {
      "resource_id": 23,
      "text": "(Nuh) Rəbbinə dua edib: “Mən (öz qövmümüm içində) məğlub oldum, buna görə də (onlardan) intiqam al!” – dedi."
    },
    {
      "resource_id": 23,
      "text": "Biz (onun duasını qəbul edərək) göyün qapılarını sel kimi axan bir yağışla açdıq."
    },
    {
      "resource_id": 23,
      "text": "Yeri yarıb (oradan) bulaqlar qaynatdıq. Nəhayət, (göydən axan və yerdən qaynayan) sular (lövhi-məhfuzda) əzəldən müəyyən edilmiş bir iş üçün (tufan məqsədilə) bir-birinə qovuşdu."
    },
    {
      "resource_id": 23,
      "text": "Biz Nuhu (ona iman gətirənlərlə birlikdə) taxtadan düzəlmiş və mismarlanmış gəmiyə mindirdik."
    },
    {
      "resource_id": 23,
      "text": "(Qövmü tərəfindən) inkar edilmiş kimsəyə (Nuha) mükafat olaraq verilən (gəmi) gözümüzün qabağında (nəzarətimiz altında) üzüb gedirdi."
    },
    {
      "resource_id": 23,
      "text": "And olsun ki, Biz onu (tufan hadisəsini, yaxud Nuh qövmünün başına gələnləri sonrakı nəsillərə) ibrət üçün saxladıq. Amma heç bir ibrət alan (öyüd-nəsihət qəbul edən) varmı?!"
    },
    {
      "resource_id": 23,
      "text": "Bir (görəydiniz) Mənim əzabım və qorxutmağım necə oldu!"
    },
    {
      "resource_id": 23,
      "text": "And olsun ki, Biz Qur’anı (ondan) ibrət almaq (öyüd-nəsihət qəbul etmək) üçün belə asanlaşdırdıq. Amma heç bir ibrət alan (öyüd-nəsihət qəbul edən) varmı?!"
    },
    {
      "resource_id": 23,
      "text": "Ad (qövmü də öz peyğəmbərinə) təkzib etmişdi. (Bir görəydiniz) Mənim əzabım və qorxutmağım necə oldu!"
    },
    {
      "resource_id": 23,
      "text": "Biz (əzabı) uzun sürən nəhs bir gündə onların üstünə uğultulu (çox soyuq) bir külək göndərdik."
    },
    {
      "resource_id": 23,
      "text": "O, adamları kökündən qopmuş xurma kötükləri kimi (yerindən) qopardıb atırdı."
    },
    {
      "resource_id": 23,
      "text": "(Bir görəydiniz) Mənim əzabım və qorxutmağım necə oldu!"
    },
    {
      "resource_id": 23,
      "text": "And olsun ki, Biz Qur’anı (ondan) ibrət almaq (öyüd-nəsihət qəbul etmək) üçün belə asanlaşdırdıq. Amma heç bir ibrət alan (öyüd-nəsihət qəbul edən) varmı?!"
    },
    {
      "resource_id": 23,
      "text": "Səmud (qövmü də Saleh peyğəmbərin onlara etdiyi) təhdidləri (xəbərdarlıqları) yalan saymışdı."
    },
    {
      "resource_id": 23,
      "text": "Onlar demişdilər: “Məgər biz özümüzdən olan (adi) bir adamamı tabe olacağıq?! Biz onda haqq yoldan azmış və dəlilik etmiş olarıq!"
    },
    {
      "resource_id": 23,
      "text": "Məgər içərimizdən vəhy yalnız onamı nazil olmuşdur?! Xeyr, o, yalançının, lovğanın biridir!”"
    },
    {
      "resource_id": 23,
      "text": "(Biz Saleh peyğəmbərə təsəlli verib dedik: ) “Onlara kimin yalançı, kimin lovğa olduğunu sabah mütləq biləcəklər!"
    },
    {
      "resource_id": 23,
      "text": "Biz onları imtahana çəkmək üçün bir dişi (maya) dəvə göndərəcəyik. Onların nə edəcəyini gözlə və (əziyyətlərinə də) döz!"
    },
    {
      "resource_id": 23,
      "text": "Və onlara suyun (dəvə ilə) onlar arasında bölüşdürüldüyünü xəbər ver! (Suyu bir gün onlar, bir gün də dəvə içəcəkdir). Hərə öz növbəsində hazır olsun!”"
    },
    {
      "resource_id": 23,
      "text": "Nəhayət, onlar öz yoldaşlarını (Qudar ibn Salifi) çağırdılar. O da (dəvəni) tutub kəsdi."
    },
    {
      "resource_id": 23,
      "text": "(Bir görəydiniz) Mənim əzabım və qorxutmağım necə oldu!"
    },
    {
      "resource_id": 23,
      "text": "Biz onlara bircə dəhşətli (tükürpədici) səs (Cəbrailin qışqırtısını) göndərdik, dərhal (heyvanlar üçün) ağıl düzəldənin istifadə etdiyi quru ota (həşəmə) döndülər."
    },
    {
      "resource_id": 23,
      "text": "And olsun ki, Biz Qur’anı (ondan) ibrət almaq (öyüd-nəsihət qəbul etmək) üçün belə asanlaşdırdıq. Amma heç bir ibrət alan (öyüd-nəsihət qəbul edən) varmı?!"
    },
    {
      "resource_id": 23,
      "text": "Lut qövmü də (peyğəmbərlərinin onlara etdiyi) təhdidləri (xəbərdarlıqları) yalan saymışdı."
    },
    {
      "resource_id": 23,
      "text": "Biz də onların üstünə daş yağdıran yel göndərdik (başlarına daş yağdırdıq), yalnız Lutun ailəsini səhər çağı xilas etdik;"
    },
    {
      "resource_id": 23,
      "text": "Dərgahımızdan bir lütf olaraq! Biz (ne’mətimizə) şükür edəni belə mükafatlandırırıq!"
    },
    {
      "resource_id": 23,
      "text": "And olsun ki, (Lut) onları Bizim əzabımızla qorxutmuş, onlar isə bu təhdidlərə (xəbərdarlıqlara) şübhə edib inanmamışdılar."
    },
    {
      "resource_id": 23,
      "text": "Cəlalıma and olsun ki, onlar (Lutdan) öz qonaqlarını (mələkləri) onlara təslim etməyi tələb etmişdilər. Biz də onları kor etdik (və) “İndi əzabımı və təhdidlərimi dadın!” - (dedik)."
    },
    {
      "resource_id": 23,
      "text": "And olsun ki, səhər tezdən onları əbədi (qiyamətədək onlardan əl çəkməyən) bir əzab yaxaladı (məhv olub həmişəlik Cəhənnəmə vasil oldular)."
    },
    {
      "resource_id": 23,
      "text": "(Onlara: ) “İndi əzabımı və təhdidlərimi dadın!” (dedik)."
    },
    {
      "resource_id": 23,
      "text": "And olsun ki, Biz Qur’anı (ondan) ibrət almaq (öyüd-nəsihət qəbul etmək) üçün belə asanlaşdırdıq. Amma heç bir ibrət alan (öyüd-nəsihət qəbul edən) varmı?!"
    },
    {
      "resource_id": 23,
      "text": "And olsun ki, Bizim təhdidlərimiz (xəbərdarlıqlarımız Musa vasitəsilə) Fir’on əhlinə də gəlib çatmışdı."
    },
    {
      "resource_id": 23,
      "text": "Onlar ayələrimizin (mö’cüzələrimizin) hamısını yalan hesab etdilər. Biz də onları yenilməz qüvvət, qarşısıalınmaz intiqam sahibinə yaraşan bir əzabla yaxaladıq."
    },
    {
      "resource_id": 23,
      "text": "(Ey Qüreyş əhli!) Sizin kafirlərin onlardan nəyi yaxşıdır?! Yoxsa (əvvəlki ilahi) kitablarda sizin üçün bəraət (əzabdan qurtuluş hökmü) vardır?!"
    },
    {
      "resource_id": 23,
      "text": "Yoxsa onlar: “Biz (Muhəmməd və mö’minlərdən) intiqam ala biləcək bir zümrəyik!” – deyirlər?"
    },
    {
      "resource_id": 23,
      "text": "(Bədr vuruşunda) bu dəstə mütləq məğlub olacaq və arxa çevirib qaçacaqdır!"
    },
    {
      "resource_id": 23,
      "text": "Xeyr, onların əsl əzab vaxtı qiyamət günüdür. Qiyamət gününün əzabı daha acıdır (daha şiddətlidir)."
    },
    {
      "resource_id": 23,
      "text": "Şübhəsiz ki, günahkarlar (dünyada) haqq yoldan azmışlar və (axirətdə də) cəhənnəm odu içərisində olacaqlar. (Yaxud günahkarlar heyrət, yanlışlıq və dəlilik içindədirlər)."
    },
    {
      "resource_id": 23,
      "text": "O gün onlar üzüstə Cəhənnəmə sürüklənəcək (və onlara): “Duyun Cəhənnəmin (ələmini) təmasını!” (deyiləcəkdir)."
    },
    {
      "resource_id": 23,
      "text": "Şübhəsiz ki, Biz hər şeyi müəyyən ölçüdə (lazım olduğu qədər) yaratdıq."
    },
    {
      "resource_id": 23,
      "text": "Bizim buyurduğumuz bir göz qırpımında yerinə yetər! (Hər hansı bir şeyi yaratmaq istədikdə ona bircə dəfə: “Ol !” – deyərik, o da dərhal olar!)"
    },
    {
      "resource_id": 23,
      "text": "And olsun ki, Biz sizin kimiləri (çox) məhv etmişik. Amma heç bir ibrət alan (öyüd-nəsihət qəbul edən) varmı?!"
    },
    {
      "resource_id": 23,
      "text": "Onların etdiyi hər şey (əməllərinin yazıldığı) dəftərlərdədir!"
    },
    {
      "resource_id": 23,
      "text": "Hər bir kiçik və böyük (günah lövhi-məhfuzda) yazılmışdır!"
    },
    {
      "resource_id": 23,
      "text": "Şübhəsiz ki, müttəqilər (axirətdə) cənnət bağlarında və çaylar kənarında,"
    },
    {
      "resource_id": 23,
      "text": "(Heç bir yersiz söhbətə və günaha təhrik olunmayan) haqq məclisində, qadir hökmdarın (Allahın) hüzurunda olacaqlar!"
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "54" }
  }
}
