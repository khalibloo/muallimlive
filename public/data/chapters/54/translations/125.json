{
  "translations": [
    {
      "resource_id": 125,
      "text": "Àkókò náà súnmọ́. Òṣùpá sì là pẹrẹgẹdẹ (sí méjì).1 <sup foot_note=147976>1</sup>"
    },
    {
      "resource_id": 125,
      "text": "Tí wọ́n bá rí àmì kan, wọ́n máa gbúnrí. Wọn yó sí wí pé: “Idán kan tó máa parẹ́ (ni èyí).”1 <sup foot_note=147977>1</sup>"
    },
    {
      "resource_id": 125,
      "text": "Wọ́n pè é ní irọ́. Wọ́n sì tẹ̀lé ìfẹ́-inú wọn. Gbogbo iṣẹ́ ẹ̀dá sì máa jókòó tì í lọ́rùn. 1 <sup foot_note=147978>1</sup>"
    },
    {
      "resource_id": 125,
      "text": "Dájúdájú wáàsí tí ó ń kọ aburúwà nínú àwọn ìró tó dé bá wọn. <sup foot_note=147979>1</sup>"
    },
    {
      "resource_id": 125,
      "text": "(al-Ƙur’ān sì ni) ọgbọ́n tó péye pátápátá; ṣùgbọ́n àwọn ìkìlọ̀ náà kò rọ̀ wọ́n lọ́rọ̀."
    },
    {
      "resource_id": 125,
      "text": "Ṣẹ́rí kúrò ní ọ̀dọ̀ wọn. Ní ọjọ́ tí olùpèpè yóò pèpè fún kiní kan tí ẹ̀mí kórira (ìyẹn, Àjíǹde),"
    },
    {
      "resource_id": 125,
      "text": "Ojú wọn máa wálẹ̀ ní ti àbùkù. Wọn yó sì máa jáde láti inú sàréè bí ẹni pé eṣú tí wọ́n fọ́nká síta ni wọ́n."
    },
    {
      "resource_id": 125,
      "text": "Wọn yó sì máa yára lọ sí ọ̀dọ̀ olùpèpè náà. Àwọn aláìgbàgbọ́ yó sì wí pé: “Èyí ni ọjọ́ ìṣòro.”"
    },
    {
      "resource_id": 125,
      "text": "Ìjọ (Ànábì) Nūh pe òdodo ní irọ́ ṣíwájú wọn. Nígbà náà, wọ́n pe ẹrúsìn Wa ní òpùrọ́. Wọ́n sì wí pé: “Wèrè ni.” Wọ́n sì kọ̀ fún un pẹ̀lú ohùn líle.1 <sup foot_note=147980>1</sup>"
    },
    {
      "resource_id": 125,
      "text": "Nítorí náà, ó pe Olúwa rẹ̀ pé: “Dájúdájú wọ́n ti borí mi. Bá mi gbẹ̀san.”"
    },
    {
      "resource_id": 125,
      "text": "Nítorí náà, A ṣí àwọn ìlẹ̀kùn sánmọ̀ sílẹ̀ pẹ̀lú omi tó lágbára."
    },
    {
      "resource_id": 125,
      "text": "A tún mú àwọn odò ṣàn jáde láti inú ilẹ̀. Omi (sánmọ̀) pàdé (omi ilẹ̀) pẹ̀lú àṣẹ tí A ti kọ (lé wọn lórí)."
    },
    {
      "resource_id": 125,
      "text": "A sì gbé (Ànábì) Nūh gun ọkọ̀ onípákó, ọkọ̀ eléṣòó,"
    },
    {
      "resource_id": 125,
      "text": "tí ó ń rìn (lórí omi) lójú Wa. (Ó jẹ́) ẹ̀san nítorí ẹni tí wọ́n ṣàì gbàgbọ́ nínú rẹ̀."
    },
    {
      "resource_id": 125,
      "text": "Dájúdájú A ṣẹ́ ẹ kù (tí A fi ṣe) àmì. Ǹjẹ́ olùrántí wà báyìí bí?"
    },
    {
      "resource_id": 125,
      "text": "Báwo ni ìyà Mi àti ìkìlọ̀ Mi ti rí ná (lára wọn)?"
    },
    {
      "resource_id": 125,
      "text": "Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí?"
    },
    {
      "resource_id": 125,
      "text": "Ìran ‘Ād pé òdodo ní irọ́. Báwo ni ìyà Mi àti ìkìlọ̀ Mi ti rí ná (lára wọn)?"
    },
    {
      "resource_id": 125,
      "text": "Dájúdájú Àwa rán atẹ́gùn líle sí wọn ní ọjọ́ burúkú kan tó ń tẹ̀ síwájú.1 <sup foot_note=147981>1</sup>"
    },
    {
      "resource_id": 125,
      "text": "Ó ń fa àwọn ènìyàn tu bí ẹni pé kùkùté igi ọ̀pẹ tí wọ́n fà tu tegbòtegbò ni wọ́n."
    },
    {
      "resource_id": 125,
      "text": "Báwo ni ìyà Mi àti ìkìlọ̀ Mi ti rí ná (lára wọn)?"
    },
    {
      "resource_id": 125,
      "text": "Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí?"
    },
    { "resource_id": 125, "text": "Ìjọ Thamūd pe àwọn ìkìlọ̀ ní irọ́." },
    {
      "resource_id": 125,
      "text": "Wọ́n wí pé: “Ṣé abara kan, ẹnì kan ṣoṣo nínú wa ni a óò máa tẹ̀lé. (Bí ó bá rí bẹ́ẹ̀) nígbà náà dájúdájú àwa ti wà nínú ìṣìnà àti wàhálà."
    },
    {
      "resource_id": 125,
      "text": "Ṣé òun ni wọ́n sọ tírà ìrántí kalẹ̀ fún láààrin wa? Rárá o, òpùrọ́ onígbèéraga ni.”"
    },
    {
      "resource_id": 125,
      "text": "Ní ọ̀la ni wọn yóò mọ ta ni òpùrọ́ onígbèéraga."
    },
    {
      "resource_id": 125,
      "text": "Dájúdájú Àwa máa rán abo ràkúnmí sí wọn; (ó máa jẹ́) àdánwò fún wọn. Nítorí náà, máa wò wọ́n níran ná, kí o sì ṣe sùúrù.1 <sup foot_note=147982>1</sup>"
    },
    {
      "resource_id": 125,
      "text": "Kí o sì fún wọn ní ìró pé dájúdájú pípín ni omi láààrin wọn. Gbogbo ìpín omi sì wà fún ẹni tí ó bá kàn láti wá sí odò."
    },
    {
      "resource_id": 125,
      "text": "Wọ́n pe ẹni wọn. Ó yọ́ kẹ́lẹ́kẹ́lẹ́ nawọ́ mú (ràkúnmí náà mọ́lẹ̀). Ó sì pa á."
    },
    {
      "resource_id": 125,
      "text": "Báwo ni ìyà Mi àti ìkìlọ̀ Mi ti rí ná (lára wọn)?"
    },
    {
      "resource_id": 125,
      "text": "Dájúdájú Àwa rán igbe kan ṣoṣo sí wọn. Wọ́n sì dà bí koríko gbígbẹ tí àgbẹ̀ dáná sun."
    },
    {
      "resource_id": 125,
      "text": "Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí?"
    },
    { "resource_id": 125, "text": "Ìjọ Lūt pe àwọn ìkìlọ̀ ní irọ́." },
    {
      "resource_id": 125,
      "text": "Dájúdájú Àwa fi òkúta iná ránṣẹ́ sí wọn àfi ará ilé Lūt, tí A gbàlà ní àsìkò sààrì."
    },
    {
      "resource_id": 125,
      "text": "(Ó jẹ́) ìkẹ́ kan láti ọ̀dọ̀ Wa. Báyẹn ni A ṣe ń san ẹ̀san fún ẹni tó bá dúpẹ́ (fún Wa)."
    },
    {
      "resource_id": 125,
      "text": "Ó kúkú fi ìgbámú Wa ṣe ìkìlọ̀ fún wọn, ṣùgbọ́n wọ́n ja àwọn ìkìlọ̀ níyàn."
    },
    {
      "resource_id": 125,
      "text": "Wọ́n kúkú làkàkà lọ́dọ̀ rẹ̀ láti bá àwọn aléjò rẹ̀ ṣèbàjẹ́. Nítorí náà, A fọ́ ojú wọn. Ẹ tọ́ ìyà Mi àti ìkìlọ̀ Mi wò."
    },
    {
      "resource_id": 125,
      "text": "Àti pé dájúdájú ìyà gbére ni wọ́n mọ́júmọ́ sínú rẹ̀ ní òwúrọ̀ kùtùkùtù."
    },
    { "resource_id": 125, "text": "Nítorí náà, ẹ tọ́ ìyà Mi àti ìkìlọ̀ Mi wò." },
    {
      "resource_id": 125,
      "text": "Dájúdájú A ṣe al-Ƙur’ān ní ìrọ̀rùn fún ṣíṣe ìrántí. Ǹjẹ́ olùrántí wà báyìí bí?"
    },
    {
      "resource_id": 125,
      "text": "Dájúdájú àwọn ìkìlọ̀ dé bá àwọn ènìyàn Fir‘aon."
    },
    {
      "resource_id": 125,
      "text": "Wọ́n pe gbogbo àwọn āyah Wa ní irọ́ pátápátá. A sì gbá wọn mú ní ìgbámú (tí) Alágbára, Olùkápá (máa ń gbá ẹ̀dá mú)."
    },
    {
      "resource_id": 125,
      "text": "Ṣé àwọn aláìgbàgbọ́ (nínú) yín l’ó lóore ju àwọn wọ̀nyẹn (tí wọ́n ti parẹ́ bọ́ sẹ́yìn) ni tàbí ẹ̀yin ní ìmóríbọ́ kan nínú ìpín-ìpín Tírà (pé ẹ̀yin kò níí jìyà)?"
    },
    {
      "resource_id": 125,
      "text": "Tàbí wọ́n ń wí pé: “Àwa wà papọ̀ tí a óò ranra wa lọ́wọ́ láti borí (Òjíṣẹ́)”"
    },
    {
      "resource_id": 125,
      "text": "A máa fọ́ àkójọ náà lógun. Wọn sì máa fẹsẹ̀ fẹ́ẹ lójú ogun."
    },
    {
      "resource_id": 125,
      "text": "Àmọ́ sá, Àkókò náà ni ọjọ́ àdéhùn wọn. Àkókò náà burú jùlọ. Ó sì korò jùlọ."
    },
    {
      "resource_id": 125,
      "text": "Dájúdájú àwọn ẹlẹ́ṣẹ̀ wà nínú ìṣìnà àti wàhálà."
    },
    {
      "resource_id": 125,
      "text": "Ní ọjọ́ tí A óò dojú wọn bolẹ̀ wọ inú Iná, (A ó sì sọ pé): Ẹ tọ́ ìfọwọ́bà Iná wò."
    },
    { "resource_id": 125, "text": "Dájúdájú A ṣẹ̀dá gbogbo n̄ǹkan pẹ̀lú kádàrá." },
    {
      "resource_id": 125,
      "text": "Àṣẹ Wa (fún mímú n̄ǹkan bẹ) kò tayọ (àṣẹ) ẹyọ kan ṣoṣo gẹ́gẹ́ bí ìṣẹ́jú.1 <sup foot_note=147983>1</sup>"
    },
    {
      "resource_id": 125,
      "text": "Àti pé dájúdájú A ti pa àwọn irú yín rẹ́. Ǹjẹ́ olùrántí wà báyìí bí?"
    },
    {
      "resource_id": 125,
      "text": "Gbogbo n̄ǹkan tí wọ́n ṣe níṣẹ́ sì wà nínú ìpín-ìpín tírà."
    },
    {
      "resource_id": 125,
      "text": "Àti pé gbogbo n̄ǹkan kékeré àti n̄ǹkan ńlá (tí wọ́n ṣe) wà ní àkọsílẹ̀."
    },
    {
      "resource_id": 125,
      "text": "Dájúdájú àwọn olùbẹ̀rù (Allāhu) yóò wà nínú àwọn Ọgbà (Ìdẹ̀ra) pẹ̀lú àwọn odò (tó ń ṣàn ní ìsàlẹ̀ rẹ̀)."
    },
    {
      "resource_id": 125,
      "text": "Ní ibùjókòó òdodo nítòsí Ọba Alágbára Olùkápá."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "54" }
  }
}
