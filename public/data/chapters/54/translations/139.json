{
  "translations": [
    {
      "resource_id": 139,
      "text": "       Қиёмат наздик шуд ва моҳ ба ду ним пора гардид.<sup foot_note=153940>1</sup>"
    },
    {
      "resource_id": 139,
      "text": "       Ва агар мушрикон мӯъҷизае бубинанд,\nки бар сидқи паёмбарии Расулуллоҳ саллаллоҳу алайҳи ва саллам далолат кунад, аз имон овардан рӯй бигардонанд ва баъд аз ин далелҳои равшан бигӯянд: Ин «ҷодуи бузурге аст,» ки гузаро ва нопойдор аст.<sup foot_note=153941>1</sup>"
    },
    {
      "resource_id": 139,
      "text": "       Ва дурӯғ шумурданд кофирон паёмбарии Расулуллоҳ саллаллоҳу алайҳи ва салламро ва аз паи ҳавою ҳавасҳои хеш пайравӣ карданд. Ва ҳар коре, ки дар дунё анҷом мешавад аз неку бад барои соҳиби худ дар рӯзи қиёмат қароргоҳе дорад.<sup foot_note=153942>1</sup>"
    },
    {
      "resource_id": 139,
      "text": "Ва ба таҳқиқ барояшон хабарҳое, ки омадааст, аз дурӯғ баровардани умматони пешина паёмбарони худро ва муҷиби азоб гардиданашон, барои кофирони Қурайш ибратест боздоранда, ки аз куфрашон бозистанд.<sup foot_note=153943>1</sup>"
    },
    {
      "resource_id": 139,
      "text": "Ин Қуръоне, ки ба наздашон оварда шуд, ҳикмати расо ва басанда аст. Вале бимдиҳандагонро он қавмеро, ки аз Қуръон рӯ гардондаанд ва имон наовардаанд фоида надиҳад.<sup foot_note=153944>1</sup>"
    },
    {
      "resource_id": 139,
      "text": "Пас, эй Расул аз онҳо рӯй бигардон ва то рӯзи бузург мунтазир бош, ки дар он рӯз, ки он даъваткунанда (Исрофил) ононро ба чизе нохуш фаро мехонад ва он рӯз, рӯзи ҳисобу ҷазо аст.<sup foot_note=153945>1</sup>"
    },
    {
      "resource_id": 139,
      "text": "Дар ҳоле ки чашмонашон хору залил аст. Чун малахҳое пароканда аз қабрҳо берун меоянд ва ба сӯи ҳисоб бо шитоб мераванд."
    },
    {
      "resource_id": 139,
      "text": "Сарҳоро боло гирифта ба сӯи он даъваткунанда (Исрофил) мешитобанд. Кофирон мегуянд: «Ин рӯз бениҳоят рӯзи душворест!»<sup foot_note=153946>1</sup>"
    },
    {
      "resource_id": 139,
      "text": "       Эй Расул, пеш аз инҳо (яъне, мушрикони қавмат) қавми Нӯҳ паёмбарашон Нӯҳро дурӯғ шуморида буданд.\nПас бандаи Моро дурӯғгӯ шуморида ва гуфтанд: Ӯ «девона аст!» «Ва бо ӯ бо дуруштӣ рафтор шуд.<sup foot_note=153947>1</sup>"
    },
    {
      "resource_id": 139,
      "text": "   Пас Нӯҳ дуъо кард ба ҷониби Парвардигори хеш, ки: «Ҳароина, ман мағлуб шудаам ва тавони муқобил шудани онҳоро надорам аз онҳо, интиқом бигир!»"
    },
    {
      "resource_id": 139,
      "text": "   Пас мо дуъояшро иҷобат кардем ва дарҳои осмонро ба обе, ки бисёр ба шиддат резандааст, кушодем."
    },
    {
      "resource_id": 139,
      "text": "   Ва аз замин чашмаҳо шикофтем, сипас об барои коре, ки муқаддар шуда буд, фароҳам омад<sup foot_note=153948>1</sup>."
    },
    {
      "resource_id": 139,
      "text": "   Ва ӯро (яъне, Нӯҳ ва қавмашро) бар он киштии аз тахтаҳову мехҳо сохта шудааст, савор кардем."
    },
    {
      "resource_id": 139,
      "text": "   Киштӣ зери назари Мо равон шуд. Ва такзибкунандагонро ба сабаби куфрашон ғарқ кардем. Ин буд ҷазои касоне, ки куфр варзиданд.<sup foot_note=153949>1</sup>"
    },
    {
      "resource_id": 139,
      "text": "   Ва албатта, қиссаи Нӯҳ бо қавми худ ва он киштиро барои ояндагон нишонае сохтем, то ибрат ва панд бигиранд. Оё ҳеҷ пандгирандае ҳаст аз ин нишона панду ибрат бигирад?"
    },
    {
      "resource_id": 139,
      "text": "   Пас, азобу бим доданҳои Ман чӣ гуна буд, барои касоне, ки куфр варзиданд ва паёмбаронро дурӯғ шумориданд?<sup foot_note=153950>1</sup>"
    },
    {
      "resource_id": 139,
      "text": "   Ва ҳамоно лафзи Қуръонро барои хондан ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст?<sup foot_note=153951>1</sup>"
    },
    {
      "resource_id": 139,
      "text": "   Қавми Од, ки паёмбарашон Ҳудро такзиб<sup foot_note=153952>1</sup> карданд, ба азоб гирифторашон кардем. Пас, бингаред, ки азоби Ман барояшон дар ҳоли куфрашон ва бим доданиҳои Ман бар дурӯғ шуморидани\nпаёмбаронашон чи гуна буд?<sup foot_note=153953>2</sup>"
    },
    {
      "resource_id": 139,
      "text": "   Ҳароина, Мо бар онҳо дар рӯзи шум барои ҳалок намуданашон пай дар пай боди сарди сахт фиристодем,"
    },
    {
      "resource_id": 139,
      "text": "   боде, ки мардумонро аз замин бармеканд ва бар сарҳояшон маҳкам бар замин мекуфт ва сарҳояшон аз баданҳояшон ҷудо мешуд ва гӯё, ки онҳо танаҳои дарахтони хурмои аз реша баркандае буданд.<sup foot_note=153954>1</sup>"
    },
    {
      "resource_id": 139,
      "text": "   Пас, азоби Ман барояшон дар ҳоли куфрашон ва бим доданиҳои Ман\nбар дурӯғ шуморидани паёмбаронашон чи гуна буд? (Оре, азоби бузургу дарднок буд!)"
    },
    {
      "resource_id": 139,
      "text": "   Ба ҳамоно лафзи Қуръонро барои хондан, ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст?<sup foot_note=153955>1</sup>"
    },
    {
      "resource_id": 139,
      "text": "   Қавми Самуд (яъне, қавми Солеҳ паёмбар) бимдиҳандагонро<sup foot_note=153956>1</sup> дурӯғгӯ бароварданд."
    },
    {
      "resource_id": 139,
      "text": "   Сипас гуфтанд: «Оё танҳо башаре аз худамонро пайравӣ кунем? Ӯ яккаву танҳост ва бар даъвати худ ҳеҷ пайравӣ надорад, ҳароина, мо дар ин сурат гумроҳу девона бошем!<sup foot_note=153957>1</sup>"
    },
    {
      "resource_id": 139,
      "text": "   Оё аз миёни ҳамаи мо каломи Аллоҳ хос ба ӯ нозил шудааст? Балки, ӯ дурӯғгӯи худписанде аст»."
    },
    {
      "resource_id": 139,
      "text": "   Ба зудӣ фардо (яъне, дар вақти фуруд омадани азоб дар дунё ва рӯзи қиёмат онҳо) хоҳанд донист, ки чӣ касе дурӯггӯйи худписанд аст!<sup foot_note=153958>1</sup>"
    },
    {
      "resource_id": 139,
      "text": "   Ҳароина, Мо мувофиқи талаботашон модашутурро аз санг берун оварандаем ва барои озмоиши онҳо фиристанда ҳастем. Пас, эй Солеҳ то фуруд омадани азоб мунтазири онҳо бош ва бар даъвати худ ва бар азиятдоданашон туро сабр кун!<sup foot_note=153959>1</sup>"
    },
    {
      "resource_id": 139,
      "text": "   Ва ба онҳо бигӯй, ки об миёни онҳо ва шутур тақсим шудааст. (Яъне, рӯзе навбати шутур ва рӯзе навбати онҳо) навбати ҳар кадоме, ки бошад, танҳо он сари об меравад.<sup foot_note=153960>1</sup>"
    },
    {
      "resource_id": 139,
      "text": "   Ёрашонро барои куштани шутур нидо доданд, пас ӯ шамшер баргирифту онро бо дасти худ бикушт."
    },
    {
      "resource_id": 139,
      "text": "   Пас, азоби Ман барояшон дар ҳолати куфрашон ва бим доданиҳои Ман барои касе, ки паёмбарони Маро нофармонбардорӣ кардааст, чи гуна буд?"
    },
    {
      "resource_id": 139,
      "text": "   Ҳароина, Мо бар онҳо як наъраи даҳшатнок<sup foot_note=153961>1</sup> фиристодем. Пас, монанди он алафҳои хушки оғили чаҳорпоён шуданд."
    },
    {
      "resource_id": 139,
      "text": "   Ва ҳамоно лафзи Қуръонро барои хондан ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст?<sup foot_note=153962>1</sup>"
    },
    {
      "resource_id": 139,
      "text": "   Қавми Лут бимдиҳандагонро дурӯғгӯ бароварданд."
    },
    {
      "resource_id": 139,
      "text": "   Ҳароина, Мо бар онҳо сангбоде фиристодем ва ҳамаро ҳалок кардем ғайри хонадони Лут, ки онҳоро саҳаргоҳ (яъне, дар охири шаб) наҷот додем."
    },
    {
      "resource_id": 139,
      "text": "   Ин наҷот додан неъмате буд аз ҷониби Мо бар Лут ва бар оли ӯ ва ононро, ки сипос гӯянд, чунин подош медиҳем."
    },
    {
      "resource_id": 139,
      "text": "   Ва ҳақиқатан Лут онҳоро аз азоби Мо сахт бим дода буд, вале бар шакку гумони худ ба ӯ гӯш надоданд, балки бо бимдиҳандагон ба ҷидол бархостанд.<sup foot_note=153963>1</sup>"
    },
    {
      "resource_id": 139,
      "text": "   Ва бегумон бо Лут дар бораи меҳмононаш (яъне, аз фариштагоне, ки ба сурати мардони ҷавон омада буданд), сухани зиште гуфтанд. Пас Мо чашмонашонро кӯр гардонидем чизеро дида натавонистанд. Ва барояшон гуфта шуд: Бичашед азобу бимдоданиҳои Маро!<sup foot_note=153964>1</sup>"
    },
    {
      "resource_id": 139,
      "text": "   Ва ба таҳқиқ, бомдодон азоби пойдору бардавом<sup foot_note=153965>1</sup> ба суроғашон омад."
    },
    {
      "resource_id": 139,
      "text": "    Пас, ба сабаби куфру такзибатон азоби Ман ва бимдоданиҳои Маро, ки Лут\nалайҳиссалом ба шумо бим карда буд, бичашед!<sup foot_note=153966>1</sup>"
    },
    {
      "resource_id": 139,
      "text": "    Ва ҳамоно лафзи Қуръонро барои хондан, ва ҳифзи он ва андеша намудан ва фаҳмидани маъноҳояш осон кардем, то аз он панд гиранд. Оё пандгирандае ҳаст?<sup foot_note=153967>1</sup>"
    },
    {
      "resource_id": 139,
      "text": "    Ва ба ростӣ, бимдиҳандагони азоб назди хонадони Фиръавн омаданд."
    },
    {
      "resource_id": 139,
      "text": "    Ҳамаи оёти Моро, ки далолат бар тавҳиди Мо ва ҳақиқати паёмбаронамон мекард, дурӯғ шумориданд. Он гоҳ Мо низ онҳоро азоб кардем, чун азоб кардани пирӯзманди пурқудрат."
    },
    {
      "resource_id": 139,
      "text": "    Эй ҷамоъати Қурайш, оё кофирони шумо аз онҳо (яъне, аз кофирони қавмҳои гузашта, ки ба сабаби такзибашон ҳалок шуданд,) бартаранд ё дар китобҳои нозилшудаи пешина омадааст, ки аз азоб илоҳӣ дар амон ҳастед? (На! Ҳаргиз чунин нест.)<sup foot_note=153968>1</sup>"
    },
    {
      "resource_id": 139,
      "text": "   Балки кофирони Макка мегӯянд, ки мо ҳамагӣ муттаҳид ва шикастнопазир ҳастем ба интиқом бармехезем ва ҳеҷ гурӯҳ моро мағлуб натавонад кард?<sup foot_note=153969>1</sup>"
    },
    {
      "resource_id": 139,
      "text": "   Ба зудӣ он ҷамъ аз кофирони Макка назди мӯъминон шикаст хоҳанд хӯрд ва пушт гардонда бозгарданд.<sup foot_note=153970>1</sup>"
    },
    {
      "resource_id": 139,
      "text": "   Балки ваъдагоҳи онҳо қиёмат аст ва ба ҷазои мустаҳиқ гирифтор хоҳанд шуд ва азоби қиёмат аз азоби рӯзи Бадр сахттару талхтар аст.<sup foot_note=153971>1</sup>"
    },
    {
      "resource_id": 139,
      "text": "   Ҳароина, гунаҳкорон дар гумроҳӣ ва девонагианд."
    },
    {
      "resource_id": 139,
      "text": "   Рӯзе, ки онҳоро ба чеҳраҳояшон дар ҷаҳаннам кашанд, барояшон гуфта мешавад: Бичашед азоби сақарро (дӯзахро)!"
    },
    {
      "resource_id": 139,
      "text": "   Ҳароина, Мо ҳар чизро ба андоза офаридаем! (Ва илми Мо дар он\nпеш рафтааст ва дар Лавҳи Маҳфуз сабт шудааст.)<sup foot_note=153972>1</sup>"
    },
    {
      "resource_id": 139,
      "text": "   Ва фармони Мо танҳо як фармон аст ва он гуфтани як калима аст: \"Шав!\" пас, мешавад, монанди чашм бар ҳам задан аст.<sup foot_note=153973>1</sup>"
    },
    {
      "resource_id": 139,
      "text": "   Ва касоне, ки монанди шумо дар доираи куфр буданд, аз умматони гузашта албатта, онҳоро ҳалок кардем. Оё аз ин азобҳое, ки ба онҳо расид, пандгирандае ҳаст?<sup foot_note=153974>1</sup>"
    },
    {
      "resource_id": 139,
      "text": "   Ҳар коре, ки кардаанд, аз неку бад дар дафтарҳост навишта ва сабтшуда бо дасти фариштагони маъмуре, ки ба ин кор амр шудаанд."
    },
    {
      "resource_id": 139,
      "text": "   Ҳар кори бузургу хурде, ки дар дунё кардаанд, дар дафтарҳои махсус навишта шудааст ва ба он ҷазо дода мешаванд.<sup foot_note=153975>1</sup>"
    },
    {
      "resource_id": 139,
      "text": "   Ҳароина, парҳезгорон рӯзи қиёмат дар боғҳои бузург ва ҷӯйборони васеъи биҳишт қарор доранд,"
    },
    {
      "resource_id": 139,
      "text": "дар маҷлиси ростин, ки беҳудагӯӣ ва бадкорӣ дар он вуҷуд надорад назди подшоҳи тавоно, ки Офаридгори ҳамаи коинот аст!<sup foot_note=153976>1</sup>"
    }
  ],
  "meta": {
    "translation_name": "Khawaja Mirof & Khawaja Mir",
    "author_name": "Khawaja Mirof & Khawaja Mir",
    "filters": { "resource_id": 139, "chapter_number": "54" }
  }
}
