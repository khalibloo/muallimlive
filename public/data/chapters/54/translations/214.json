{
  "translations": [
    { "resource_id": 214, "text": "Bliži se Čas i Mjesec se raspolutio!" },
    {
      "resource_id": 214,
      "text": "A oni, uvijek kada vide znak, okreću se i govore: “Magija prolazna!”"
    },
    {
      "resource_id": 214,
      "text": "Oni ne vjeruju i povode se za hirovima svojim, a sve će kod svoga cilja\nskončati"
    },
    {
      "resource_id": 214,
      "text": "I došle su im vijesti u kojima je ono što treba da ih odvrati"
    },
    {
      "resource_id": 214,
      "text": "– mudrost savršena – pa kako upozoritelji takvima mogu koristiti?!"
    },
    {
      "resource_id": 214,
      "text": "Zato se okreni od njih! Na Dan kad ih glasnik pozove na nešto užasno,"
    },
    {
      "resource_id": 214,
      "text": "oni će oborenih pogleda iz grobova izlaziti, kao skakavci rasuti,"
    },
    {
      "resource_id": 214,
      "text": "žureći ka glasniku. A nevjernici će govoriti: “Ovo je težak dan.”"
    },
    {
      "resource_id": 214,
      "text": "Poricao je Nuhov narod prije njih, pa su roba Našeg u laž utjerivali\ngovoreći: “Luđak!” – i Nuh je odbijen bio."
    },
    {
      "resource_id": 214,
      "text": "I on je Gospodara svoga zamolio: “Ja sam pobijeđen, pa Ti pomozi!”"
    },
    {
      "resource_id": 214,
      "text": "I Mi smo kapije nebeske pootvarali vodi koja je neprestano lila,"
    },
    {
      "resource_id": 214,
      "text": "i učinili da iz zemlje izvori provriju, i vode su se sastale po onome što je\nveć bilo određeno,"
    },
    {
      "resource_id": 214,
      "text": "a njega smo nosili na lađi od dasaka i klinova sagrađenoj,"
    },
    {
      "resource_id": 214,
      "text": "koja je plovila pred Našim očima, a nagrada je to bila za onoga koji je\nporican bio."
    },
    {
      "resource_id": 214,
      "text": "I Mi to ostavismo kao znak – pa ima li ikoga ko bi se prisjetio?"
    },
    {
      "resource_id": 214,
      "text": "“Kakva je bila kazna Moja i upozorenje Moje?!”"
    },
    {
      "resource_id": 214,
      "text": "A Mi smo Kur’an lahkim za opomenu učinili, pa ima li ikoga ko bi se\nprisjetio?"
    },
    {
      "resource_id": 214,
      "text": "Poricao je Ad, pa kakva je bila kazna Moja i upozorenje Moje?!"
    },
    {
      "resource_id": 214,
      "text": "Jednog kobnog dana poslali smo na njih leden vjetar koji je neprestano\npuhao"
    },
    {
      "resource_id": 214,
      "text": "i ljude dizao kao da su palmina stabla iščupana,"
    },
    {
      "resource_id": 214,
      "text": "Kakva je bila kazna Moja i upozorenje Moje?!"
    },
    {
      "resource_id": 214,
      "text": "A Mi smo Kur’an olakšali kao opomenu, pa ima li koga ko bi se prisjetio?"
    },
    { "resource_id": 214, "text": "I Semud je upozoritelje poricao." },
    {
      "resource_id": 214,
      "text": "\"Zar da slijedimo jednog od nas!\" - govorili su. \"Tada bismo, uistinu, bili u zabludi i bili bismo ludi."
    },
    {
      "resource_id": 214,
      "text": "Zar baš njemu, između nas, da bude poslana Objava?! Ne, on je lažljivac oholi!”"
    },
    {
      "resource_id": 214,
      "text": "“Saznat će oni sutra ko je lažljivac oholi!"
    },
    {
      "resource_id": 214,
      "text": "Mi ćemo poslati kamilu da bismo ih iskušali, pa pričekaj ih i budi strpljiv."
    },
    {
      "resource_id": 214,
      "text": "I upozori ih da će se voda između njih i nje dijeliti, svakom obroku pristupit će onaj čiji je red!”"
    },
    {
      "resource_id": 214,
      "text": "Ali oni pozvaše jednog od svojih, pa se on spremi i prekla je."
    },
    { "resource_id": 214, "text": "i kakve su bile kazna Moja i opomene Moje" },
    {
      "resource_id": 214,
      "text": "Mi poslasmo na njih jedan jedini krik i oni postadoše poput zdrobljenog\nsuhog lišća."
    },
    {
      "resource_id": 214,
      "text": "A Mi smo Kur’an olakšali za opomenu, pa ima li ikoga ko bi se prisjetio?"
    },
    {
      "resource_id": 214,
      "text": "Narod Lutov poricao je upozoritelje i upozorenja."
    },
    {
      "resource_id": 214,
      "text": "Na njih vjetar, pun pijeska, poslasmo, samo ne na Lutovu porodicu, nju u svitanje spasismo"
    },
    {
      "resource_id": 214,
      "text": "iz milosti Naše. Eto, tako Mi nagrađujemo one koji zahvaljuju."
    },
    {
      "resource_id": 214,
      "text": "A on im je bio prijetio silom Našom, ali su oni u upozoritelje i upozorenja sumnjali."
    },
    {
      "resource_id": 214,
      "text": "Oni su od njega goste njegove tražili, pa smo ih Mi oslijepili: “Iskusite\nkaznu Moju i upozorenja Moja!”"
    },
    { "resource_id": 214, "text": "A rano izjutra stiže ih kazna neprekidna." },
    {
      "resource_id": 214,
      "text": "\"Iskusite kaznu Moju i upozorenja Moja!\""
    },
    {
      "resource_id": 214,
      "text": "A Mi smo Kur’an olakšali za opomenu, pa ima li ikoga ko bi se prisjetio?!"
    },
    {
      "resource_id": 214,
      "text": "I faraonovoj porodici upozoritelji i upozorenja dolaziše,"
    },
    {
      "resource_id": 214,
      "text": "ali oni porekoše sve znakove Naše, pa ih Mi kaznismo onako kako kažnjava Silni i Apsolutno Moćni."
    },
    {
      "resource_id": 214,
      "text": "Da li su nevjernici vaši bolji od njih ili vi u knjigama nebeskim imate\nkakvu garanciju?!"
    },
    {
      "resource_id": 214,
      "text": "Zar ovi da govore: “Mi smo skup nepobjedivi!”"
    },
    {
      "resource_id": 214,
      "text": "Skup će, sigurno, poražen biti, a oni će se u bijeg dati!"
    },
    {
      "resource_id": 214,
      "text": "Međutim, Čas oživljenja im je rok, a Čas oživljenja je užasniji i gorči."
    },
    {
      "resource_id": 214,
      "text": "Prestupnici, doista, u zabludi i patnji bit će"
    },
    {
      "resource_id": 214,
      "text": "na Dan kada budu u Vatru odvučeni, s licima dolje okrenutim: “Iskusite\ndodir Ognja!”"
    },
    { "resource_id": 214, "text": "Mi, doista, sve s određenjem stvaramo" },
    {
      "resource_id": 214,
      "text": "i naređenje Naše samo je jedna riječ – sve bude u tren oka."
    },
    {
      "resource_id": 214,
      "text": "A Mi smo već vama slične uništili, pa ima li ikoga ko bi se prisjetio?!"
    },
    { "resource_id": 214, "text": "I sve što su uradili u listovima je," },
    {
      "resource_id": 214,
      "text": "i sve, i malo i veliko, u retke je stavljeno."
    },
    {
      "resource_id": 214,
      "text": "Oni koji su se Allaha bojali bit će u džennetskim baščama i pored rijeka,"
    },
    {
      "resource_id": 214,
      "text": "na mjestu Istine, kod Vladara Apsolutno Moćnoga."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "54" }
  }
}
