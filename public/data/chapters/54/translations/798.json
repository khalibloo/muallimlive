{
  "translations": [
    {
      "resource_id": 798,
      "text": "Ndaŵi (jakwichila Kiyama) jiŵandichile, ni ugaanjiiche mwesi.<sup foot_note=195455>1</sup>"
    },
    {
      "resource_id": 798,
      "text": "Soni naga ali achiweni chisimosimo akasanyosyaga, ni akutiji: “(Awu ni) usaŵi wakwendelechela.”"
    },
    {
      "resource_id": 798,
      "text": "Ni ŵaakaaniile, ni kuya isako yao, sano chindu chilichose (chambone kapena chakusakala chaŵapanganyisye mundu) chiŵele chakutamilichika (malipilo gakwe lisiku lya Kiyama)."
    },
    {
      "resource_id": 798,
      "text": "Soni chisimu chene pamasile pasyaayiiche ŵanganyao ngani (mu aji Qur’an) syasikwete nkati mwakwe ikaanyo yaukali (yakwakanya kutenda yakusakala)."
    },
    {
      "resource_id": 798,
      "text": "(Aji Qur’an jiŵele jegumbale) lunda lwakusokoka nnope, nambo itetelo ya akutetela nganiyiŵa ikamuchisye (kwa ŵandu ŵaajitundumalile)."
    },
    {
      "resource_id": 798,
      "text": "Basi mwalekani. (Mwakumbusyani) lisiku lyatachiŵilanga nkuŵilanga (Israfil) ku chindu chakunyalaya kusyene (chiŵalanjilo cha pa Kiyama)."
    },
    {
      "resource_id": 798,
      "text": "Gali gateteŵele meso gao, achikopokanganaga m’malembe, nti chisawu ŵanganyao sombe syakubalalikangana."
    },
    {
      "resource_id": 798,
      "text": "Achikangamalaga (aku ali anyakwile ngosi, mwanja) wa kwankuŵilanga. Achimakafili tachiti: “Ali ni lisiku lyakusausya kusyene.”"
    },
    {
      "resource_id": 798,
      "text": "Ŵaakaaniile paujo pao (Makuraishi nkanigaiche) ŵandu ŵa Nuhu, basi ŵansisisye kapolo Jwetu (Nuhu), ni ŵatite: “Jwalakweju jwamasoka.” Ni jwakalipilidwe (ni kogoyesyedwa)."
    },
    {
      "resource_id": 798,
      "text": "Basi jwaaŵendile Ambujegwe (Allah juchitiji): “Chisimu une ngomboleedwe, basi njokolaani.”"
    },
    {
      "resource_id": 798,
      "text": "Basi ni twawugwile milango ja kwinani ni mesi gakusuka kwanneso."
    },
    {
      "resource_id": 798,
      "text": "Ni twaliganjile litaka ni achitutumule, ni gasimene mesi (gakuuma kwinani ni gakopoka pasi) pa chindu chachaliji chepanjepanje (chigumula chakwajonanjila ŵandu ŵa Nuhu)."
    },
    {
      "resource_id": 798,
      "text": "Ni twan’jigele (Nuhujo) pa chombo chamatabwa chachakomedwe ni misomali (jaitela)."
    },
    {
      "resource_id": 798,
      "text": "Chaliji nkwenda (mwakuloleledwa) ni meso Getu, kuŵa malipilo kwa ajula juŵaliji ali akaniliidwe (Nuhu)."
    },
    {
      "resource_id": 798,
      "text": "Soni chisimu twachilesile (chombocho) kuŵa chilosyo, ana pana ŵaachikumbuchila (ni kuliwunda nacho)?"
    },
    {
      "resource_id": 798,
      "text": "Ana ilagasyo Yangu yaliji uli kwisa soni itetelo Yangu?"
    },
    {
      "resource_id": 798,
      "text": "Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)?"
    },
    {
      "resource_id": 798,
      "text": "Achina Adi (nombe) ŵaakaaniile. Ana ilagasyo Yangu yaliji uli kwisa soni itetelo Yangu?"
    },
    {
      "resource_id": 798,
      "text": "Chisimu Uwwe twatumichisye mbungo jakusisima nnope mu lisiku lyachitapani chakwendelechela."
    },
    {
      "resource_id": 798,
      "text": "Jaliji nkwachuŵa ŵandu (kuja nao mwinani, kaneka nikwagwichisya pasi mwakwapitikusya) nti chisawu ŵanganyao mapata ga itela ya tende yechuŵidwe."
    },
    {
      "resource_id": 798,
      "text": "Ana ilagasyo Yangu yaliji uli kwisa soni itetelo Yangu?"
    },
    {
      "resource_id": 798,
      "text": "Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)?"
    },
    { "resource_id": 798, "text": "Achina Samuda ŵaakaaniile akutetela." },
    {
      "resource_id": 798,
      "text": "Ni ŵatite: “Ana mundu jwakuumila mwetuwe jumpepe ni tunkuyeje? Chisimu uwwe pa jele ndemajo chituŵe mu kupotela ni masoka.”"
    },
    {
      "resource_id": 798,
      "text": "“Ana chikumbusyo chipelecheedwe kukwakwe (Swaleh jikape) sikati jetu? (Ngwamba), nambo jwalakwe ni jwaunami kusyene, (soni) jwakulikulungusya.”"
    },
    {
      "resource_id": 798,
      "text": "Tachimanyilila malaŵi kuti ana nduni jwali jwaunami kusyene, (soni) jwakulikulungusya."
    },
    {
      "resource_id": 798,
      "text": "(Twansalile Swaleh kuti): “Chisimu Uwwe tukutumisya ngamiya jekongwe kuŵa mayeso kukwao, basi mwajembechelani ni mpilile.”"
    },
    {
      "resource_id": 798,
      "text": "“Ni mwatagulile yanti mesi gagaŵiidwe sikati jao (ni ngamiya, lisiku amweje ŵandu, lisiku line jimweje ngamiya), kumwa kulikose akuŵichilileje (jwakukum’bandika).”"
    },
    {
      "resource_id": 798,
      "text": "Nambo ŵam’bilasile n’jao (Qudâr bin Sâlif juŵaliji jwakusakalilwa nnope) ni jwajigele (upanga) ni jwajiuleje (ngamiya jila)."
    },
    {
      "resource_id": 798,
      "text": "Ana ilagasyo Yangu yaliji uli kwisa soni itetelo Yangu?"
    },
    {
      "resource_id": 798,
      "text": "Chisimu Uwwe twatumichisye ŵanganyao n’gumilo umpepe, basi niŵaliji nti chisawu mbelenje sya nkutaŵa lichinga (ni gumuka nikupondedwapondedwa)."
    },
    {
      "resource_id": 798,
      "text": "Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)?"
    },
    { "resource_id": 798, "text": "Ŵandu ŵa Lutwi ŵaakaaniile akutetela." },
    {
      "resource_id": 798,
      "text": "Chisimu Uwwe twatumichisye chimbunga cha sakalawe (syasyajonasile wosope ŵene), ikaŵeje ŵaliŵasa lya Lutwi, twajokwele kumasikusiku."
    },
    {
      "resource_id": 798,
      "text": "Kuŵa ukoto wakuuma Kukwetu, iyyoyopeyo niyatukutiji pakun’dipila jwaatogolele."
    },
    {
      "resource_id": 798,
      "text": "Soni chisimu jwalakwe (Lutwi) jwaatetele ŵanganyao ilagasyo Yetu, nambo ŵaikaichile itetelo."
    },
    {
      "resource_id": 798,
      "text": "Soni chisimu ŵannyenjelele (Lutwi kuti ŵape) achalendo ŵakwe (atende nao matanyula), basi ni twatatalesye meso gao, (ni twasalile kuti): “Pasyani ilagasyo Yangu ni itetelo Yangu.”"
    },
    {
      "resource_id": 798,
      "text": "Ni yaalaaŵiile ŵanganyao kundaŵi ilagasyo yakutamilichika."
    },
    {
      "resource_id": 798,
      "text": "(Twasalile kuti): “Pasyani ilagasyo Yangu ni itetelo Yangu.”"
    },
    {
      "resource_id": 798,
      "text": "Soni chisimu chene tujijepepesye Qur’an kuti jiŵe chikumbusyo, ana pana ŵaajikumbuchila (nikuliwunda najo)?"
    },
    {
      "resource_id": 798,
      "text": "Soni chisimu chene ŵandu ŵa Firiauna yaichilile itetelo."
    },
    {
      "resource_id": 798,
      "text": "Ŵaakaaniile ilosyo Yetu yosopeyene (nsano nancheche), basi nitwaakwembekeenye kakwembekanye ka Jwamachili gakupunda, Jwakombola (chilichose)."
    },
    {
      "resource_id": 798,
      "text": "Ana makafili genu (jenumanja Makuraishi) ni gagali gambone kwapunda ŵanganyao (ŵaŵajonanjidwe kala, mwanti jenumanja ni ngan’jonanjidwa), kapena nkwete chilanga chantunjelele (chachilembedwe) mu itabu (chanti ngasin’jonanjidwa)?"
    },
    {
      "resource_id": 798,
      "text": "Kapena akutiji: “Uwwe tuli likuga lyejinji mwanti mpaka tukombole kulichenjela (pangali jwampaka atukombole)!"
    },
    {
      "resource_id": 798,
      "text": "Lichikomboledwa likuga (lyaolyo), ni tachilosya migongo (kutila. Yatendekwe yalakweyi pangondo ja Badr)."
    },
    {
      "resource_id": 798,
      "text": "Nambo Kiyama ni chilanga chao (chakwapela ilagasyo), soni Kiyama ni jamakungu gamakulungwa soni jakuŵaŵa nnope."
    },
    {
      "resource_id": 798,
      "text": "Chisimu akuleŵa ali nkupotela ni m’masoka."
    },
    {
      "resource_id": 798,
      "text": "(Mwakumbusyani) lisiku lyatachiwutidwaga ku Moto chamakuku, (achisalilidwaga kuti): “Pasyani kakwaye ka Moto.”"
    },
    {
      "resource_id": 798,
      "text": "Chisimu Uwwe chindu chilichose tuchigumbile kwa mpango (wakwe wawapanjidwe kalape)."
    },
    {
      "resource_id": 798,
      "text": "Ni nganiuŵa ulamusi Wetu ikaŵeje mwanakamo mpela kupila kwa liso."
    },
    {
      "resource_id": 798,
      "text": "Soni chisimu chene twajonasile ŵakulandana namwe (m’makafili gakalakala), ana pana jwampaka akumbuchile (ni kuliwunda)?"
    },
    {
      "resource_id": 798,
      "text": "Soni chilichose chaŵapanginyisye chili mu itabu (yakulembedwamo masengo gao)."
    },
    {
      "resource_id": 798,
      "text": "Soni chilichose chamwana ni chekulungwa chileembeedwe."
    },
    {
      "resource_id": 798,
      "text": "Chisimu ŵawoga (wakun’jogopa Allah) tachiŵa m’Matimbe ni sulo (sya ku Mbepo)."
    },
    {
      "resource_id": 798,
      "text": "Pakutama pambone kusyesyene, kwa Nchimwene (Allah) Jwakombola (chilichose)."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "54" }
  }
}
