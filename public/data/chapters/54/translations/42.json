{
  "translations": [
    {
      "resource_id": 42,
      "text": "Przybliżyła się Godzina i rozerwał się księżyc."
    },
    {
      "resource_id": 42,
      "text": "Lecz ilekroć ujrzą oni znak, odwracają się i mówią: \"To ustawiczne czary!\""
    },
    {
      "resource_id": 42,
      "text": "Zadali oni kłam i poszli za swoimi namiętnościami. Lecz każda rzecz jest ustanowiona."
    },
    {
      "resource_id": 42,
      "text": "Dotarły już do nich, z pewnością, takie opowieści, w których jest odstraszenie,"
    },
    {
      "resource_id": 42,
      "text": "Mądrość dalekosiężna; jednak na nic się zdają ostrzeżenia."
    },
    {
      "resource_id": 42,
      "text": "Przeto odwróć się od nich w Dniu, kiedy wezwie wzywający do rzeczy strasznej."
    },
    {
      "resource_id": 42,
      "text": "Oni wyjdą z grobów z opuszczonymi spojrzeniami. Będą podobni do szarańczy rozsypanej,"
    },
    {
      "resource_id": 42,
      "text": "śpieszący z wyciągniętymi szyjami ku wzywającemu. Niewierni będą mówili: \"To jest trudny dzień!\""
    },
    {
      "resource_id": 42,
      "text": "Niegdyś lud Noego zadał temu kłam i za kłamcę uznali oni Naszego sługę. Powiedzieli: \"Opętany!'~ - i on został odepchnięty."
    },
    {
      "resource_id": 42,
      "text": "I zawołał on do swego Pana: \"Oto jestem zwyciężony! Dopomóż mi więc!\""
    },
    {
      "resource_id": 42,
      "text": "Otworzyliśmy więc bramy nieba z wodą lejącą się jak potok."
    },
    {
      "resource_id": 42,
      "text": "I uczyniliśmy, iż ziemia trysnęła źródłami, tak iż spotkały się wody według powziętego rozkazu."
    },
    {
      "resource_id": 42,
      "text": "I ponieśliśmy go na tym, co zostało zrobione z desek i włókien palmy."
    },
    {
      "resource_id": 42,
      "text": "I płynęła ona przed Naszymi oczami, jako zapłata dla tego, który został odrzucony."
    },
    {
      "resource_id": 42,
      "text": "I pozostawiliśmy ją jako znak. Lecz czy znajdzie się ktoś, kto będzie pamiętał?"
    },
    { "resource_id": 42, "text": "Jakaż była Moja kara i Moje ostrzeżenia!" },
    {
      "resource_id": 42,
      "text": "I uczyniliśmy łatwym Koran dla przypomnienia, lecz czy znajdzie się ktoś, kto będzie pamiętał?"
    },
    {
      "resource_id": 42,
      "text": "Za kłamstwo uznał to lud Ad. I jaka była wtedy Moja kara i Moje ostrzeżenia?!"
    },
    {
      "resource_id": 42,
      "text": "Oto wysłaliśmy przeciw nim ryczący wicher w tym dniu nieszczęścia nieustannego."
    },
    {
      "resource_id": 42,
      "text": "Wyrywał on ludzi, jak gdyby byli pniami palm wyrwanych."
    },
    { "resource_id": 42, "text": "Jakaż była Moja kara i Moje ostrzeżenia!" },
    {
      "resource_id": 42,
      "text": "I uczyniliśmy łatwym Koran dla przypomnienia; lecz czy się znajdzie ktoś, kto będzie pamiętał?"
    },
    { "resource_id": 42, "text": "Za kłamstwo uznał lud Samud ostrzeżenia." },
    {
      "resource_id": 42,
      "text": "Oni powiedzieli: \"Czy mamy postępować za śmiertelnikiem, jednym z nas samych? Wówczas popadlibyśmy w zabłądzenie i szaleństwo!"
    },
    {
      "resource_id": 42,
      "text": "Czy napomnienie zostało dane jemu tylko spośród nas? Przeciwnie! On jest bezczelnym kłamcą!\""
    },
    {
      "resource_id": 42,
      "text": "Oni dowiedzą się jutro, kto jest bezczelnym kłamcą!"
    },
    {
      "resource_id": 42,
      "text": "Oto My posyłamy im wielbłądzicę jako doświadczenie dla nich. Obserwuj ich pilnie i bądź cierpliwy!"
    },
    {
      "resource_id": 42,
      "text": "I obwieść im, że woda ma być podzielona między nich: a wszyscy pić będą po kolei."
    },
    {
      "resource_id": 42,
      "text": "Wtedy wezwali swego towarzysza, a on zakrzątnął się i przeciął jej ścięgna."
    },
    { "resource_id": 42, "text": "Jakaż była Moja kara i Moje ostrzeżenia!" },
    {
      "resource_id": 42,
      "text": "Oto wysłaliśmy przeciw nim jeden krzyk, a oni stali się jak zeschłe witki budującego ogrodzenie."
    },
    {
      "resource_id": 42,
      "text": "Oto wysłaliśmy przeciw nim jeden krzyk, a oni stali się jak zeschłe witki budującego ogrodzenie."
    },
    { "resource_id": 42, "text": "Za kłamstwo uznał lud Lota ostrzeżenia." },
    {
      "resource_id": 42,
      "text": "Oto wysłaliśmy przeciw nim huragan niosący kamienie; jedynie rodzinę Lota uratowaliśmy o świcie,"
    },
    {
      "resource_id": 42,
      "text": "Jako dobrodziejstwo od Nas. W ten sposób wynagradzamy tych, którzy są wdzięczni."
    },
    {
      "resource_id": 42,
      "text": "On ostrzegał ich przed Naszą srogością, lecz oni powątpiewali w te ostrzeżenia."
    },
    {
      "resource_id": 42,
      "text": "Starali się nawet odsunąć od niego jego gości, lecz My oślepiliśmy ich. Zakosztujcie więc Mojej kary i Moich ostrzeżeń!"
    },
    {
      "resource_id": 42,
      "text": "I wcześnie rankiem spadła na nich kara ustanowiona."
    },
    {
      "resource_id": 42,
      "text": "Zakosztujcie więc Mojej kary i Moich ostrzeżeń!"
    },
    {
      "resource_id": 42,
      "text": "My uczyniliśmy łatwym Koran dla przypomnienia. Lecz czy znajdzie się ktoś, kto będzie pamiętał?"
    },
    {
      "resource_id": 42,
      "text": "I przyszły też ostrzeżenia do rodu Faraona."
    },
    {
      "resource_id": 42,
      "text": "Oni za kłamstwo uznali wszystkie Nasze znaki. Przeto pochwyciliśmy ich, tak jak to czyni potężny, wszechmocny."
    },
    {
      "resource_id": 42,
      "text": "Czy wasi niewierni są lepsi niż tamci? Albo czy znajdziecie jakieś usprawiedliwienie w pismach?"
    },
    {
      "resource_id": 42,
      "text": "A może oni powiedzą: \"My wszyscy zebrani będziemy zwycięzcami!\""
    },
    {
      "resource_id": 42,
      "text": "Niebawem to zbiorowisko będzie rozbite i oni odwrócą się plecami."
    },
    {
      "resource_id": 42,
      "text": "Tak, ta Godzina jest ich wyznaczonym czasem, a będzie ona straszna i gorzka."
    },
    {
      "resource_id": 42,
      "text": "Zaprawdę, grzesznicy znajdują się w zabłądzeniu i obłąkaniu."
    },
    {
      "resource_id": 42,
      "text": "W tym Dniu, kiedy będą wleczeni twarzami po ziemi do ognia: \"Zakosztujcie dotknięcia ognia piekielnego!\""
    },
    {
      "resource_id": 42,
      "text": "Zaprawdę, stworzyliśmy każdą rzecz według pewnej miary."
    },
    {
      "resource_id": 42,
      "text": "Nasz rozkaz jest tylko jeden, jak mgnienie oka."
    },
    {
      "resource_id": 42,
      "text": "Zniszczyliśmy podobnych wam, lecz czy znajdzie się ktoś, kto będzie pamiętał?"
    },
    {
      "resource_id": 42,
      "text": "Każda rzecz, jaką oni uczynili, znajduje się w pismach."
    },
    { "resource_id": 42, "text": "Wszystko - małe i wielkie - jest zapisane." },
    {
      "resource_id": 42,
      "text": "Zaprawdę, bogobojni będą przebywać wśród ogrodów i strumyków,"
    },
    {
      "resource_id": 42,
      "text": "W siedzibie szczerej prawdy, w obecności Króla Wszechpotężnego!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "54" }
  }
}
