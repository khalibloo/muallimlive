{
  "translations": [
    {
      "resource_id": 211,
      "text": "Napalapit ang Huling Sandali at nabiyak ang buwan."
    },
    {
      "resource_id": 211,
      "text": "Kung makakikita sila ng isang himala ay aayaw sila at magsasabi sila: \"Isang panggagaway na nagpapatuloy.\""
    },
    {
      "resource_id": 211,
      "text": "Nagpasinungaling sila at sumunod sila sa mga pithaya nila. Bawat bagay ay mananahan."
    },
    {
      "resource_id": 211,
      "text": "Talaga ngang dumating sa kanila mula sa mga balita ang may pantaboy."
    },
    {
      "resource_id": 211,
      "text": "Isang masidhing karunungan, ngunit hindi nakapagpapakinabang ang mga mapagbabala."
    },
    {
      "resource_id": 211,
      "text": "Kaya tumalikod ka sa kanila sa araw na mananawagan ang tagapanawagan tungo sa isang bagay na kakila-kilabot."
    },
    {
      "resource_id": 211,
      "text": "Habang mga nagpapakumbaba ang mga paningin nila, lalabas sila mula sa mga pinaglibingan na para bang sila ay mga balang na kumakalat,"
    },
    {
      "resource_id": 211,
      "text": "na mga kumakaripas patungo sa tagatawag. Magsasabi ang mga tagatangging sumampalataya na ito ay isang araw na mahirap."
    },
    {
      "resource_id": 211,
      "text": "Nagpasinungaling bago nila ang mga kababayan ni Noe sapagkat nagpasinungaling sila sa lingkod Namin at sinabihan nilang baliw at ipinagtabuyan siya."
    },
    {
      "resource_id": 211,
      "text": "Kaya dumalangin siya sa Panginoon niya: \"Tunay na ako ay nadaig kaya mag-adya Ka.\""
    },
    {
      "resource_id": 211,
      "text": "Kaya nagbukas Kami ng mga pinto ng langit na may tubig na bumubuhos."
    },
    {
      "resource_id": 211,
      "text": "Nagpabulwak Kami sa lupa ng mga bukal, saka nagtagpo ang tubig [ng langit at lupa] ayon sa isang utos na itinakda."
    },
    {
      "resource_id": 211,
      "text": "Nagdala Kami sa kanya sa [daong na] may mga tabla at mga pako."
    },
    {
      "resource_id": 211,
      "text": "Naglalayag ito sa [pagsusubaybay ng] mga mata Namin bilang ganti para sa dating tinanggihang sampalatayanan."
    },
    {
      "resource_id": 211,
      "text": "Talaga ngang nag-iwan Kami nito bilang tanda, kaya may tagapag-alaala kaya?"
    },
    {
      "resource_id": 211,
      "text": "Kaya papaano naging ang pagdurusang dulot Ko at ang mga babala Ko?"
    },
    {
      "resource_id": 211,
      "text": "Talaga ngang nagpadali Kami sa Qur’ān para sa pag-aalaala, kaya may tagapag-alaala kaya?"
    },
    {
      "resource_id": 211,
      "text": "Nagpasinungaling ang [liping] `Ād, kaya papaano naging ang pagdurusang dulot Ko at ang mga babala Ko?"
    },
    {
      "resource_id": 211,
      "text": "Tunay na Kami ay nagsugo sa kanila ng isang hanging pagkalamig-lamig sa isang araw ng isang kasawiang-palad na nagpatuloy."
    },
    {
      "resource_id": 211,
      "text": "Humuhugot ito sa mga tao na para bang sila ay mga tuod ng mga punong datiles na nasungkal."
    },
    {
      "resource_id": 211,
      "text": "Kaya papaano naging ang pagdurusang dulot Ko at ang mga babala Ko?"
    },
    {
      "resource_id": 211,
      "text": "Talaga ngang nagpadali Kami sa Qur’ān para sa pagsasaalaala, kaya may tagapagsaalaala ba?"
    },
    {
      "resource_id": 211,
      "text": "Nagpasinungaling ang [liping] Thamūd sa mga babala."
    },
    {
      "resource_id": 211,
      "text": "Kaya nagsabi sila: \"Sa isang tao ba kabilang sa amin na nag-iisa susunod kami? Tunay na kami, samakatuwid, ay talagang nasa isang pagkaligaw at isang pagkaulol."
    },
    {
      "resource_id": 211,
      "text": "Iniukol ba ang paalaala sa kanya sa gitna namin? Bagkus siya ay isang palasinungaling na hambog.\""
    },
    {
      "resource_id": 211,
      "text": "Makaaalam sila bukas kung sino ang palasinungaling na hambog."
    },
    {
      "resource_id": 211,
      "text": "Tunay na Kami ay magsusugo ng dumalagang kamelyo bilang tukso para sa kanila, kaya mag-antabay ka sa kanila at magtiyaga ka."
    },
    {
      "resource_id": 211,
      "text": "Magbalita ka sa kanila na ang tubig ay binabahagi sa pagitan nila; bawat pag-inom ay halinhinan."
    },
    {
      "resource_id": 211,
      "text": "Ngunit nanawagan sila sa kasamahan nila, kaya kinuha nito [iyon] at kinatay nito."
    },
    {
      "resource_id": 211,
      "text": "Kaya papaano naging ang pagdurusang dulot Ko at ang mga babala Ko?"
    },
    {
      "resource_id": 211,
      "text": "Tunay na Kami ay nagsugo sa kanila ng hiyaw na nag-iisa kaya sila ay naging gaya ng mga tuyot na sanga ng nagkukural."
    },
    {
      "resource_id": 211,
      "text": "Talaga ngang nagpadali Kami sa Qur’ān para sa pagsasaalaala, kaya may tagapagsaalaala ba?"
    },
    {
      "resource_id": 211,
      "text": "Nagpasinungaling ang mga kababayan ni Lot sa mga babala."
    },
    {
      "resource_id": 211,
      "text": "Tunay na Kami ay nagsugo sa kanila ng mga bato maiban sa mag-anak ni Lot; nagligtas Kami sa kanila sa huling bahagi ng gabi"
    },
    {
      "resource_id": 211,
      "text": "bilang pagpapala mula sa ganang Amin. Gayon Kami gumaganti sa sinumang nagpasalamat."
    },
    {
      "resource_id": 211,
      "text": "Talaga ngang nagbabala siya sa kanila ng pagsunggab Namin ngunit nag-alinlangan sila sa mga babala."
    },
    {
      "resource_id": 211,
      "text": "Talaga ngang humiling sila sa kanya [na manghalay] sa panauhin niya kaya pumawi Kami sa mga mata nila, [na nagsasabi:] \"Kaya lumasap kayo ng pagdurusang dulot Ko at mga babala Ko.\""
    },
    {
      "resource_id": 211,
      "text": "Talaga ngang may sumapit sa kanila sa umaga na isang pagdurusang nananahan."
    },
    {
      "resource_id": 211,
      "text": "Kaya lumasap kayo ng pagdurusang dulot Ko at mga babala Ko."
    },
    {
      "resource_id": 211,
      "text": "Talaga ngang nagpadali Kami sa Qur’ān para sa pag-aalaala, kaya may tagapag-alaala kaya?"
    },
    {
      "resource_id": 211,
      "text": "Talaga ngang dumating sa mga alagad ni Paraon ang mga babala."
    },
    {
      "resource_id": 211,
      "text": "Nagpasinungaling sila sa mga tanda Namin sa kabuuan ng mga ito kaya dumaklot Kami sa kanila ng pagdaklot ng isang Makapangyarihan, isang Kumakaya."
    },
    {
      "resource_id": 211,
      "text": "Ang mga tagatangging sumampalataya ninyo ba ay higit na mabuti kaysa sa mga iyon o mayroon kayong kawalang-kaugnayan sa [pagdurusang nasaad sa] mga kasulatan?"
    },
    {
      "resource_id": 211,
      "text": "O nagsasabi sila: \"Kami ay katipunang naiaadya?\""
    },
    {
      "resource_id": 211,
      "text": "Matatalo ang pagkakabuklod at magbabaling sila ng mga likod."
    },
    {
      "resource_id": 211,
      "text": "Bagkus ang Huling Sandali ay ang tipanan nila at ang Huling Sandali ay higit na masaklap at higit na mapait."
    },
    {
      "resource_id": 211,
      "text": "Tunay na ang mga salarin ay nasa isang pagkaligaw at isang pagdurusa."
    },
    {
      "resource_id": 211,
      "text": "Sa araw na kakaladkarin sila sa Apoy sa [pagkasubsob ng] mga mukha nila [ay sasabihin]: \"Lumasap kayo ng saling ng [impiyernong] Init!\""
    },
    {
      "resource_id": 211,
      "text": "Tunay na Kami sa bawat bagay ay lumikha ayon sa isang takda."
    },
    {
      "resource_id": 211,
      "text": "Walang iba ang utos Namin kundi nag-iisa gaya ng kisap ng paningin."
    },
    {
      "resource_id": 211,
      "text": "Talaga ngang nagpahamak Kami ng mga kakampi ninyo, kaya may tagapag-alaala kaya?"
    },
    {
      "resource_id": 211,
      "text": "Bawat bagay na ginawa nila ay nasa mga kasulatan."
    },
    { "resource_id": 211, "text": "Bawat maliit at malaki ay nakatitik." },
    {
      "resource_id": 211,
      "text": "Tunay na ang mga tagapangilag magkasala ay nasa mga hardin at mga ilog,"
    },
    {
      "resource_id": 211,
      "text": "sa upuan ng katapatan sa piling ng Haring Kumakaya."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 211, "chapter_number": "54" }
  }
}
