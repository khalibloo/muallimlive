{
  "translations": [
    { "resource_id": 38, "text": "Ibt ko Fajr," },
    { "resource_id": 38, "text": "Go so manga gagawii a zasapolo," },
    { "resource_id": 38, "text": "Go so ganap ago so gansar," },
    {
      "resource_id": 38,
      "text": "Go so gagawii igira a khaypos (ka ziksaan dn so manga kapir);"
    },
    {
      "resource_id": 38,
      "text": "Ba saya di matatago so kazapa ko adn a sabot iyan?"
    },
    {
      "resource_id": 38,
      "text": "Bang ka da nggdagdaa so inikidiya o Kadnan ka ko (pagtaw a) Ad,"
    },
    { "resource_id": 38, "text": "A so Iram, a manga poporo i tindg," },
    {
      "resource_id": 38,
      "text": "So da a miyaadn a lagid iran ko manga ingd?"
    },
    {
      "resource_id": 38,
      "text": "Go so (pagtaw a) Samod, a so miyanonggirb siran ko manga dalama ko balintad?"
    },
    { "resource_id": 38, "text": "Go so PirÂ´awn a adn a manga lutakan iyan?" },
    { "resource_id": 38, "text": "A siran na miyamangakowala ko manga ingd;" },
    { "resource_id": 38, "text": "Go piyakandakl iran roo so kapaminasa." },
    {
      "resource_id": 38,
      "text": "Na piyakatoronan siran o Kadnan ka sa mbarambarang a maylot a siksa:"
    },
    {
      "resource_id": 38,
      "text": "Mataan! a so Kadnan ka na titho a tomitilik."
    },
    {
      "resource_id": 38,
      "text": "Na so pman so manosiya, na amay ka tiniyoba skaniyan o Kadnan iyan ka bigan Iyan sa mnang, go inikalimo Iyan, na tharoon iyan a: \"So Kadnan ko na bigan ako niyan sa mnang.\""
    },
    {
      "resource_id": 38,
      "text": "Na amay ka tiniyoba Iyan, ka piyakasimpitan Iyan ko pagpr Iyan, na tharoon Iyan a: \"So Kadnan ko na piyakarondan ako Niyan!\""
    },
    {
      "resource_id": 38,
      "text": "Sabnar, a kna, ka di niyo phoporongan so wata a ilo!"
    },
    {
      "resource_id": 38,
      "text": "Go di niyo iphamiis so kapakakana ko miskin!"
    },
    {
      "resource_id": 38,
      "text": "Go phagarabn iyo so paninggalan sa kaarab a kabosaw,"
    },
    {
      "resource_id": 38,
      "text": "Go mababaya kano sa tamok sa kabaya a mitataralo."
    },
    {
      "resource_id": 38,
      "text": "Sabnar, a amay ka roptn so lopa, a maropropt,"
    },
    {
      "resource_id": 38,
      "text": "Go makatalingoma so Kadnan ka, ago so manga malaikat a zizinnday;"
    },
    {
      "resource_id": 38,
      "text": "Go miyoma sa alongan oto so naraka Jahannam, na sa alongan oto na phananadm so manosiya, na ay gona on o kapananadm?"
    },
    {
      "resource_id": 38,
      "text": "Matharo iyan: \"Aydaw, oba ako bo miyakapamakot sa rk o kawyagoyag akn!\""
    },
    {
      "resource_id": 38,
      "text": "Na sii ko alongan oto, na da a makapaniksa ko siksa Iyan a isa bo!"
    },
    {
      "resource_id": 38,
      "text": "Go da a makaphamatong ko kaphamatong Iyan a isa bo."
    },
    { "resource_id": 38, "text": "\"Hay niyawa a thatana!" },
    {
      "resource_id": 38,
      "text": "\"Ndod ka ko Kadnan ka, a masosoat, a makasosoat!"
    },
    { "resource_id": 38, "text": "\"Na sold ka ko manga oripn ko!" },
    { "resource_id": 38, "text": "\"Go sold ka ko sorga Akn!" }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "89" }
  }
}
