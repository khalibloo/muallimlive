{
  "translations": [
    { "resource_id": 48, "text": "VID gryningsljuset" },
    { "resource_id": 48, "text": "och vid de tio nätterna!" },
    { "resource_id": 48, "text": "Vid det jämna talet och det udda!" },
    { "resource_id": 48, "text": "Vid natten, när den viker!" },
    {
      "resource_id": 48,
      "text": "Räcker inte denna försäkran för [att övertyga] den som är begåvad med insikt och förstånd?"
    },
    {
      "resource_id": 48,
      "text": "HAR DU inte sett hur din Herre gick till väga mot [stammen] Aad?"
    },
    { "resource_id": 48, "text": "Och mot Iram, [de tusen] pelarnas [stad]," },
    { "resource_id": 48, "text": "vars like aldrig har återskapats på jorden" },
    {
      "resource_id": 48,
      "text": "Och mot thamudenerna, som högg ut [sina bostäder] i dalens klippväggar"
    },
    {
      "resource_id": 48,
      "text": "Och mot [de oräkneliga] tältmasternas Farao?"
    },
    {
      "resource_id": 48,
      "text": "[Alla] gick de för långt i sitt trots på jorden,"
    },
    {
      "resource_id": 48,
      "text": "och de störde ordningen och spred överallt sedefördärv,"
    },
    {
      "resource_id": 48,
      "text": "och därför lät din Herre straffets piska vina över dem."
    },
    {
      "resource_id": 48,
      "text": "Din Herre förtröttas sannerligen [inte] i Sin vaksamhet!"
    },
    {
      "resource_id": 48,
      "text": "MEN vad människan beträffar säger hon, var gång hennes Herre för att pröva henne låter henne nå ära och välstånd: \"Min Herre har hedrat mig [på grund av mina förtjänster].\""
    },
    {
      "resource_id": 48,
      "text": "Men då Han prövar henne genom att ge henne knappare utkomst, säger hon: \"Min Herre skämmer ut mig.\""
    },
    {
      "resource_id": 48,
      "text": "Nej, men [se på er själva]! Mot de faderlösa visar ni ingen givmildhet,"
    },
    {
      "resource_id": 48,
      "text": "och ni uppmanar inte varandra att ge den nödställde att äta,"
    },
    {
      "resource_id": 48,
      "text": "och ni slukar [andras] arv med glupande aptit."
    },
    {
      "resource_id": 48,
      "text": "Och er kärlek till pengar känner inga gränser!"
    },
    {
      "resource_id": 48,
      "text": "Nej [tag er i akt]! När jordskorpan smulas sönder i stöt efter stöt,"
    },
    {
      "resource_id": 48,
      "text": "och din Herre visar sig med änglarna i slutna led,"
    },
    {
      "resource_id": 48,
      "text": "och helvetet görs [synligt], den Dagen skall människan minnas [Våra varningar] - men vad hjälper det henne då att hon minns"
    },
    {
      "resource_id": 48,
      "text": "[Då] kommer hon att säga: \"Om jag ändå hade tänkt på [att med goda handlingar] förbereda mig för mitt liv [i evigheten]!\""
    },
    {
      "resource_id": 48,
      "text": "Ingen straffar så hårt som Han den Dagen skall straffa,"
    },
    {
      "resource_id": 48,
      "text": "och ingen kan fängsla med sådana bojor som Han."
    },
    {
      "resource_id": 48,
      "text": "[Då säger Gud till den rättfärdige:] \"Du själ, som har kommit till ro!"
    },
    {
      "resource_id": 48,
      "text": "Vänd tillbaka till din Herre, tillfredsställd [med Hans gåvor och] omsluten av Hans välbehag!"
    },
    { "resource_id": 48, "text": "Stig in med skaran av Mina tjänare!" },
    { "resource_id": 48, "text": "Stig in i Mitt paradis!\"" }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "89" }
  }
}
