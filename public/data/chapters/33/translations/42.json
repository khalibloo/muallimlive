{
  "translations": [
    {
      "resource_id": 42,
      "text": "O Proroku! Bój się Boga i nie daj posłuchu niewiernym ani obłudnikom! Zaprawdę, Bóg jest Wszechwiedzący, Mądry!"
    },
    {
      "resource_id": 42,
      "text": "Idź za tym, co ci zostało objawione od twego Pana! Zaprawdę, Bóg jest w pełni świadomy tego, co czynicie!"
    },
    {
      "resource_id": 42,
      "text": "Zaufaj Bogu! Bóg wystarczy jako poręczyciel!"
    },
    {
      "resource_id": 42,
      "text": "On nie uczynił dwóch serc we wnętrzu człowieka. On nie uczynił waszych żon, z którymi się rozwodzicie, mówiąc: \"Ty jesteś dla mnie jak grzbiet mojej matki!\" - waszymi matkami. On nie czynił waszych dzieci adoptowanych - waszymi synami. To tylko powiedzenie waszych ust, Bóg zaś mówi prawdę i On prowadzi prostą drogą."
    },
    {
      "resource_id": 42,
      "text": "Nazywajcie ich imieniem ich ojców, to będzie sprawiedliwsze u Boga. A jeśli nie znacie ich ojców - to niech będą waszymi braćmi w religii i waszymi podopiecznymi. I nie będziecie mieli żadnego grzechu, jeśli uczynicie coś przez pomyłkę, ale będziecie mieli grzech za to, co świadomie zamierzą wasze serca. Bóg jest Przebaczający, Litościwy!"
    },
    {
      "resource_id": 42,
      "text": "Prorok jest bliższy wiernym aniżeli oni sami sobie, a jego żony - to ich matki. Ludzie związani pokrewieństwem są bliżsi sobie nawzajem, przez Księgę Boga, aniżeli wierni i muhadżirowie, jednak powinniście czynić dobro waszym bliskim przyjaciołom. To jest zapisane w Księdze."
    },
    {
      "resource_id": 42,
      "text": "I oto uczyniliśmy przymierze z prorokami: Z Noem, Abrahamem i Mojżeszem, z Jezusem, synem Marii, i z tobą; zawarliśmy z nimi uroczyste przymierze,"
    },
    {
      "resource_id": 42,
      "text": "Aby Bóg mógł zapytać prawdomównych - o ich wierność; lecz dla niewiernych przygotował karę bolesną."
    },
    {
      "resource_id": 42,
      "text": "O wy, którzy wierzycie! Wspominajcie dobroć Boga względem was!"
    },
    {
      "resource_id": 42,
      "text": "Oto wojska pomaszerowały przeciw wam i My wysłaliśmy przeciw nim wiatr i zastępy, których wy nie widzieliście. Bóg widzi jasno to, co czynicie! Oto one napadły na was ze wszystkich stron, kiedy wasze spojrzenia się odwróciły, a wasze serca dosięgały gardła i zaczynaliście snuć o Bogu różne myśli."
    },
    {
      "resource_id": 42,
      "text": "Tam wierni zostali poddani próbie i gwałtownie wstrząśnięci."
    },
    {
      "resource_id": 42,
      "text": "I oto mówili obłudnicy i ci, w których sercach była choroba: \"Nie obiecał nam Bóg i Jego Posłaniec nic innego, jak tylko złudę.\""
    },
    {
      "resource_id": 42,
      "text": "I powiedziała jedna frakcja spośród nich: \"O mieszkańcy Jasribu! Nie ma tu dla was miejsca, wracajcie!\" A inna ich frakcja prosiła Proroka o pozwolenie, mówiąc: \"Nasze domy są bez obrony!\" A nie były one bez obrony, tylko oni chcieli uciec."
    },
    {
      "resource_id": 42,
      "text": "A jeśliby wdarł się do nich wróg z różnych stron miasta, a potem zażądano by od nich zaparcia się wiary, to oni zgodziliby się na to, lecz pozostaliby tam tylko krótki czas."
    },
    {
      "resource_id": 42,
      "text": "A przedtem zawarli przymierze z Bogiem, iż nie odwrócą się plecami. A za przymierze zawarte z Bogiem zostanie zażądany rachunek."
    },
    {
      "resource_id": 42,
      "text": "Powiedz: \"Nie pomoże wam ucieczka, jeśli uciekacie od śmierci lub od zabicia; i tak niewiele będziecie się cieszyć życiem.\""
    },
    {
      "resource_id": 42,
      "text": "Powiedz: \"Kto może was postawić poza zasięgiem Boga, jeśli On zechce dla was jakiejś szkody albo jeśli zechce obdarzyć was miłosierdziem?\" Nie znajdą oni dla siebie, poza Nim, ani opiekuna, ani pomocnika."
    },
    {
      "resource_id": 42,
      "text": "Bóg potrafi poznać wśród was tych, którzy stawiają przeszkody, i tych, którzy mówią swoim braciom: \"Przybywajcie do nas!\", lecz sami wykazują niewiele zapału"
    },
    {
      "resource_id": 42,
      "text": "I są względem was skąpi. A kiedy ogarnia ich strach, widzisz, jak na ciebie patrzą, przewracając oczami jak ten, którego spowija mrok śmierci. A kiedy strach minie, ranią was ostrymi językami, skąpiąc dobra. Oni nie uwierzyli wcale i Bóg uczyni daremnymi ich działania. To jest dla Boga łatwe."
    },
    {
      "resource_id": 42,
      "text": "Oni sądzą, że frakcje nie odeszły; a jeśliby te frakcje jeszcze miały przyjść, to oni woleliby wycofać się na pustynię wśród Beduinów i zasięgać jedynie wiadomości o was. A jeśliby nawet zostali wśród was, to niewiele by walczyli."
    },
    {
      "resource_id": 42,
      "text": "Wy macie w Posłańcu Boga piękny wzór - dla każdego, kto się spodziewa Boga i Dnia Ostatniego i kto Boga często wspomina."
    },
    {
      "resource_id": 42,
      "text": "A kiedy wierni zobaczyli frakcje, powiedzieli: \"Oto co obiecał nam Bóg i Jego Posłaniec. Prawdziwy jest Bóg i Jego Posłaniec!\" To pomnożyło jeszcze wiarę i całkowite poddanie się."
    },
    {
      "resource_id": 42,
      "text": "Wśród wierzących są ludzie wierni przymierzu, które zawarli z Bogiem. I są wśród nich tacy, którzy już wypełnili swoje ślubowanie, i są też inni, którzy jeszcze czekają, lecz nie zmienili się wcale;"
    },
    {
      "resource_id": 42,
      "text": "Jest tak, aby Bóg mógł wynagrodzić prawdomównych za ich szczerość i ukarać obłudników, jeśli zechce, albo zwrócić się ku nim. Zaprawdę, Bóg jest Przebaczający, Litościwy!"
    },
    {
      "resource_id": 42,
      "text": "Bóg odesłał tych, którzy nie uwierzyli, wraz z ich zaciekłością; nie osiągnęli oni żadnego dobra. Bóg uchronił wiernych od walki. Bóg jest Mocny, Potężny!"
    },
    {
      "resource_id": 42,
      "text": "I On sprowadził z ich twierdz tych ludzi Księgi, którzy im pomagali, i rzucił w ich serca strach. Część z nich zabiliście, a część wzięliście do niewoli."
    },
    {
      "resource_id": 42,
      "text": "I On dał wam w dziedzictwo ich ziemię, ich domostwa i ich bogactwa, oraz ziemię, której nie deptały wasze stopy. Bóg jest nad każdą rzeczą wszechwładny!"
    },
    {
      "resource_id": 42,
      "text": "O proroku! Powiedz twoim żonom: \"Jeśli pragniecie życia tego świata i jego ozdób, to przybywajcie! Ja wam pozwolę nacieszyć się i dam wam piękną odprawę."
    },
    {
      "resource_id": 42,
      "text": "A jeśli pragniecie Boga, Jego Posłańca i siedziby ostatecznej - to, zaprawdę, Bóg przygotował nagrodę ogromną dla tych spośród was, które czynią dobro.\""
    },
    {
      "resource_id": 42,
      "text": "O żony Proroka! Którakolwiek z was popełni bezecność jawną, to otrzyma karę podwojoną dwukrotnie. A to jest dla Boga łatwe."
    },
    {
      "resource_id": 42,
      "text": "A która z was jest poddana Bogu i Jego Posłańcowi oraz czyni dobro - to My ją nagrodzimy dwa razy i przygotujemy dla niej szlachetne zaopatrzenie."
    },
    {
      "resource_id": 42,
      "text": "O żony Proroka! Wy nie jesteście takie jak inne kobiety. Jeśli jesteście bogobojne, nie bądźcie pokorne w słowach, aby nie pożądał was ten, w którego sercu mieszka choroba; mówcie słowa odpowiednie!"
    },
    {
      "resource_id": 42,
      "text": "Przebywajcie w swoich domach i nie ozdabiajcie się w ten sposób, jak ozdabiały się kobiety za czasów pogaństwa! Odprawiajcie modlitwę, dawajcie jałmużnę, słuchajcie Boga i Jego Posłańca! O ludzie domu! Bóg chce tylko odsunąć od was brud i oczyścić was całkowicie."
    },
    {
      "resource_id": 42,
      "text": "I wspominajcie to, co wam jest recytowane w waszych domach ze znaków Boga i z mądrości! Zaprawdę, Bóg jest Przenikliwy, w pełni świadomy!"
    },
    {
      "resource_id": 42,
      "text": "Zaprawdę - muzułmanie i muzułmanki, wierzący i wierzące, prawdomówni i prawdomówne, cierpliwi i cierpliwe, pokorni i pokorne, dający jałmużnę i dające jałmużnę, poszczący i poszczące, zachowujący czystość i zachowujące, wspominający Boga często i wspominające - przygotował dla was Bóg przebaczenie i nagrodę ogromną."
    },
    {
      "resource_id": 42,
      "text": "Kiedy zdecydował Bóg i Jego Posłaniec jakąś sprawę, to nie godzi się ani wierzącemu, ani wierzącej, aby mieli inny wybór w tej sprawie. A kto nie słucha Boga i Jego Posłańca, ten zbłądził w sposób oczywisty."
    },
    {
      "resource_id": 42,
      "text": "A kiedy powiedziałeś temu, którego Bóg obdarzył dobrodziejstwami i którego sam obdarzyłeś dobrodziejstwami: \"Zatrzymaj przy sobie swoją żonę i bój się Boga!\" - ty skrywałeś w swojej duszy to, co Bóg miał ujawnić, w obawie przed ludźmi; podczas gdy Bóg bardziej zasługuje na to, aby się Go obawiać. A kiedy Zaś wywiązał się względem niej ze wszystkich swoich powinności, daliśmy ją tobie za żonę, aby wierni nie mieli żadnej trudności, jeśli chodzi o żony i ich adoptowanych synów, kiedy wywiążą się względem nich ze swoich powinności. Rozkaz Boga ma być spełniony!"
    },
    {
      "resource_id": 42,
      "text": "Nie ma winy Proroka w tym, co nałożył na niego Bóg, zgodnie ze Swoim obyczajem ustanowionym przez Niego dla minionych pokoleń. Rozkaz Boga jest rozstrzygnięciem zdecydowanym"
    },
    {
      "resource_id": 42,
      "text": "Dla tych, którzy przekazują posłannictwa Boga i obawiają się Go; dla tych, którzy się nie lękają nikogo innego, jak tylko Boga. Bóg wystarczy jako dobrze liczący!"
    },
    {
      "resource_id": 42,
      "text": "Muhammad nie jest ojcem żadnego z waszych mężczyzn, lecz jest Posłańcem Boga i pieczęcią proroków. Bóg jest o każdej rzeczy wszechwiedzący!"
    },
    {
      "resource_id": 42,
      "text": "O wy, którzy wierzycie! Wspominajcie Boga częstym wspominaniem!"
    },
    { "resource_id": 42, "text": "Wysławiajcie Go rano i wieczorem!" },
    {
      "resource_id": 42,
      "text": "On jest Tym, który błogosławi was, jak i Jego aniołowie - aby wyprowadzić was z ciemności ku światłu. On jest litościwy dla wierzących."
    },
    {
      "resource_id": 42,
      "text": "Powitaniem ich w Dniu, kiedy Go spotkają, będzie: \"Pokój!\" On przygotował dla nich szlachetną nagrodę."
    },
    {
      "resource_id": 42,
      "text": "O Proroku! My posłaliśmy ciebie jako świadka, zwiastuna radosnej nowiny i ostrzegającego,"
    },
    {
      "resource_id": 42,
      "text": "Nawołującego do Boga, za Jego zezwoleniem, i jako lampę oświetlającą."
    },
    {
      "resource_id": 42,
      "text": "Zwiastuj radosną wieść wierzącym, iż będą mieli wielką łaskę u Boga."
    },
    {
      "resource_id": 42,
      "text": "Nie słuchaj ani niewiernych, ani obłudników! Pozostaw ich obelgi i zaufaj Bogu! Wystarczy Bóg jako opiekun!"
    },
    {
      "resource_id": 42,
      "text": "O wy, którzy wierzycie! Kiedy bierzecie za żony kobiety wierzące, następnie rozwodzicie się z nimi, zanim ich dotknęliście, to nie macie prawa wyznaczać im żadnego okresu oczekiwania. Dajcie im wyposażenie i odprawcie je w piękny sposób."
    },
    {
      "resource_id": 42,
      "text": "O Proroku! My uznaliśmy za dozwolone dla ciebie żony, którym dałeś wiana, i niewolnice, które ci darował Bóg jako zdobycz, i córki twojego stryja, i córki twoich ciotek ze strony ojca, i córki twojego wuja ze strony matki, i córki twoich ciotek ze strony matki, które wywędrowały razem z tobą; i kobietę wierzącą, jeśli ona sama ofiaruje się Prorokowi, o ile Prorok zechce ją pojąć za żonę. To jest dozwolone tylko dla ciebie z wyłączeniem innych wiernych. My wiemy, co ustanowiliśmy dla nich w sprawie ich żon i ich niewolnic - tak abyś nie czuł się skrępowany. Bóg jest Przebaczający, Litościwy!"
    },
    {
      "resource_id": 42,
      "text": "Możesz odsunąć na później, którą chcesz spośród nich, a potem możesz przyjąć do siebie, którą chcesz i której zapragniesz spośród poprzednio odsuniętych. I nie popełnisz żadnego przewinienia. To jest najwłaściwsze, co możesz uczynić, aby uradować ich oczy i aby się nie smuciły, i były zadowolone z tego, co im dasz - im wszystkim! Bóg wie, co jest w waszych sercach! Bóg jest Wszechwiedzący, Wspaniałomyślny!"
    },
    {
      "resource_id": 42,
      "text": "Ponadto nie wolno już tobie brać innych kobiet ani też zamieniać je na żony, chociażby zachwycała cię ich piękność, oprócz tych, które posiadła twoja prawica. Bóg śledzi pilnie każdą rzecz."
    },
    {
      "resource_id": 42,
      "text": "O wy, którzy wierzycie! Nie wchodźcie do domów Proroka na posiłek o niewłaściwej porze, jedynie wtedy, kiedy on wam na to pozwoli. Lecz kiedy jesteście zaproszeni, to wchodźcie. A kiedy spożyjecie posiłek, to się rozejdźcie, nie wdając się w poufałą rozmowę. To mogłoby sprawić przykrość Prorokowi i on wstydziłby się was. Lecz Bóg nie wstydzi się prawdy. A kiedy prosicie je o jakiś przedmiot, to proście je spoza zasłony. To jest przyzwoitsze - dla waszych serc i dla ich serc. Nie należy obrażać Posłańca Boga i nie wolno poślubiać jego byłych żon. Zaprawdę, to byłoby wobec Boga okropne!"
    },
    {
      "resource_id": 42,
      "text": "Jeśli wy coś ujawnicie lub ukryjecie... to, zaprawdę, Bóg zna dobrze każdą rzecz!"
    },
    {
      "resource_id": 42,
      "text": "Nie mają one żadnego grzechu, jeśli się pokazują swoim ojcom, ich synom i ich braciom, synom ich braci, synom ich sióstr, ich żonom i ich niewolnicom. Bójcie się Boga!"
    },
    {
      "resource_id": 42,
      "text": "Zaprawdę, Bóg jest świadkiem każdej rzeczy! Zaprawdę, Bóg i Jego aniołowie błogosławią Proroka! O wy, którzy wierzycie! Módlcie się za niego i pozdrawiajcie pozdrowieniem pokoju!"
    },
    {
      "resource_id": 42,
      "text": "Zaprawdę, tych, którzy obrażają Boga i Jego Posłańca, przeklnie Bóg w tym życiu i w życiu ostatecznym; On przygotował dla nich karę poniżającą!"
    },
    {
      "resource_id": 42,
      "text": "A ci, którzy obrażają wierzących i wierzące, gdy oni na to nie zasłużyli, biorą na siebie hańbę i jawny grzech."
    },
    {
      "resource_id": 42,
      "text": "O proroku! Powiedz swoim żonom i swoim córkom, i kobietom wierzących, aby się szczelnie zakrywały swoimi okryciami. To jest najodpowiedniejszy sposób, aby były poznawane, a nie były obrażane. A Bóg jest Przebaczający, Litościwy!"
    },
    {
      "resource_id": 42,
      "text": "Jeśli obłudnicy i ci, w których sercach jest choroba, jak i ci, którzy szerzą niepokoje w Mynie, nie zaprzestaną swoich poczynań, to My pobudzimy ciebie do wystąpienia przeciw nim. Wtedy oni pozostaną z tobą w sąsiedztwie niewiele czasu."
    },
    {
      "resource_id": 42,
      "text": "Przeklęci! Gdziekolwiek się znajdą, zostaną schwytani i zabici bez Litości;"
    },
    {
      "resource_id": 42,
      "text": "Zgodnie ze zwyczajem Boga ustanowionym dla minionych pokoleń. A nie znajdziesz odmiany w zwyczaju Boga."
    },
    {
      "resource_id": 42,
      "text": "Zapytają cię o Godzinę. Powiedz: \"Wiedza o niej jest u Boga!\" A co może cię o niej powiadomić? Być może, ta Godzina jest bliska!"
    },
    {
      "resource_id": 42,
      "text": "Zaprawdę, Bóg przeklął niewiernych i przygotował dla nich ogień płonący!"
    },
    {
      "resource_id": 42,
      "text": "Będą tam przebywać na wieki. I nie znajdą oni ani opiekuna; ani pomocnika."
    },
    {
      "resource_id": 42,
      "text": "W tym Dniu, kiedy ich twarze będą odwracane w ogniu, oni powiedzą: \"Biada nam! Gdybyśmy słuchali Boga, gdybyśmy słuchali Posłańca!\""
    },
    {
      "resource_id": 42,
      "text": "I będą mówili: \"Panie nasz! Słuchaliśmy naszych naczelników i naszych wielkich, oni nas sprowadzili z drogi!\""
    },
    {
      "resource_id": 42,
      "text": "I powiedzą: \"Panie nasz! Daj im podwójną karę i przeklnij ich przekleństwem wielkim!\""
    },
    {
      "resource_id": 42,
      "text": "O wy, którzy wierzycie! Nie bądźcie jak ci, którzy obrazili Mojżesza! Bóg uczynił go niewinnym tego, co oni mówili, i był on w poszanowaniu u Boga."
    },
    {
      "resource_id": 42,
      "text": "O wy, którzy wierzycie! Bójcie się Boga i mówcie proste słowa!"
    },
    {
      "resource_id": 42,
      "text": "I On ulepszy wasze działania i przebaczy wam wasze grzechy. A kto słucha Boga i Jego Posłańca, ten zdobędzie w nagrodę wielkie szczęście."
    },
    {
      "resource_id": 42,
      "text": "Zaofiarowaliśmy depozyt niebiosom, ziemi i górom, lecz one odmówiły noszenia go i przestraszyły się; poniósł go człowiek - on przecież jest niesprawiedliwy i nieświadomy -"
    },
    {
      "resource_id": 42,
      "text": "żeby Bóg mógł ukarać obłudników i obłudnice, bałwochwalców i bałwochwalczynię, i mógł zwrócić się ku wierzącym - mężczyznom i kobietom. Bóg jest Przebaczający, Litościwy!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "33" }
  }
}
