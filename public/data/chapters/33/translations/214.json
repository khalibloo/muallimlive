{
  "translations": [
    {
      "resource_id": 214,
      "text": "O Vjerovjesniče, Allaha se boj, a nevjernike i dvoličnjake ne slušaj – Allah, uistinu, sve zna i mudar je…"
    },
    {
      "resource_id": 214,
      "text": "i slijedi ono što ti Gospodar tvoj objavljuje – Allah dobro zna ono što vi radite…"
    },
    {
      "resource_id": 214,
      "text": "i u Allaha se pouzdaj, Allah je zaštitnik dovoljan!"
    },
    {
      "resource_id": 214,
      "text": "Allah nijednom čovjeku dva srca u njedrima njegovim nije dao, a ni žene vaše, od kojih se ziharom rastavljate, materama vašim nije učinio, niti je posinke vaše sinovima vašim učinio. To su samo vaše riječi, iz usta vaših, a Allah istinu govori i na Pravi put izvodi."
    },
    {
      "resource_id": 214,
      "text": "Zovite ih po očevima njihovim, to je kod Allaha ispravnije. A ako ne znate imena očeva njihovih, pa braća su vaša po vjeri i štićenici su vaši. Nije grijeh ako u tome pogriješite, grijeh je ako to namjerno učinite. – A Allah prašta i samilostan je."
    },
    {
      "resource_id": 214,
      "text": "Vjerovjesnik treba biti preči vjernicima nego oni sami sebi, a žene njegove su kao majke njihove. A srodnici, po Allahovoj knjizi, preči su jedni drugima od ostalih vjernika i muhadžira. Prijateljima svojim možete oporukom nešto ostaviti. To u Knjizi piše."
    },
    {
      "resource_id": 214,
      "text": "Mi smo od vjerovjesnikā zavjet njihov uzeli, i od tebe, i od Nuha, i od Ibrahima, i od Musaa, i od Isaa, sina Merjemina, čvrst smo zavjet uzeli…"
    },
    {
      "resource_id": 214,
      "text": "da bi On mogao pozvati na odgovornost vjerovjesnike za ono što su govorili. A nevjernicima je On pripremio bolnu patnju."
    },
    {
      "resource_id": 214,
      "text": "O vjernici, sjetite se Allahove milosti prema vama kad su do vas vojske došle, pa smo Mi protiv njih vjetar poslali, a i vojske koje vi niste vidjeli – a Allah dobro vidi šta vi radite…"
    },
    {
      "resource_id": 214,
      "text": "kad su vam došle i odozgo i odozdo, a duša došla do grkljana, i kad ste o Allahu svašta pomišljali…"
    },
    {
      "resource_id": 214,
      "text": "tad su vjernici bili u iskušenje stavljeni i ne može biti gore uznemireni…"
    },
    {
      "resource_id": 214,
      "text": "kad su dvoličnjaci i oni bolesna srca govorili: “Allah i Poslanik Njegov su nas samo obmanjivali kad su nam obećavali!”…"
    },
    {
      "resource_id": 214,
      "text": "kad su neki među njima rekli: “O stanovnici Jesriba, ovdje vam nema stanka, zato se vratite!”, a drugi među njima su tražili dopuštenje od Vjerovjesnika i govorili: “Kuće su naše nezaštićene!”, a nisu bile nezaštićene, već su se oni htjeli izvući."
    },
    {
      "resource_id": 214,
      "text": "A da su im s raznih strana prodrli i da su potom od njih zatražili da opet postanu mnogobošci, oni bi to, ne dvoumeći se oko toga, brzo učinili…"
    },
    {
      "resource_id": 214,
      "text": "a bili su se još prije Allahu obavezali da neće uzmicati – a za Allahu datu obavezu će se odgovarati!"
    },
    {
      "resource_id": 214,
      "text": "Reci: “Ako bježite od smrti ili pogibije, bježanje vam neće pomoći, opet ćete samo kratko uživati.”"
    },
    {
      "resource_id": 214,
      "text": "Reci: “Ko će vas od Allaha zaštititi ako On hoće da vas zlo snađe ili ko vam može nauditi ako vam On želi milost ukazati?” Osim Allaha, oni neće naći sebi ni zaštitnika ni pomagača."
    },
    {
      "resource_id": 214,
      "text": "Allah dobro zna one među vama koji su druge zadržavali i prijateljima svojim govorili: “Priključite se nama!”, a samo su rijetko u boj išli…"
    },
    {
      "resource_id": 214,
      "text": "ne želeći da vam pomognu. A kad zavlada strah, vidiš ih kako gledaju u tebe kolutajući svojim očima kao pred smrt onesviješćeni; čim strah mine, oni vas psuju svojim oštrim jezicima, škrti da učine bilo kakvo dobro. Oni ne vjeruju, i zato će Allah djela njihova poništiti – a to je Allahu lahko."
    },
    {
      "resource_id": 214,
      "text": "Oni misle da saveznici još nisu otišli. A kad bi saveznici opet došli, najdraže bi im bilo da su među beduinima u pustinji i da se raspituju za vas; a da s vama ostanu, malo bi se borili."
    },
    {
      "resource_id": 214,
      "text": "Vi u Allahovom Poslaniku imate divan uzor za onog koji se nada Allahovoj milosti i nagradi na onom svijetu i koji često Allaha spominje."
    },
    {
      "resource_id": 214,
      "text": "A kad su vjernici saveznike ugledali, rekli su: “Ovo je ono što su nam Allah i Poslanik Njegov obećali, i Allah i Poslanik Njegov su istinu govorili!”, i to im je samo učvrstilo vjerovanje i predanost."
    },
    {
      "resource_id": 214,
      "text": "Ima vjernika koji ispunjavaju zavjet dat Allahu, ima ih koji su poginuli i ima ih koji to očekuju – nisu ništa izmijenili…"
    },
    {
      "resource_id": 214,
      "text": "da Allah nagradi iskrene za njihovu iskrenost, a da, ako hoće, stavi na muke dvoličnjake ili da im oprosti. – Allah zaista prašta i samilostan je."
    },
    {
      "resource_id": 214,
      "text": "Allah je nevjernike pune srdžbe odbio, nisu nimalo uspjeli, i vjernike je Allah borbe poštedio – Allah je, uistinu, moćan i silan…"
    },
    {
      "resource_id": 214,
      "text": "a sljedbenike Knjige, koji su ih pomagali, iz utvrda njihovih je izveo i strah u srca njihova ulio, pa ste jedne pobili, a druge kao sužnje uzeli…"
    },
    {
      "resource_id": 214,
      "text": "i dao vam je da naslijedite zemlje njihove i domove njihove i bogatstva njihova, i zemlju kojom prije niste hodali. – Allah sve može."
    },
    {
      "resource_id": 214,
      "text": "O Vjerovjesniče, reci ženama svojim: “Ako želite život na ovom svijetu i njegov sjaj, onda se odlučite, dat ću vam pristojnu otpremu i lijepo ću vas otpustiti."
    },
    {
      "resource_id": 214,
      "text": "A ako želite Allaha, i Poslanika Njegovog, i onaj svijet – pa Allah je, doista, onima među vama koji čine dobra djela pripremio nagradu veliku.”"
    },
    {
      "resource_id": 214,
      "text": "O žene Vjerovjesnikove, ako bi koja od vas očit grijeh učinila, kazna bi joj udvostručena bila, a to je Allahu lahko."
    },
    {
      "resource_id": 214,
      "text": "A onoj koja se bude Allahu i Poslaniku Njegovu pokoravala i dobra djela činila – dat ćemo nagradu dvostruku i pripremit ćemo joj opskrbu plemenitu."
    },
    {
      "resource_id": 214,
      "text": "O žene Vjerovjesnikove, vi niste kao druge žene! Ako se Allaha bojite, na sebe pažnju govorom ne skrećite, pa da u napast dođe onaj čije je srce bolesno, i neusiljeno govorite!"
    },
    {
      "resource_id": 214,
      "text": "U kućama svojim boravite i ljepotu svoju, kao u davno pagansko doba, ne pokazujte, i molitvu obavljajte i zekat dajte, i Allaha i Poslanika Njegova slušajte! Allah želi da od vas, o porodico Poslanikova, grijehe odstrani i da vas potpuno očisti."
    },
    {
      "resource_id": 214,
      "text": "I pamtite Allahove ajete i mudrost, koja se kazuje u domovima vašim. – Allah je, uistinu, dobar i sve zna."
    },
    {
      "resource_id": 214,
      "text": "Muslimanima i muslimankama, i vjernicima i vjernicama, i poslušnim muškarcima i poslušnim ženama, i iskrenim muškarcima i iskrenim ženama, i strpljivim muškarcima i strpljivim ženama, i poniznim muškarcima i poniznim ženama, i muškarcima koji dijele zekat i ženama koje dijele zekat i muškarcima koji poste i ženama koje poste, i muškarcima koji o svojim stidnim mjestima vode brigu i ženama koje o svojim stidnim mjestima vode brigu, i muškarcima koji često spominju Allaha i ženama koje često spominju Allaha – Allah je, doista, za sve njih oprost i veliku nagradu pripremio."
    },
    {
      "resource_id": 214,
      "text": "Kad Allah i Poslanik Njegov nešto odrede, onda ni vjernik ni vjernica nemaju pravo po svom nahođenju postupiti. A ko Allaha i Njegovog Poslanika ne posluša, taj je sigurno skrenuo s Pravog puta."
    },
    {
      "resource_id": 214,
      "text": "A kad ti reče onom kome je Allah milost darovao, a kome si i ti dobro učinio: “Zadrži ženu svoju i boj se Allaha!”, u sebi si skrivao ono što će Allah objelodaniti i ljudi si se bojao, a preče je da se Allaha bojiš. I pošto je Zejd s njome živio i od nje se razveo, Mi smo je za tebe udali kako se vjernici više ne bi ustručavali ženiti se ženama posinaka svojih kad se oni od njih razvedu – kako Allah odredi, onako treba biti."
    },
    {
      "resource_id": 214,
      "text": "Vjerovjesniku nije grijeh učiniti ono što mu Allah naloži, jer takav je bio Allahov propis i za one koji su prije bili i nestali – a Allahova zapovijed je odredba konačna…"
    },
    {
      "resource_id": 214,
      "text": "za one koji su Allahove poslanice dostavljali i od Njega strahovali, i koji se nikog, osim Allaha, nisu bojali. A dovoljno je to što će se pred Allahom račun polagati!"
    },
    {
      "resource_id": 214,
      "text": "Muhammed nije roditelj nijednom od vaših ljudi, nego je Allahov Poslanik i posljednji Vjerovjesnik. – A Allah sve dobro zna."
    },
    {
      "resource_id": 214,
      "text": "O vjernici, često Allaha spominjite i hvalite…"
    },
    { "resource_id": 214, "text": "i ujutro i navečer Ga veličajte…" },
    {
      "resource_id": 214,
      "text": "On vas blagosilja, a i meleki Njegovi, da bi vas iz tmina na svjetlo izveo – On je prema vjernicima samilostan…"
    },
    {
      "resource_id": 214,
      "text": "a na Dan kad oni pred Njega stanu, On će ih pozdravljati sa: “Mir vama!”, i On im je pripremio nagradu plemenitu."
    },
    {
      "resource_id": 214,
      "text": "O Vjerovjesniče, Mi smo te poslali kao svjedoka i kao donosioca radosnih vijesti i kao poslanika koji opominje…"
    },
    {
      "resource_id": 214,
      "text": "da – po Njegovu naređenju – pozivaš k Allahu, i kao svjetiljku koja sija."
    },
    {
      "resource_id": 214,
      "text": "I obraduj vjernike time da će u Allaha veliku blagodat imati…"
    },
    {
      "resource_id": 214,
      "text": "a ne slušaj nevjernike i dvoličnjake, i na uvrede njihove pažnju ne obraćaj i u Allaha se pouzdaj, Allah je dovoljan kao zaštitnik."
    },
    {
      "resource_id": 214,
      "text": "O vjernici, kad se vjernicama oženite, a onda ih, prije stupanja u bračni odnos, pustite, one nisu dužne čekati određeno vrijeme koje ćete vi brojati, već ih darujte i lijepo ih otpremite."
    },
    {
      "resource_id": 214,
      "text": "O Vjerovjesniče, Mi smo ti dozvolili da budu žene tvoje one kojima si dao vjenčane darove njihove, i one u vlasti tvojoj koje ti je Allah dao iz plijena, i kćeri amidža tvojih, i kćeri tetaka tvojih po ocu, i kćeri daidža tvojih, i kćeri tetaka tvojih po materi koje su se s tobom iselile, i samo tebi, a ne ostalim vjernicima – ženu vjernicu koja sebe pokloni Vjerovjesniku, ako se Vjerovjesnik hoće njome oženiti – da ti ne bi bilo teško. Mi znamo šta smo propisali vjernicima kad je riječ o ženama njihovim i o onima koje su u vlasništvu njihovu. – A Allah prašta i samilostan je."
    },
    {
      "resource_id": 214,
      "text": "Možeš zanemariti one među njima koje hoćeš i možeš pozvati sebi onu koju hoćeš, a možeš zatražiti onu koju si udaljio, nijedno od toga nije tvoj grijeh. Najlakše će tako one radosne biti i neće se žalostiti i tako će sve onim što im ti daješ zadovoljne biti – a Allah zna šta je u srcima vašim. Allah zna sve i blag je."
    },
    {
      "resource_id": 214,
      "text": "Odsad ti nisu dopuštene druge žene, ni da umjesto njih neku drugu uzmeš, makar te i zadivila ljepota njihova, osim onih koje postanu robinje tvoje. – A Allah na sve motri."
    },
    {
      "resource_id": 214,
      "text": "O vjernici, ne ulazite u sobe Vjerovjesnikove, osim ako vam se dopusti radi jela, ali ne da čekate da se ono zgotovi. Tek kad budete pozvani onda uđite i, pošto jedete, raziđite se ne slušajući razgovor. To smeta Vjerovjesniku, a on se stidi da vam to rekne, a Allah se ne stidi istine. A ako od njih nešto tražite, tražite to od njih iza zastora. To je čistije i za vaša i za njihova srca. Vama nije dopušteno da Allahovog Poslanika uznemirujete niti da se ženama njegovim poslije smrti njegove ikad oženite. To bi, uistinu, kod Allaha, bio velik grijeh!"
    },
    {
      "resource_id": 214,
      "text": "Iznosili vi o tome šta u javnost ili to u sebi krili – pa Allah sve zna."
    },
    {
      "resource_id": 214,
      "text": "Njima nije grijeh da budu otkrivene pred očevima svojim, i sinovima svojim, i braćom svojom, i sinovima braće svoje, i sinovima sestara svojih, i ženama vjernicama, i pred onima koje su u vlasništvu njihovu. I Allaha se bojte, jer Allah je, doista, svjedok svakoj stvari."
    },
    {
      "resource_id": 214,
      "text": "Allah i meleki Njegovi blagosiljaju Vjerovjesnika. O vjernici, blagosiljajte ga i vi i šaljite mu pozdrav srdačni!"
    },
    {
      "resource_id": 214,
      "text": "One koji Allaha i Poslanika Njegova budu vrijeđali Allah će i na ovom i na onom svijetu prokleti, i sramnu im patnju pripremiti."
    },
    {
      "resource_id": 214,
      "text": "A oni koji vjernike i vjernice vrijeđaju, a oni to ne zaslužuju, tovare na sebe klevetu i pravi grijeh."
    },
    {
      "resource_id": 214,
      "text": "O Vjerovjesniče, reci ženama svojim, i kćerima svojim, i ženama vjernika neka spuste haljine svoje niza se. Tako će se najlakše prepoznati pa neće napastvovane biti. A Allah prašta i samilostan je."
    },
    {
      "resource_id": 214,
      "text": "Ako se dvoličnjaci i oni čija su srca bolesna i oni koji po Medini šire laži – ne okane toga, Mi ćemo ti vlast nad njima prepustiti i oni će samo kratko vrijeme kao susjedi tvoji u njoj ostati…"
    },
    {
      "resource_id": 214,
      "text": "prokleti su. Gdje god da se nađu, neka budu uhvaćeni i ubijeni…"
    },
    {
      "resource_id": 214,
      "text": "prema Allahovu zakonu koji je vrijedio za one koji su bili i nestali! A ti nećeš u Allahovom zakonu izmjene naći."
    },
    {
      "resource_id": 214,
      "text": "Ljudi te pitaju o Smaku svijeta, reci: “To jedino Allah zna!” A ti ne znaš, možda je Smak svijeta blizu!"
    },
    {
      "resource_id": 214,
      "text": "Allah je nevjernike prokleo i za njih oganj razbuktali pripremio…"
    },
    {
      "resource_id": 214,
      "text": "u njemu će vječno i zauvijek boraviti, ni zaštitnika ni pomagača neće naći."
    },
    {
      "resource_id": 214,
      "text": "Na Dan kad se njihova lica u vatri budu prevrtala, govorit će: “Kamo sreće da smo se Allahu pokoravali i da smo Poslanika slušali!”"
    },
    {
      "resource_id": 214,
      "text": "I govorit će: “Gospodaru naš, mi smo prvake naše i starješine naše slušali, pa su nas oni s Pravog puta odveli."
    },
    {
      "resource_id": 214,
      "text": "Gospodaru naš, podaj im dvostruku patnju i prokuni ih prokletstvom velikim!”"
    },
    {
      "resource_id": 214,
      "text": "O vjernici, ne budite kao oni koji su Musaa uznemiravali, pa ga je Allah oslobodio onog što su govorili, i on kod Allaha ugled uživa."
    },
    {
      "resource_id": 214,
      "text": "O vjernici, bojte se Allaha i govorite samo istinu…"
    },
    {
      "resource_id": 214,
      "text": "On će vas za vaša dobra djela nagraditi i grijehe vam vaše oprostiti. A onaj ko se Allahu i Poslaniku Njegovu bude pokoravao – postići će ono što bude želio."
    },
    {
      "resource_id": 214,
      "text": "Mi smo nebesima, Zemlji i planinama ponudili emanet, pa su se sustegli i pobojali da ga ponesu, ali ga je preuzeo čovjek – a on je, zaista, prema sebi nepravedan i lahkomislen…"
    },
    {
      "resource_id": 214,
      "text": "da bi Allah licemjere i licemjerke, i mnogobošce i mnogoboškinje kaznio, a vjernicima i vjernicama oprostio. – A Allah prašta i samilostan je."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "33" }
  }
}
