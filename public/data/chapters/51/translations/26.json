{
  "translations": [
    { "resource_id": 26, "text": "Při rychle běžících," },
    { "resource_id": 26, "text": "břímě nesoucích," },
    { "resource_id": 26, "text": "lehce plynoucích" },
    { "resource_id": 26, "text": "a rozkaz rozdělujících!" },
    { "resource_id": 26, "text": "To, co vám je slíbeno, je vskutku pravdivé" },
    { "resource_id": 26, "text": "a soud dozajista nastane!" },
    { "resource_id": 26, "text": "Při nebi plném drah hvězdných," },
    { "resource_id": 26, "text": "vy libujete si v řečech rozporných," },
    { "resource_id": 26, "text": "od nichž odvrátí se ten, kdo byl odvrácen." },
    { "resource_id": 26, "text": "Nechť zhynou lháři prolhaní," },
    { "resource_id": 26, "text": "kteří v hlouposti své jsou lhostejní" },
    {
      "resource_id": 26,
      "text": "a ptají se: \"Kdy dostaví se den poslední?\""
    },
    { "resource_id": 26, "text": "V den, kdy budou ohněm zkoušeni!" },
    {
      "resource_id": 26,
      "text": "\"Okuste tuto svou zkoušku! Tohle je to, co přáli jste si uspíšit!\""
    },
    {
      "resource_id": 26,
      "text": "Však v zahradách a u pramenů bohabojní budou dlít"
    },
    {
      "resource_id": 26,
      "text": "přijímajíce to, co Pán jejich jim dává, neb před tím dobré skutky konali"
    },
    { "resource_id": 26, "text": "a jen malou část noci spávali" },
    { "resource_id": 26, "text": "a za úsvitu o odpuštění prosívali" },
    {
      "resource_id": 26,
      "text": "a ze svých majetků vždy patřičně žebrákům a nemajetným dávali."
    },
    {
      "resource_id": 26,
      "text": "Na zemi znamení jsou pro věřící přesvědčené,"
    },
    {
      "resource_id": 26,
      "text": "a také ve vašich duších. Což jasně to nezříte?"
    },
    {
      "resource_id": 26,
      "text": "A na nebesích je váš příděl obživy a rovněž to, co vám je slíbeno."
    },
    {
      "resource_id": 26,
      "text": "Při Pánu nebes i země, toto je skutečnost stejná jako to, že hovoříte."
    },
    {
      "resource_id": 26,
      "text": "Zdaž doneslo se ti o Abrahamových poctěných hostech vyprávění?"
    },
    {
      "resource_id": 26,
      "text": "Hle, vešli k němu a pravili \"Mír\", a on odvětil: \"I vám mír, lidé neznámí!\""
    },
    {
      "resource_id": 26,
      "text": "A k rodině své odešel a tučné tele připravil"
    },
    {
      "resource_id": 26,
      "text": "a se slovy \"Což jíst nebudete?\" jim je předložil."
    },
    {
      "resource_id": 26,
      "text": "A pocítil strach před nimi, však oni mu pak pravili \"Neboj se!\" a zvěst o narození chlapce moudrého mu oznámili."
    },
    {
      "resource_id": 26,
      "text": "Pak žena jeho přiběhla vzrušena a do tváře se bila a volala: \"Vždyť já neplodná jsem již stařena!\""
    },
    {
      "resource_id": 26,
      "text": "I odpověděli: \"Takto Pán tvůj děl a On věru moudrý je i vševědoucí.\""
    },
    {
      "resource_id": 26,
      "text": "A otázal se Abraham: \"Jaká věc vás přivádí, vyslanci?\""
    },
    {
      "resource_id": 26,
      "text": "Odvětili: \"Posláni jsme byli mezi lidi hříšné,"
    },
    {
      "resource_id": 26,
      "text": "abychom na ně seslali kameny z hlíny pálené,"
    },
    { "resource_id": 26, "text": "u Pána tvého jmény přestupníků označené.\"" },
    {
      "resource_id": 26,
      "text": "Ty z nich, kdož věřící byli, jsme odtamtud vyvedli,"
    },
    {
      "resource_id": 26,
      "text": "však dům jen jediný těch, kdož do vůle Boží se odevzdali, jsme tam nalezli."
    },
    {
      "resource_id": 26,
      "text": "A zanechali jsme je jako znamení těm, kdo trestu bolestného se obávají."
    },
    {
      "resource_id": 26,
      "text": ". . . A o Mojžíšovi; hle, vyslali jsme jej k Faraónovi se zjevnou pravomocí,"
    },
    {
      "resource_id": 26,
      "text": "ten však se obrátil i se svou oporou a prohlásil: \"Kouzelník je to nebo blázen!\""
    },
    {
      "resource_id": 26,
      "text": "A uchvátili jsme jej i vojska jeho a do moře jsme je uvrhli, neb pokárání byl hoden."
    },
    {
      "resource_id": 26,
      "text": ". . . A o Ádovcích; hle, vyslali jsme proti nim vichřici zničující,"
    },
    {
      "resource_id": 26,
      "text": "jež nic z toho, nad čím se převalila, nenechala, aby v prach to neproměnila."
    },
    {
      "resource_id": 26,
      "text": ". . . A o Thamúdovcích; hle, bylo jim řečeno: Užívejte si ještě nějakou chvíli!"
    },
    {
      "resource_id": 26,
      "text": "Však rozkazu Pána svého neposlechli a zemětřesení je postihlo, zatímco se dívali,"
    },
    {
      "resource_id": 26,
      "text": "a nebyli schopni se zpříma postavit a nebylo jim pomoci."
    },
    {
      "resource_id": 26,
      "text": ". . . A o lidu Noemově před nimi, a to byli hanebníci!"
    },
    {
      "resource_id": 26,
      "text": "Nebe jsme důkladně postavili, vždyť My jsme rozšiřovateli,"
    },
    {
      "resource_id": 26,
      "text": "a zemi jsme rozprostřeli - a jak výteční jsme v tom byli!"
    },
    {
      "resource_id": 26,
      "text": "A každou věc jsme v párech stvořili - snad si to připomenete!"
    },
    {
      "resource_id": 26,
      "text": "K Bohu se utíkejte, neb já jsem od Něho pro vás varovatel zjevný,"
    },
    {
      "resource_id": 26,
      "text": "a nepřidružujte k Bohu žádné jiné božstvo, neb já jsem od Něho pro vás varovatel zjevný!"
    },
    {
      "resource_id": 26,
      "text": "A stejně tak nepřišel k těm, kdož před těmito byli, žádný posel, aby o něm neprohlásili: \"Kouzelník je to nebo blázen!\""
    },
    {
      "resource_id": 26,
      "text": "Což po sobě to dědí? Nikoliv, však lid je to vzpurný."
    },
    {
      "resource_id": 26,
      "text": "Odvrať se proto od nich, a nebudeš za to kárán!"
    },
    {
      "resource_id": 26,
      "text": "Připomínej, vždyť připomenutí je věřícím prospěšné!"
    },
    {
      "resource_id": 26,
      "text": "A džiny a lidi jsem jedině proto stvořil, aby Mne uctívali,"
    },
    {
      "resource_id": 26,
      "text": "a nechci od nich žádný příděl obživy a netoužím po tom, aby Mne živili,"
    },
    {
      "resource_id": 26,
      "text": "vždyť Bůh sám je živitel, vládce síly a nezviklatelný!"
    },
    {
      "resource_id": 26,
      "text": "Věru těm, kdož křivdili, se dostane přídělu podobného, přídělu jim rovných před nimi; nechť se tedy o uspíšení nesnaží!"
    },
    {
      "resource_id": 26,
      "text": "Běda nevěřícím v ten jejich den, jenž byl jim přislíben!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "51" }
  }
}
