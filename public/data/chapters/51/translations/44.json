{
  "translations": [
    { "resource_id": 44, "text": "Pe împrăştietoarele ce împrăştie!" },
    { "resource_id": 44, "text": "Pe cărătoarele de povară!" },
    { "resource_id": 44, "text": "Pe alergătoarele cu iuţeală!" },
    { "resource_id": 44, "text": "Pe împărţitoarele de poruncă!" },
    { "resource_id": 44, "text": "Ceea ce vi s-a făgăduit este adevărat." },
    { "resource_id": 44, "text": "Judecata de Apoi este fără tăgadă." },
    { "resource_id": 44, "text": "Pe cerul cu ale sale cărări!" },
    { "resource_id": 44, "text": "Voi aveţi asupra lui păreri felurite," },
    {
      "resource_id": 44,
      "text": "şi îl întoarce pe dos cel care este întors."
    },
    { "resource_id": 44, "text": "Să fie ucişi bănuitorii," },
    {
      "resource_id": 44,
      "text": "ei, cei care sunt într-o prăpastie şi nu-şi dau seama!"
    },
    {
      "resource_id": 44,
      "text": "Ei întreabă: “Când va veni Ziua Judecăţii?”"
    },
    {
      "resource_id": 44,
      "text": "În Ziua când vor fi puşi la încercare în Foc:"
    },
    {
      "resource_id": 44,
      "text": "“Gustaţi încercarea voastră! Aceasta este ceea ce voi cereaţi degrabă!”"
    },
    {
      "resource_id": 44,
      "text": "Cei temători vor trăi în Grădini cu izvoare,"
    },
    {
      "resource_id": 44,
      "text": "luând ceea ce Domnul lor le va dărui. Ei au fost înainte dintre făptuitorii de bine"
    },
    { "resource_id": 44, "text": "ce dormeau noaptea puţin," },
    { "resource_id": 44, "text": "iar dis-de-dimineaţă cereau iertare." },
    {
      "resource_id": 44,
      "text": "Din averile lor aveau parte şi cerşetorul şi lipsitul!"
    },
    {
      "resource_id": 44,
      "text": "Pe pământ sunt semne pentru cei care cred cu tărie."
    },
    {
      "resource_id": 44,
      "text": "Precum şi în voi înşivă. Nu le vedeţi, oare?"
    },
    {
      "resource_id": 44,
      "text": "În cer este înzestrarea voastră şi ceea ce vi s-a făgăduit."
    },
    {
      "resource_id": 44,
      "text": "Pe Domnul cerului şi al pământului! Acesta este Adevărul precum faptul că vorbiţi."
    },
    {
      "resource_id": 44,
      "text": "A venit la tine spusa despre oaspeţii prea-cinstiţi ai lui Abraham?"
    },
    {
      "resource_id": 44,
      "text": "Ei intrară la el spunându-i: “Pace!” Abraham spuse: “Pace! O, oameni necunoscuţi!”"
    },
    {
      "resource_id": 44,
      "text": "El s-a dus apoi pe nesimţite la ai săi şi a adus un viţel gras."
    },
    { "resource_id": 44, "text": "L-a apropiat de ei, spunând: “Nu mâncaţi?”" },
    {
      "resource_id": 44,
      "text": "Şi atunci îl prinse frica de ei. Aceştia spuseră: “Să nu-ţi fie frică! Şi îi vestiră un fecior însemnat."
    },
    {
      "resource_id": 44,
      "text": "Femeia sa înaintă văitându-se şi lovindu-se peste faţă. Ea spuse: “O bătrână stearpă?...”"
    },
    {
      "resource_id": 44,
      "text": "Ei spuseră: “Domnul tău a spus astfel. El este Înţeleptul, Ştiutorul."
    },
    {
      "resource_id": 44,
      "text": "Abraham spuse: “O, voi trimişilor! Care este treaba voastră?”"
    },
    {
      "resource_id": 44,
      "text": "Ei spuseră: “Noi am fost trimişi la un popor de nelegiuiţi"
    },
    { "resource_id": 44, "text": "ca să trimitem asupra lui bolovani de lut" },
    {
      "resource_id": 44,
      "text": "însemnaţi de Domnul tău pentru cei desfrânaţi.”"
    },
    {
      "resource_id": 44,
      "text": "Noi i-am scos aşadar din cetate pe cei credincioşi şi"
    },
    { "resource_id": 44, "text": "nu am aflat decât o casă de supuşi." },
    {
      "resource_id": 44,
      "text": "Am pus în ea un semn pentru cei care se tem de Osânda cea dureroasă,"
    },
    {
      "resource_id": 44,
      "text": "precum în Moise când l-am trimis cu o împuternicire desluşită la Faraon"
    },
    {
      "resource_id": 44,
      "text": "care s-a întors către suita sa spunând: “Este fie vrăjitor, fie îndrăcit!”"
    },
    {
      "resource_id": 44,
      "text": "Noi i-am luat pe ei şi oştile lor şi i-am aruncat în mare, în vreme ce el se dojenea pe sine."
    },
    {
      "resource_id": 44,
      "text": "Aşa a fost şi cu adiţii când am trimis asupra lor vântul pustiilor"
    },
    {
      "resource_id": 44,
      "text": "care nu a lăsat nimic peste care a trecut fără să nu-l facă fărâme."
    },
    {
      "resource_id": 44,
      "text": "Aşa a fost şi cu tamudiţii când li s-a spus: “Bucuraţi-vă o vreme!”"
    },
    {
      "resource_id": 44,
      "text": "Ei n-au luat însă în seamă porunca Domnului lor, iar trăsnetul i-a luat pe când priveau."
    },
    {
      "resource_id": 44,
      "text": "Atunci nu s-au putut ţine pe picioare şi nici ajuta."
    },
    {
      "resource_id": 44,
      "text": "Aşa a fost şi cu poporul lui Noe: Era un popor de desfrânaţi."
    },
    {
      "resource_id": 44,
      "text": "Şi cerul? Noi l-am zidit cu trăinicie şi i-am dat apoi lărgime!"
    },
    {
      "resource_id": 44,
      "text": "Şi pământul? Noi l-am aşternut şi ce buni întinzători am fost!"
    },
    {
      "resource_id": 44,
      "text": "Din fiece lucru am creat o pereche. Poate vă veţi aminti!"
    },
    {
      "resource_id": 44,
      "text": "Zoriţi către Dumnezeu! Eu de la El vă previn desluşit!"
    },
    {
      "resource_id": 44,
      "text": "Nu puneţi lângă Dumnezeu alt dumnezeu! Eu de la El vă previn desluşit!"
    },
    {
      "resource_id": 44,
      "text": "Aşa a fost întotdeauna. Nici un trimis n-a venit la cei dinaintea lor fără ca ei să nu-i fi spus: “Este fie vrăjitor, fie îndrăcit!”"
    },
    {
      "resource_id": 44,
      "text": "Ei s-au sfătuit unii pe alţii asupra lui? Acesta este un popor de ticăloşi!"
    },
    { "resource_id": 44, "text": "Întoarce-le spatele şi nu vei fi dojenit!" },
    {
      "resource_id": 44,
      "text": "Adu-le aminte, căci amintirea le este credincioşilor de folos."
    },
    {
      "resource_id": 44,
      "text": "Eu nu i-am creat nici pe ginnii şi nici pe oamenii decât ca să Mi se închine."
    },
    {
      "resource_id": 44,
      "text": "Eu nu vreau nici un dar de la ei. Eu nu vreau să Mă ospăteze."
    },
    {
      "resource_id": 44,
      "text": "Dumnezeu este Împărţitorul de bunuri. El este Stăpânul de nezdruncinat al puterii."
    },
    {
      "resource_id": 44,
      "text": "Cei care s-au ticăloşit în păcate, precum păcatele semenilor lor, să nu o ceară degrabă (Judecata)!"
    },
    {
      "resource_id": 44,
      "text": "Vai tăgăduitorilor pentru Ziua ce li s-a făgăduit!"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "51" }
  }
}
