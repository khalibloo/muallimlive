{
  "translations": [
    {
      "resource_id": 50,
      "text": "(புழுதிகளை எழுப்பி) நன்கு பரத்தும் (காற்றுகள்) மீது சத்தியமாக!"
    },
    {
      "resource_id": 50,
      "text": "(மழைச்)சுமையைச் சுமந்து செல்பவற்றின் மீதும்,"
    },
    {
      "resource_id": 50,
      "text": "பின்னர் (கடலில்) இலேசாகச் செல்பவற்றின் மீதும்,"
    },
    {
      "resource_id": 50,
      "text": "(பூமியிலுள்ளோருக்கு விதியானவற்றை அல்லாஹ்வின்) கட்டளைப்படி பங்கிடுவோர் மீதும் சத்தியமாக"
    },
    {
      "resource_id": 50,
      "text": "நிச்சயமாக நீங்கள் வாக்களிக்கப் படுவதெல்லாம் உண்மையேயாகும்."
    },
    {
      "resource_id": 50,
      "text": "அன்றியும், (நன்மை, தீமைக்குரிய) கூலி வழங்குவதும் நிச்சயமாக நிகழ்வதேயாகும்."
    },
    { "resource_id": 50, "text": "அழகு நிரம்பிய வானத்தின் மீது சத்தியமாக!" },
    {
      "resource_id": 50,
      "text": "நீங்கள் (குர்ஆனைப் பற்றி) முரண்பட்ட பேச்சிலேயே இருக்கின்றீர்கள்."
    },
    {
      "resource_id": 50,
      "text": "அ(வ் வேதத்)திலிருந்து திருப்பப்பட்டவன் (இப்பொழுதும்) திருப்பப்படுகிறான்."
    },
    { "resource_id": 50, "text": "பொய் சொல்பவர்கள் அழிந்தே போவார்கள்." },
    {
      "resource_id": 50,
      "text": "வர்கள் எத்தகையோரென்றால் மடமையினால் மறதியில் இருக்கின்றனர்."
    },
    {
      "resource_id": 50,
      "text": "(நன்மை, தீமைக்குக்) \"கூலி கொடுக்கும் நாள் எப்போது வரும்?\" என்று அவர்கள் கேட்கின்றனர்."
    },
    {
      "resource_id": 50,
      "text": "நெருப்பிலே அவர்கள் சோதிக்கப்படும் நாளாகும் அது (என்று நபியே! நீர் கூறும்)."
    },
    {
      "resource_id": 50,
      "text": "\"உங்களுடைய சோதனையைச் சுவைத்துப் பாருங்கள்,\" எதனை நீங்கள் அவசரப்படுத்திக் கொண்டிருந்தீர்களோ, இதுதான்."
    },
    {
      "resource_id": 50,
      "text": "நிச்சயமாக பயபக்தியுடையவர்கள், (சுவர்க்கத்தின்) சோலைகளிலும், நீரூற்றுகளிலும் இருப்பார்கள்."
    },
    {
      "resource_id": 50,
      "text": "அவர்கள் தங்களிறைவன் அவர்களுக்கு அளித்ததை (திருப்தியுடன்) பெற்றுக் கொள்வார்கள்; நிச்சயமாக அவர்கள் இதற்கு முன்னர் நன்மை செய்வோராகவே இருந்தனர்."
    },
    {
      "resource_id": 50,
      "text": "அவர்கள் இரவில் மிகவும் சொற்ப நேரமேயன்றித் தூங்கமாட்டார்கள்."
    },
    {
      "resource_id": 50,
      "text": "அவர்கள் விடியற் காலங்களில் (பிரார்த்தனைகளின் போது இறைவனிடம்) மன்னிப்புக் கோரிக் கொண்டிருப்பார்கள்."
    },
    {
      "resource_id": 50,
      "text": "அவர்களுடைய செல்வத்தில் இரப்போருக்கும், வசதியற்றோருக்கும் பாத்தியதை உண்டு."
    },
    {
      "resource_id": 50,
      "text": "உறுதியாக நம்பிக்கை கொண்டவர்களுக்கு பூமியில் (பல) அத்தாட்சிகள் இருக்கின்றன."
    },
    {
      "resource_id": 50,
      "text": "உங்களுக்குள்ளேயும் (பல) அத்தாட்சிகள் இருக்கின்றன, (அவற்றை) நீங்கள் உற்று நோக்க வேண்டாமா?"
    },
    {
      "resource_id": 50,
      "text": "அன்றியும் வானத்தில் உங்கள் உணவும், (மற்றும்) நீங்கள் வாக்களிக்கப் பட்டவையும் இருக்கின்றன."
    },
    {
      "resource_id": 50,
      "text": "ஆகவே, வானங்கள், பூமி ஆகியவற்றின் இறைவன் மீது ஆணையாக! நீங்கள் பேசிக் கொண்டிருப்பது உங்கள் வார்த்தையாக இருப்பது போன்று இது பிரத்தியட்சமான உண்மையாகும்."
    },
    {
      "resource_id": 50,
      "text": "இப்றாஹீமின் கண்ணியம் மிக்க விருந்தினர்களின் செய்தி உமக்கு வந்ததா?"
    },
    {
      "resource_id": 50,
      "text": "அவர்கள், அவரிடம் பிரவேசித்த போது, (அவரை நோக்கி; \"உங்களுக்கு) \"ஸலாம்' என்று கூறினார்கள்; (அதற்கவர்), \"(உங்களுக்கு) \"ஸலாம்\" என்று கூறினார். \"இவர்கள் (நமக்கு) அறிமுகமில்லா சமூகத்தாராக (இருக்கின்றார்களே\" என்று எண்ணிக் கொண்டார்)."
    },
    {
      "resource_id": 50,
      "text": "எனினும் அவர் தம் குடும்பத்தாரிடம் விரைந்து சென்று, ஒரு கொழுத்த காளைக் கன்றை(ப் பொறித்துக்) கொண்டு வந்தார்."
    },
    {
      "resource_id": 50,
      "text": "அதை அவர்கள் முன் வைத்து, \"நீங்கள் புசிக்க மாட்டீர்களா?\" என்று கூறினார்."
    },
    {
      "resource_id": 50,
      "text": "(அவர்கள் அதைப் புசிக்காததால்,) அவருக்கு இவர்களைப் பற்றி உள்ளூர ஓர் அச்சம் ஏற்படடது, \"(இதனை அறிந்த) அவர்கள், பயப்படாதீர்!\" எனக் கூறினார்; அன்றியும், அவருக்கு அறிவு மிக்க புதல்வர் (பிறப்பார்) என்று நன்மாராயங் கூறினர்."
    },
    {
      "resource_id": 50,
      "text": "பின்னர் இதைக்கேட்ட அவருடைய மனைவியார் சப்தமிட்டவராக (அவர்கள்) எதிரில் வந்து, தம் முகத்தில் அடித்துக் கொண்டு \"நான் மலட்டுக் கிழவியாயிற்றே!\" என்று கூறினார்."
    },
    {
      "resource_id": 50,
      "text": "(அறிவு மிக்க புதல்வர் பிறப்பார் என்று;) \"இவ்வாறே உம் இறைவன் கூறினான், நிச்சயமாக அவன் ஞானம் மிக்கவன்; (யாவற்றையும்,) நன்கறிந்தவன்\" என்று கூறினார்கள்."
    },
    {
      "resource_id": 50,
      "text": "(பின்னர் இப்றாஹீம்;) \"தூதர்களே! உங்களுடைய காரியம் என்ன?\" என்று வினவினார்."
    },
    {
      "resource_id": 50,
      "text": "\"குற்றவாளிகளான ஒரு சமூகத்தினர் பால் நாங்கள் நிச்சயமாக அனுப்பப்பட்டிருக்கிறோம்\" என்று அவர்கள் கூறினார்கள்."
    },
    {
      "resource_id": 50,
      "text": "\"அவர்கள் மீது (சுட்ட) களிமண் கற்களை எறிவதற்காக (நாங்கள் அனுப்பப்பட்டுள்ளோம்)-"
    },
    {
      "resource_id": 50,
      "text": "\"வரம்பு மீறியவர்களுக்காக உங்கள் இறைவனிடம் (அக்கற்கள்) அடையாள மிடப்பட்டவை.\""
    },
    {
      "resource_id": 50,
      "text": "ஆகவே அவ்வூரில் இருந்த முஃமின்களை (முதலில்) நாம் வெளியேற்றி விட்டோம்."
    },
    {
      "resource_id": 50,
      "text": "எனவே, அதில் முஸ்லிம்களிலிருந்து ஒரு வீட்டாரைத் தவிர, ஒருவரையும் நாம் காணவில்லை."
    },
    {
      "resource_id": 50,
      "text": "நோவினை தரும் வேதனையை அஞசுகிறார்களே அவர்களுக்கு நாம் இதில் ஓர் அத்தாட்சிளை விட்டு வைத்தோம்."
    },
    {
      "resource_id": 50,
      "text": "மலும், மூஸாவி(ன் வரலாற்றி)லும் ஓர் அத்தாட்சி இருக்கிறது நாம் அவரைத் தெளிவான ஆதாரத்துடன் ஃபிர்அவ்னிடத்தில் அனுப்பிய போது"
    },
    {
      "resource_id": 50,
      "text": "அவன் தன் (ஆட்சி, செல்வம், படைகள் ஆகியவற்றின்) வல்லமையின் காரணமாக (அவரைப்) புறக்கணித்து; \"இவர் ஒரு சூனியக்காரர், அல்லது பைத்தியக்காரர்\" என்று கூறினான்."
    },
    {
      "resource_id": 50,
      "text": "ஆகவே, நாம் அவனையும், அவனுடைய படைகளையும் பிடித்து அவர்களைக் கடலில் எறிந்தோம்; அவன் நிந்தனைக்கும் ஆளாகி விட்டான்."
    },
    {
      "resource_id": 50,
      "text": "இன்னும், 'ஆது' (சமூகத்தாரிலும் ஒரு படிப்பினை இருக்கிறது); நாம் அவர்கள் மீது (நாசம் விளைவிக்கக் கூடிய) மலட்டுக் காற்றை அனுப்பியN போது"
    },
    {
      "resource_id": 50,
      "text": "(க்காற்றான)து தன் எதிரில் பட்டதையெல்லாம் தூள் தூளாக்காமல் விடவில்லை."
    },
    {
      "resource_id": 50,
      "text": "மேலும் 'ஸமூது' (சமூகத்தாரிலும் ஒரு படிப்பினை இருக்கிறது); \"ஒரு காலம் சுகம் அனுபவியுங்கள்\" என்று அவர்களுக்குக் கூறப்பட்டபோது"
    },
    {
      "resource_id": 50,
      "text": "அவர்கள் தங்கள் இறைவனுடைய கடடளையை மீறினார்கள்; அவர்கள் பார்த்துக் கொண்டிருக்கும் நிலையிலேயே (நில நடுக்கம் பேரிடி போன்ற) பயங்கரமான பெரும் சப்தம் அவர்களைப் பிடித்துக் கொண்டது."
    },
    {
      "resource_id": 50,
      "text": "ஆகவே, அவர்கள் நிற்கவும் சக்தி பெற்றார்களில்லை (எத்தகைய) உதவியும் பெற்றுக் கொள்ள முடியாதவர்களா(க மடிந்து) போயினர்."
    },
    {
      "resource_id": 50,
      "text": "அன்றியும், இவர்களுக்கு முன்னால் நூஹுடைய சமூகத்தாரையும் (நினைவூட்டுவீராக); நிச்சயமாக அவர்கள் பாவம் செய்யும் சமூகத்தாராகவே இருந்தார்கள்."
    },
    {
      "resource_id": 50,
      "text": "மேலும், நாம் வானத்தை (நம்) சக்திகளைக் கொண்டு அமைத்தோம்; நிச்சயமாக நாம் விரிவாற்றலுடையவராவோம்."
    },
    {
      "resource_id": 50,
      "text": "இன்னும், பூமியை - நாம் அதனை விரித்தோம்; எனவே, இவ்வாறு விரிப்பவர்களில் நாமே மேம்பாடுடையோம்."
    },
    {
      "resource_id": 50,
      "text": "நீங்கள் சிந்தித்து நல்லுணர்வு பெறுவதற்காக ஒவ்வொரு பொருளையும் ஜோடி ஜோடியாக நாம் படைத்தோம்."
    },
    {
      "resource_id": 50,
      "text": "ஆகவே, அல்லாஹ்வின் பக்கம் விரைந்து செல்லுங்கள்; நிச்சயமாக, நான் அவனிடமிருந்து உங்களுக்குத் தெளிவாக அச்சமூட்டி எச்சரிக்கை செய்பவனாகவே இருக்கின்றேன் (என்று நபியே! நீர் கூறுவீராக)."
    },
    {
      "resource_id": 50,
      "text": "மேலும், அல்லாஹ்வுடன் வேறு நாயனை (இணையாக) ஆக்காதீர்கள்; நிச்சயமாக, நான் அவனிடமிருந்து உங்களுக்குத் தெளிவாக அச்சமூட்டி எச்சரிக்கை செய்பவனாகவே - இருக்கின்றேன் (என்றும் கூறும்)."
    },
    {
      "resource_id": 50,
      "text": "இவ்வாறே, இவர்களுக்கு முன்னிருந்தவர்களிடம் (நம்) தூதர்களிலிருந்து ஒருவர் வரும் போதெல்லாம், அவர்கள் (அவரை) சூனியக்காரர், அல்லது பைத்தியக்காரர் என்று கூறாமல் இருந்ததில்லை."
    },
    {
      "resource_id": 50,
      "text": "இவ்வாறுதான் அவர்கள் தங்களுக்குள் (நம் தூதர்களைப் பழிக்க வேண்டுமென) ஒருவருக்கொருவர் உபதேசம் செய்து கொண்டனரா? அன்று, அவர்கள் அக்கிரமக்கார சமூகத்தாராகவே இருந்தனர்."
    },
    {
      "resource_id": 50,
      "text": "ஆகவே (நபியே!) நீர் அவர்களைப் புறக்கணித்து (விலகி) விடும்; (அப்படி நீர் விலகிவிடுவீராயின் அதற்காக) நீர் பழிக்கப்படமாட்டீர்."
    },
    {
      "resource_id": 50,
      "text": "மேலும், நீர் நல்லுபதேசம் செய்வீராக! ஏனெனில், நிச்சயமாக நல்லுபதேசம் முஃமின்களுக்கு நற்பயனளிக்கும்."
    },
    {
      "resource_id": 50,
      "text": "இன்னும், ஜின்களையும், மனிதர்களையும் அவர்கள் என்னை வணங்குவதற்காகவேயன்றி நான் படைக்கவில்லை."
    },
    {
      "resource_id": 50,
      "text": "அவர்களிடமிருந்து எந்த பொருளையும் நான் விரும்பவில்லை. எனக்கு அவர்கள் உணவு அளிக்க வேண்டுமென்றும் நான் விரும்பவில்லை."
    },
    {
      "resource_id": 50,
      "text": "நிச்சயமாக அல்லாஹ்தான் உணவு அளித்துக் கொண்டிருப்பவன்; பலம் மிக்கவன்; உறுதியானவன்."
    },
    {
      "resource_id": 50,
      "text": "எனவே, அநியாயம் செய்து கொண்டிருப்போருக்கு, அவர்களுடைய தோழர்களுக்கு வேதனையிலிருந்து ஒரு பங்கு இருந்தது போல், ஒரு பங்கு நிச்சயமாக உண்டு ஆகவே, (தண்டனைக்காக) அவர்கள் என்னை அவசரப்படுத்த வேண்டாம்."
    },
    {
      "resource_id": 50,
      "text": "ஆகவே, காஃபிர்களுக்கு அவர்களுக்கு வாக்களிக்கப்பட்ட அவர்களுடைய நாளில், கேடுதான்."
    }
  ],
  "meta": {
    "translation_name": "Jan Trust Foundation",
    "author_name": "Jan Trust Foundation",
    "filters": { "resource_id": 50, "chapter_number": "51" }
  }
}
