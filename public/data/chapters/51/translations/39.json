{
  "translations": [
    {
      "resource_id": 39,
      "text": "Demi angin yang menerbang dan menaburkan (debu, biji-bijian benih, dan lain-lainnya), dengan penerbangan dan penaburan yang sesungguh-sungguhnya, -"
    },
    {
      "resource_id": 39,
      "text": "Dan awan yang membawa dan mengangkut muatannya (ke tempat yang dikehendaki), -"
    },
    {
      "resource_id": 39,
      "text": "Dan kapal-kapal yang belayar laju dengan kemudahan yang diberikan kepadanya, -"
    },
    {
      "resource_id": 39,
      "text": "Dan malaikat-malaikat yang membahagi-bahagikan segala perkara yang mereka ditugaskan membahagikannya;"
    },
    {
      "resource_id": 39,
      "text": "(Sumpah demi sumpah) bahawa sesungguhnya segala yang dijanjikan kepada kamu (mengenai hari akhirat) tetap benar;"
    },
    {
      "resource_id": 39,
      "text": "Dan bahawa sesungguhnya balasan amal, tetap berlaku."
    },
    {
      "resource_id": 39,
      "text": "Demi langit yang mempunyai jalan-jalan yang berbagai bentuk keadaannya,"
    },
    {
      "resource_id": 39,
      "text": "Sesungguhnya kamu berada dalam keadaan berlainan pendapat (mengenai ugama yang dibawa oleh Nabi Muhammad, s.a.w)."
    },
    {
      "resource_id": 39,
      "text": "Dipalingkan daripada (perselisihan) itu orang-orang yang telah dipalingkan Allah (dengan sebab keikhlasannya mencari kebenaran)."
    },
    {
      "resource_id": 39,
      "text": "Binasalah orang-orang yang sentiasa mengeluarkan pendapat dengan cara agak-agak sahaja,"
    },
    {
      "resource_id": 39,
      "text": "(Iaitu) orang-orang yang tenggelam alam kejahilan, serta lalaikan (hari pembalasan)."
    },
    {
      "resource_id": 39,
      "text": "Mereka bertanya (secara mengejek): \"Bilakah datangnya hari pembalasan itu?\""
    },
    {
      "resource_id": 39,
      "text": "(Jawabnya: hari itu ialah) hari mereka diseksa (dengan dibakar) atas api neraka, -"
    },
    {
      "resource_id": 39,
      "text": "(Sambil dikatakan kepada mereka): \"Rasalah azab seksa yang disediakan untuk kamu; inilah dia yang dahulu kamu minta disegerakan kedatangannya\"."
    },
    {
      "resource_id": 39,
      "text": "Sesungguhnya orang-orang yang bertaqwa adalah ditempatkan di dalam beberapa taman Syurga, dengan matair-matair terpancar padanya."
    },
    {
      "resource_id": 39,
      "text": "(Keadaan mereka di sana) sentiasa menerima nikmat dan rahmat yang diberikan kepadanya oleh Tuhan mereka. Sesungguhnya mereka di dunia dahulu adalah orang-orang yang berbuat kebaikan."
    },
    {
      "resource_id": 39,
      "text": "Mereka sentiasa mengambil sedikit sahaja: masa dari waktu malam, untuk mereka tidur."
    },
    {
      "resource_id": 39,
      "text": "Dan pada waktu akhir malam (sebelum fajar) pula, mereka selalu beristighfar kepada Allah (memohon ampun)."
    },
    {
      "resource_id": 39,
      "text": "Dan pada harta-harta mereka, (ada pula bahagian yang mereka tentukan menjadi) hak untuk orang miskin yang meminta dan orang miskin yang menahan diri (daripada meminta)."
    },
    {
      "resource_id": 39,
      "text": "Dan pada bumi ada tanda-tanda (yang membuktikan keesaan dan kekuasaan Allah) bagi orang-orang (yang mahu mencapai pengetahuan) yang yakin,"
    },
    {
      "resource_id": 39,
      "text": "Dan juga pada diri kamu sendiri. Maka mengapa kamu tidak mahu melihat serta memikirkan (dalil-dalil dan bukti itu)?"
    },
    {
      "resource_id": 39,
      "text": "Dan di langit pula terdapat (sebab-sebab) rezeki kamu, dan juga terdapat apa yang telah (ditakdirkan dan) dijanjikan kepada kamu."
    },
    {
      "resource_id": 39,
      "text": "Maka demi Tuhan langit dan bumi, sesungguhnya (apa yang tersebut) itu tetap benar, (tidak patut diragu-ragukan) sebagaimana (tidak sepatutnya diragukan) benarnya kamu dapat berkata-kata."
    },
    {
      "resource_id": 39,
      "text": "Sudahkah sampai kepadamu (wahai Muhammad) perihal tetamu Nabi Ibrahim yang dimuliakan?"
    },
    {
      "resource_id": 39,
      "text": "Ketika mereka masuk mendapatkannya lalu memberi salam dengan berkata: \"Salam sejahtera kepadamu!\" Ia menjawab: Salam sejahtera kepada kamu! \"(Sambil berkata dalam hati): mereka ini orang-orang yang tidak dikenal."
    },
    {
      "resource_id": 39,
      "text": "Kemudian ia masuk mendapatkan Ahli rumahnya serta dibawanya keluar seekor anak lembu gemuk (yang dipanggang)."
    },
    {
      "resource_id": 39,
      "text": "Lalu dihidangkannya kepada mereka sambil berkata: \"Silalah makan\"."
    },
    {
      "resource_id": 39,
      "text": "(Setelah dilihatnya mereka mereka tidak menjamah makanan itu), maka ia merasa takut dari keadaan mereka. (Melihat kecemasannya), mereka berkata: \"Janganlah engkau takut (wahai Ibrahim)\". Lalu mereka memberikan berita gembira kepadanya, bahawa ia akan beroleh seorang anak yang berpengetahuan."
    },
    {
      "resource_id": 39,
      "text": "(Mendengarkan berita yang mengembirakan itu), maka datanglah isterinya sambil menjerit (kehairanan) lalu menepuk mukanya sambil berkata: \"Aku sudah tua, lagi mandul, (bagaimana aku boleh mendapat anak)?\""
    },
    {
      "resource_id": 39,
      "text": "Mereka berkata: \"Demikianlah Tuhanmu berfirman, (kami hanya menyampaikan sahaja); Sesungguhnya Dia lah Yang Maha Bijaksana, lagi Maha Mengetahui\"."
    },
    {
      "resource_id": 39,
      "text": "Nabi Ibrahim bertanya: \"(Selain dari itu) apa lagi tugas penting kamu wahai utusan Tuhan?\""
    },
    {
      "resource_id": 39,
      "text": "Mereka menjawab: \"Sesungguhnya Kami diutus kepada suatu kaum yang berdosa (untuk membinasakan mereka);"
    },
    {
      "resource_id": 39,
      "text": "\"Supaya Kami menimpakan mereka dengan batu-batu dari tanah (yang dibakar),"
    },
    {
      "resource_id": 39,
      "text": "\"Batu-batu itu ditandakan di sisi Tuhanmu, untuk membinasakan orang-orang yang melampaui batas (dalam keingkarannya)\"."
    },
    {
      "resource_id": 39,
      "text": "(Setelah sampai utusan Kami ke tempat itu), Kami (perintahkan mereka) mengeluarkan orang-orang yang beriman yang tinggal di situ."
    },
    {
      "resource_id": 39,
      "text": "(Sesudah dipereksa) maka (utusan) Kami tidak mendapati di situ melainkan sebuah rumah sahaja yang ada penduduknya dari orang-orang Islam (yang beriman kepada Nabi Lut)."
    },
    {
      "resource_id": 39,
      "text": "Dan Kami tinggalkan di negeri itu (timbunan batu-batu yang telah menghujani dan membinasakan mereka), sebagai tanda (yang mendatangkan keinsafan) bagi orang-orang yang sedia takut kepada azab seksa yang tidak terperi sakitnya."
    },
    {
      "resource_id": 39,
      "text": "Dan juga pada (kisah) Nabi Musa (terdapat dalil-dalil yang memberi keinsafan), - ketika kami mengutusnya kepada Firaun dengan membawa mukjizat yang nyata."
    },
    {
      "resource_id": 39,
      "text": "Maka Firaun berpaling ingkar dengan berdasarkan kekuasaannya sambil berkata: \"(Musa itu) adalah seorang ahli sihir, atau seorang gila!\""
    },
    {
      "resource_id": 39,
      "text": "Lalu Kami (adakan jalan) mengambil Firaun bersama-sama tenteranya, kemudian Kami humbankan mereka ke dalam laut, sedang ia berkeadaan tercela."
    },
    {
      "resource_id": 39,
      "text": "Dan juga pada (kisah) kaum Aad (terdapat perkara-perkara yang menjadi iktibar), - ketika kami hantarkan kepada mereka angin ribut yang tidak mengandungi sebarang kebaikan; -"
    },
    {
      "resource_id": 39,
      "text": "Angin itu tidak meninggalkan sesuatupun yang dirempuhnya, melainkan menjadikannya (hancur) seperti debu."
    },
    {
      "resource_id": 39,
      "text": "Dan juga pada (kisah) kaum Thamud (terdapat perkara-perkara yang menjadi pelajaran) - ketika dikatakan kepada mereka: \"Bersenang-senanglah kamu hingga ke suatu waktu (yang termaklum)!\""
    },
    {
      "resource_id": 39,
      "text": "Maka mereka membesarkan diri terhadap perintah Tuhannya, lalu mereka disambar petir (dengan tidak dapat melarikan diri), sedang mereka melihatnya."
    },
    {
      "resource_id": 39,
      "text": "Dengan yang demikian, mereka tidak dapat bangun lagi, dan mereka juga tidak mendapat pertolongan."
    },
    {
      "resource_id": 39,
      "text": "Dan kaum Nuh (Kami juga telah binasakan) sebelum itu; sesungguhnya mereka adalah kaum yang fasik - derhaka."
    },
    {
      "resource_id": 39,
      "text": "Dan langit itu Kami dirikan dengan kekuasaan Kami (dalam bentuk binaan yang kukuh rapi). Dan sesungguhnya Kami adalah mempunyai kekuasaan yang luas tidak terhingga."
    },
    {
      "resource_id": 39,
      "text": "Dan bumi pula Kami hamparkan (untuk kemudahan kamu mendiaminya); maka Kamilah sebaik-baik yang menghamparkannya."
    },
    {
      "resource_id": 39,
      "text": "Dan tiap-tiap jenis Kami ciptakan berpasangan, supaya kami dan mengingati (kekuasaan kami dan mentauhidkan Kami)."
    },
    {
      "resource_id": 39,
      "text": "(Katakanlah wahai Muhammad kepada mereka): \"Maka segeralah kamu kembali kepada Allah (dengan bertaubat dan taat), sesungguhnya aku diutuskan Allah kepada kamu, sebagai pemberi amaran yang nyata."
    },
    {
      "resource_id": 39,
      "text": "\"Dan janganlah kamu adakan tuhan yang lain bersama Allah (dalam kepercayaan kamu), sesungguhnya aku diutus oleh Allah kepada kamu sebagai pemberi amaran yang nyata\"."
    },
    {
      "resource_id": 39,
      "text": "Demikianlah (keadaan tiap-tiap kaum terhadap Rasulnya samalah seperti keadaan kaummu wahai Muhammad) - tidak ada seorang Rasul pun yang datang kepada kaum-kaum yang terdahulu dari mereka, melainkan ada yang berkata: \"Dia adalah seorang ahli sihir, atau seorang gila\"."
    },
    {
      "resource_id": 39,
      "text": "Adakah mereka semua telah berpesan-pesan (dan mencapai kata sepakat) untuk melemparkan tuduhan itu ? (Sudah tentu mereka tidak dapat berbuat demikian), bahkan mereka semuanya adalah kaum yang melampaui batas (dalam keingkarannya)."
    },
    {
      "resource_id": 39,
      "text": "Oleh itu, berpalinglah (wahai Muhammad) daripada mereka (yang menentangmu itu dan janganlah dihiraukan), kerana engkau tidak akan disalahkan (setelah engkau memberi amaran kepada mereka)."
    },
    {
      "resource_id": 39,
      "text": "Dan tetap tekunlah engkau memberi peringatan, kerana sesungguhnya peringatan itu mendatangkan faedah kepada orang-orang yang beriman."
    },
    {
      "resource_id": 39,
      "text": "Dan (ingatlah) Aku tidak menciptakan jin dan manusia melainkan untuk mereka menyembah dan beribadat kepadaKu."
    },
    {
      "resource_id": 39,
      "text": "Aku tidak sekali-kali menghendaki sebarang rezeki pemberian dari mereka, dan Aku tidak menghendaki supaya mereka memberi makan kepadaKu."
    },
    {
      "resource_id": 39,
      "text": "Sesungguhnya Allah Dia lah sahaja Yang Memberi rezeki (kepada sekalian makhlukNya, dan Dia lah sahaja) Yang Mempunyai Kekuasaan yang tidak terhingga, lagi Yang Maha Kuat Kukuh kekuasaanNya."
    },
    {
      "resource_id": 39,
      "text": "(Setelah ternyata hakikat yang demikian), maka sesungguhnya bagi orang-orang yang zalim (yang menentang ajaran Nabi Muhammad) itu ada bahagiannya (dari azab seksa) seperti bahagian rakan-rakan mereka (kaum kafir yang telah lalu). Oleh itu, janganlah mereka meminta kepadaKu menyegerakan kedatangannya."
    },
    {
      "resource_id": 39,
      "text": "Maka kecelakaan dan kebinasaanlah bagi orang-orang yang kafir pada hari yang telah dijanjikan kepada mereka."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "51" }
  }
}
