{
  "translations": [
    { "resource_id": 38, "text": "Ibt ko pphamanambr sa mabands," },
    { "resource_id": 38, "text": "Go so pphamangawid sa mapnd," },
    { "resource_id": 38, "text": "Go so pphlalatas sa malbod," },
    { "resource_id": 38, "text": "Go so dii nggomonggomon ko sogoan," },
    {
      "resource_id": 38,
      "text": "Mataan a so ididiyandi rkano na titho a bnar,"
    },
    { "resource_id": 38, "text": "Go mataan! a so kokoman na phakatana dn." },
    { "resource_id": 38, "text": "Ibt ko langit a adn a manga lalan on," },
    {
      "resource_id": 38,
      "text": "Mataan! a skano na matatago dn ko katharo a zosoran sorang;"
    },
    {
      "resource_id": 38,
      "text": "Pphakatalikhodn on so taw a (andang a) piyakatalikhod."
    },
    { "resource_id": 38, "text": "Pimorkaan so manga bokhag," },
    {
      "resource_id": 38,
      "text": "So siran na matatago ko kada a mlng a khikalilipat!"
    },
    {
      "resource_id": 38,
      "text": "Iphagiza iran o: \"Anda so alongan a kokoman?\""
    },
    {
      "resource_id": 38,
      "text": "Sii ko alongan a siran na thotongn siran ko apoy:"
    },
    {
      "resource_id": 38,
      "text": "\"Taami niyo so kathotonga rkano! Giyaya so skano na pphagalokalokan iyo skaniyan!\""
    },
    {
      "resource_id": 38,
      "text": "Mataan! a so miyamananggila na sii ko manga sorga, go manga bowalan,"
    },
    {
      "resource_id": 38,
      "text": "A tatarimaan iran so inibgay kiran o Kadnan iran. Mataan! a siran na aya btad iran ko onaan oto na miphipiyapiya siran."
    },
    {
      "resource_id": 38,
      "text": "Aya btad iran na mayto ko kagagawii a ipphakatorog iran,"
    },
    {
      "resource_id": 38,
      "text": "Go sii ko kapkhakalibabas iyan, na siran na pphangni siran sa maap (ko Allah),"
    },
    {
      "resource_id": 38,
      "text": "Go sii ko manga tamok iran na adn a rk on o pphamangni, go so di phamangni."
    },
    {
      "resource_id": 38,
      "text": "Na adn a matatago ko lopa a manga tanda ko khitotomangkd,"
    },
    {
      "resource_id": 38,
      "text": "Go zisii (pn) ko manga ginawa niyo: Ba kano di phangilaylay?"
    },
    {
      "resource_id": 38,
      "text": "Go zisii ko langit so pagpr rkano, go so ididiyandi rkano."
    },
    {
      "resource_id": 38,
      "text": "Na ibt ko Kadnan o langit ago so lopa ka mataan aya! a titho a bnar, lagid o mataan! a skano na katharo iyo."
    },
    {
      "resource_id": 38,
      "text": "Ino a miyakatalingoma rka so totholan ko manga banto o Ibrahim a (manga malaikat a) khisslaan?"
    },
    {
      "resource_id": 38,
      "text": "Gowani a somold siran on na mitharo siran sa: \"Salaam!\" Somimbag sa: \"Salaam!\" (miyapamikir iyan a): \"Pagtawai a di makikilala.\""
    },
    {
      "resource_id": 38,
      "text": "Na minanay somong ki karoma niyan na minioma niyan a sapi a piyagiyaw,"
    },
    {
      "resource_id": 38,
      "text": "Na iniobay niyan kiran, na pitharo iyan: \"Ino kano di khan?\""
    },
    {
      "resource_id": 38,
      "text": "Na kiya akinan kiran sa kalk. Na pitharo iran: \"Di ka khalk. Na piyanothol iran on a mama a matao (a ipmbawata iyan).\""
    },
    {
      "resource_id": 38,
      "text": "Na miyakaoma si karoma niyan, a mikokorot a lagam iyan, na miyatphi iyan a parasiyan, go miyatharo iyan: \"(sakn na) loks, a balk!\""
    },
    {
      "resource_id": 38,
      "text": "Pitharo iran: \"Manaya dn man, so pitharo o Kadnan ka mataan! a Skaniyan na Skaniyan so Mawngangn, a Matao.\""
    },
    {
      "resource_id": 38,
      "text": "Pitharo iyan: \"Antonaa i pagangin iyo, hay manga sogo?\""
    },
    {
      "resource_id": 38,
      "text": "Pitharo iran a: \"Mataan! a skami na siyogo kami ko pagtaw a manga sala,\""
    },
    {
      "resource_id": 38,
      "text": "\"Ka an ami siran kapakawrani sa ator a phoon sa lipaw,\""
    },
    {
      "resource_id": 38,
      "text": "\"Totoosan sii ko Kadnan ka a rk o manga malawani.\""
    },
    {
      "resource_id": 38,
      "text": "Na piyakaliyo Ami so matatago on ko miyamaratiyaya;"
    },
    {
      "resource_id": 38,
      "text": "Na da a miyatoon Ami ron a salakaw ko isa ka walay a manga Moslim."
    },
    {
      "resource_id": 38,
      "text": "Na inibagak Ami ron so tanda a rk o siran a ikaalk iran so siksa a malipds;"
    },
    {
      "resource_id": 38,
      "text": "Go sii (pn) ko Mosa gowani a sogo on Ami ko PirÂ´awn rakhs o katantowan, a mapayag."
    },
    {
      "resource_id": 38,
      "text": "Na tomiyalikhod a rakhs o gomagabay ron, go pitharo iyan a: \"Balik mata odi na tataraponan!\""
    },
    {
      "resource_id": 38,
      "text": "Na siniksa Ami skaniyan go so manga tantara iyan, na inibowang Ami siran ko kalodan, a skaniyan na kapphanginsoyaan;"
    },
    {
      "resource_id": 38,
      "text": "Go sii (pn) ko pagtaw a Ad gowani a botawanan Ami kiran so ndo a maminasa:"
    },
    {
      "resource_id": 38,
      "text": "Daa plaoon iyan a mayto bo a miyadansal iyan a ba niyan oto da baloya a izan o lopapk;"
    },
    {
      "resource_id": 38,
      "text": "Go sii (pn) ko pagtaw a Samod gowani a tharoon kiran a: \"Zonor kano sa taman ko wakto (o siksa)!\""
    },
    {
      "resource_id": 38,
      "text": "Na pimaratabatan iran so sogoan o Kadnan iran, na miyadansal siran o lalis, a siran na kasasandngan iran."
    },
    {
      "resource_id": 38,
      "text": "Na da siran makagaga gomanat, go da iran malinding a ginawa iran;"
    },
    {
      "resource_id": 38,
      "text": "Go so pagtaw o Noh gowani: Mataan! a siran na miyabaloy siran a pagtaw a manga songklid."
    },
    {
      "resource_id": 38,
      "text": "Go so langit na pimbalay Ami skaniyan sabap ko bagr, go mataan! a Skami i titho a miyakawlad on."
    },
    {
      "resource_id": 38,
      "text": "Go so lopa na kiyayat Ami skaniyan, na sayana a mapiya so miyangayat on!"
    },
    {
      "resource_id": 38,
      "text": "Go so langowan taman na inadn Ami a nggaganapa; ka an iyo pkhatadmi."
    },
    {
      "resource_id": 38,
      "text": "Na pagagaw kano ko Allah. Mataan! a sakn na pphamakaiktiyar rkano, a mapayag a phoon Rkaniyan."
    },
    {
      "resource_id": 38,
      "text": "Na di kano phangmbaal sa rimbang o Allah a katohanan a salakaw. Mataan! a sakn na pphamakaiktiyar rkano, a mapayag a phoon Rkaniyan!"
    },
    {
      "resource_id": 38,
      "text": "Mawto dn man, a da a miyakatalingoma ko siran a miyaonaan iran a sogo a ba iran da tharoa a: \"Balik mata, odi na tataraponan!\""
    },
    {
      "resource_id": 38,
      "text": "Ba iran aya inithatanana? Kna, ka siran na pagtaw a manga darowaka!"
    },
    {
      "resource_id": 38,
      "text": "Na talikhoding ka siran, ka kna ba adn a paawing ka on."
    },
    {
      "resource_id": 38,
      "text": "Na pangthoma ka, ka mataan! a so thoma na phakanggay a gona ko miyamaratiyaya."
    },
    {
      "resource_id": 38,
      "text": "Na da a kiyaadna Ko ko manga jinn go so manga manosiya, a rowar sa ana Ko iran mazoasoat."
    },
    {
      "resource_id": 38,
      "text": "Daa singanin Akn kiran a pagpr, go di Akn singanin i kapakakana iran Rakn."
    },
    {
      "resource_id": 38,
      "text": "Mataan! a so Allah na Skaniyan so Pphagpr, - a Khirk ko bagr, a di ptharotos."
    },
    {
      "resource_id": 38,
      "text": "Na mataan! a adn a bagian o siran a mindadarowaka a kipantag (ko siksa) a lagid o kipantag o manga pd iran; na di iran Rakn maphangni i kapagalokaloki ron!"
    },
    {
      "resource_id": 38,
      "text": "Na sangat a siksa a bagian o siran a miyamangongkir, sii ko alongan iran a so ididiyandi kiran!"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "51" }
  }
}
