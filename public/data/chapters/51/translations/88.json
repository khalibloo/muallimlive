{
  "translations": [
    { "resource_id": 88, "text": "Betohem në erërat që çojnë (pluhurin)" },
    { "resource_id": 88, "text": "dhe në retë e ngarkuara rëndë" },
    { "resource_id": 88, "text": "dhe në ato që lundrojnë lehtë" },
    { "resource_id": 88, "text": "dhe në engjëjt që shpërndajnë urdhrat" },
    {
      "resource_id": 88,
      "text": "se, me të vërtetë, është e sigurt ajo që ju premtohet"
    },
    { "resource_id": 88, "text": "dhe çdo shpërblim e dënim do të ndodhë!" },
    { "resource_id": 88, "text": "Për qiellin e stolisur me yje!" },
    { "resource_id": 88, "text": "Ju keni gjithfarë mendimesh," },
    {
      "resource_id": 88,
      "text": "Prej tij (Kuranit) shmanget ai që nuk beson."
    },
    { "resource_id": 88, "text": "Qofshin mallkuar gënjeshtarët," },
    {
      "resource_id": 88,
      "text": "të cilët janë të zhytur në padije dhe të shkujdesur (ndaj Ditës së Gjykimit)!"
    },
    {
      "resource_id": 88,
      "text": "Ata pyesin: “Kur do të jetë Dita e Gjykimit?”"
    },
    { "resource_id": 88, "text": "Atë Ditë ata do të përcëllohen në zjarr!" },
    {
      "resource_id": 88,
      "text": "(Do t’u thuhet): “Shijoni dënimin tuaj! Këtë kërkuat t’ju shpejtohet!”"
    },
    {
      "resource_id": 88,
      "text": "Pa dyshim, ata që i frikësohen Allahut do të jenë në kopshte dhe burime,"
    },
    {
      "resource_id": 88,
      "text": "duke marrë atë që ua ka dhuruar Zoti i tyre, meqë më parë kanë qenë punëmbarë."
    },
    { "resource_id": 88, "text": "Ata flinin pak natën," },
    {
      "resource_id": 88,
      "text": "ndërsa në agim kërkonin falje (nga Allahu)."
    },
    {
      "resource_id": 88,
      "text": "Në pasuritë e tyre ka pasur pjesë për lypësit dhe nevojtarët."
    },
    {
      "resource_id": 88,
      "text": "Në Tokë ka shenja për ata që besojnë me bindje,"
    },
    {
      "resource_id": 88,
      "text": "po edhe në vetet tuaja - a nuk e shihni vallë?"
    },
    {
      "resource_id": 88,
      "text": "Në qiell është furnizimi juaj dhe gjithçka që ju është premtuar."
    },
    {
      "resource_id": 88,
      "text": "Betohem për Zotin e qiellit dhe të Tokës, se kjo (që ju premtohet) është e vërtetë, ashtu siç është të folurit tuaj."
    },
    {
      "resource_id": 88,
      "text": "A e ke dëgjuar historinë e mysafirëve të nderuar të Ibrahimit?"
    },
    {
      "resource_id": 88,
      "text": "Ata hynë tek ai e i thanë: “Paqe!” - dhe ai u tha: “Paqe, o njerëz të panjohur!”"
    },
    {
      "resource_id": 88,
      "text": "E pa u vënë re, ai shkoi te njerëzit e shtëpisë dhe solli një viç të majmë."
    },
    {
      "resource_id": 88,
      "text": "Pastaj ua afroi atyre e u tha: “A nuk po hani?”"
    },
    {
      "resource_id": 88,
      "text": "Dhe ndjeu frikë prej tyre, por ata i thanë: “Mos u frikëso!” dhe i dhanë lajmin e mirë për një djalë të dijshëm."
    },
    {
      "resource_id": 88,
      "text": "Atëherë erdhi gruaja e tij, që, duke thërritur dhe rrahur fytyrën, tha: “Vallë, a mundem (të lind) unë, plaka shterpë?”"
    },
    {
      "resource_id": 88,
      "text": "Ata thanë: “Kështu ka qenë vullneti i Zotit tënd. Ai është vërtet i Urtë dhe i Gjithëdijshëm.”"
    },
    {
      "resource_id": 88,
      "text": "Ai i pyeti: “Cili është qëllimi juaj, o të dërguar?”"
    },
    {
      "resource_id": 88,
      "text": "Ata thanë: “Ne jemi dërguar te një popull keqbërës,"
    },
    {
      "resource_id": 88,
      "text": "për të hedhur mbi ta gurë prej balte të pjekur,"
    },
    {
      "resource_id": 88,
      "text": "të shënuar te Zoti yt, për ata që e kalojnë kufirin (në të këqija)”."
    },
    {
      "resource_id": 88,
      "text": "Ne i nxorëm të gjithë besimtarët që ishin në atë qytet"
    },
    {
      "resource_id": 88,
      "text": "ndonëse aty gjetëm vetëm një shtëpi myslimane"
    },
    {
      "resource_id": 88,
      "text": "dhe në të lamë shenjë për ata që i frikësohen dënimit të dhembshëm."
    },
    {
      "resource_id": 88,
      "text": "Edhe në historinë e Musait (ka mësim), kur ia dërguam Faraonit, me provë të qartë."
    },
    {
      "resource_id": 88,
      "text": "Ai (Faraoni) u shmang (nga besimi), së bashku me komandantët e vet dhe tha: “Musai është magjistar ose i çmendur!”"
    },
    {
      "resource_id": 88,
      "text": "Ne e kapëm atë me ushtrinë e tij dhe e hodhëm në det; ai e meritoi."
    },
    {
      "resource_id": 88,
      "text": "(Mësim ka edhe në historinë) e fisit Ad, kur i dërguam erën shkatërruese,"
    },
    {
      "resource_id": 88,
      "text": "e cila, ngado që kaloi, nuk kurseu asgjë, duke i kthyer në kalbësira."
    },
    {
      "resource_id": 88,
      "text": "Edhe te fisi Themud (ka mësim), kur iu tha anëtarëve të tij: “Kënaquni njëfarë kohe!”"
    },
    {
      "resource_id": 88,
      "text": "Ata u treguan mendjemëdhenj ndaj urdhrave të Allahut, pastaj i goditi rrufeja, ndërsa e shihnin,"
    },
    {
      "resource_id": 88,
      "text": "por nuk mundën as të ngriheshin, as të mbroheshin prej dënimit."
    },
    {
      "resource_id": 88,
      "text": "(Mësim ka) edhe te populli i Nuhut, (që e shkatërruam) shumë kohë më parë. Me të vërtetë, ai ishte popull i pabindur!"
    },
    {
      "resource_id": 88,
      "text": "Ne e kemi ndërtuar qiellin me fuqinë Tonë dhe Ne e zgjerojmë atë."
    },
    {
      "resource_id": 88,
      "text": "Edhe Tokën e kemi shtruar! Sa shtrues të mrekullueshëm që jemi!"
    },
    {
      "resource_id": 88,
      "text": "Dhe nga çdo gjë, Ne kemi krijuar dy palë,<sup foot_note=195816>1</sup> në mënyrë që ju të vini veshin!"
    },
    {
      "resource_id": 88,
      "text": "“Andaj, ikni (prej dënimit) drejt (shpërblimit të) Allahut, se unë vërtet që jam dërguar te ju prej Tij, si paralajmërues i qartë!"
    },
    {
      "resource_id": 88,
      "text": "Dhe mos adhuroni zot tjetër krahas Allahut, se unë vërtet që jam dërguar te ju prej Tij, si paralajmërues i qartë!”"
    },
    {
      "resource_id": 88,
      "text": "Kështu, sa herë që një i dërguar vinte te popujt para tyre (mekasve), ata thoshin: “Është magjistar” ose “Është i çmendur!”"
    },
    {
      "resource_id": 88,
      "text": "Vallë, a mos ia kanë pasuar këtë njëri-tjetrit? Jo, por ata vetë janë popull që e kanë tepruar!<sup foot_note=195817>1</sup>"
    },
    {
      "resource_id": 88,
      "text": "Prandaj shmangu prej atyre; ti nuk do të qortohesh për këtë!"
    },
    {
      "resource_id": 88,
      "text": "Por këshillo, se vërtet këshilla u bën dobi besimtarëve."
    },
    {
      "resource_id": 88,
      "text": "Xhindet dhe njerëzit i kam krijuar vetëm që të Më adhurojnë."
    },
    {
      "resource_id": 88,
      "text": "Unë nuk kërkoj prej tyre risk, as nuk dëshiroj që të Më ushqejnë."
    },
    {
      "resource_id": 88,
      "text": "Vërtet, Allahu është Furnizuesi i vetëm, i Fuqishmi, i Plotpushtetshmi."
    },
    {
      "resource_id": 88,
      "text": "Pa dyshim, ata që kanë bërë të këqija, do të kenë pjesën e tyre të dënimit, të ngjashme me pjesën e shokëve të tyre (të mëparshëm) që kanë qenë si ata. Prandaj të mos Më sfidojnë që ta shpejtoj atë."
    },
    {
      "resource_id": 88,
      "text": "Kështu, mjerë mohuesit prej Ditës që u është premtuar!"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "51" }
  }
}
