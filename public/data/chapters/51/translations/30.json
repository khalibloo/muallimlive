{
  "translations": [
    {
      "resource_id": 30,
      "text": "Katso niitä, jotka tuhlaavat hajalle viskoen,"
    },
    { "resource_id": 30, "text": "niitä, jotka taakkaa kantavat," },
    { "resource_id": 30, "text": "niitä, joiden kulku on kevyttä," },
    { "resource_id": 30, "text": "niitä, jotka jakelevat määräyksiä." },
    { "resource_id": 30, "text": "Se, millä teitä uhataan, on totista totta," },
    { "resource_id": 30, "text": "ja tuomion täytyy totisesti tulla." },
    { "resource_id": 30, "text": "Katso taivasta, tähtiratainsa täyttämää." },
    {
      "resource_id": 30,
      "text": "Totisesti te riitelette puhuessanne toistenne kanssa."
    },
    {
      "resource_id": 30,
      "text": "Mutta vain se kääntyy uskosta pois, joka tahtoo kääntyä."
    },
    { "resource_id": 30, "text": "Kirotut olkoot valehtelijat," },
    {
      "resource_id": 30,
      "text": "jotka tietämättömyytensä kuilussa eivät mistään välitä."
    },
    { "resource_id": 30, "text": "He kysyvät: »Milloin tulee tuomion päivä?»" },
    {
      "resource_id": 30,
      "text": "Se on päivä, jolloin heidät tulessa koetellaan."
    },
    {
      "resource_id": 30,
      "text": "Maistakaa nyt rangaistustanne. Tätä halusitte jouduttaa."
    },
    {
      "resource_id": 30,
      "text": "Totisesti ovat ne, jotka pahaa karttavat, kerran puutarhoissa ja lähteitten partaalla"
    },
    {
      "resource_id": 30,
      "text": "ottaen vastaan, mitä heidän Herransa heille antaa. Totisesti tekivät he sitä ennen hyviä tekoja."
    },
    { "resource_id": 30, "text": "Vähän nukkuivat he yleensä yöllä," },
    { "resource_id": 30, "text": "ja aamulla he anoivat anteeksiantoa," },
    {
      "resource_id": 30,
      "text": "heidän omaisuudestaan riitti sopiva osa anojalle ja avuttomalle."
    },
    {
      "resource_id": 30,
      "text": "Maan päällä on tunnusmerkkejä niille, joilla on varmuus;"
    },
    {
      "resource_id": 30,
      "text": "niin myöskin omissa sieluissanne. Ettekö siis näe niitä?"
    },
    {
      "resource_id": 30,
      "text": "Ja taivaassa on ravintonne sekä se, mikä teille on luvattu."
    },
    {
      "resource_id": 30,
      "text": "Taivaitten ja maan Herran nimessä. Tämä on totisesti totuus, yhtä varma kuin teidän vakuutuksenne."
    },
    {
      "resource_id": 30,
      "text": "Onko sinulle tullut sanoma Aabrahamin kunnioitetuista vieraista?"
    },
    {
      "resource_id": 30,
      "text": "He astuivat sisään hänen luokseen ja sanoivat: »Rauha!» Ja hän vastasi: »Rauha, olette vieraita ihmisiä.»"
    },
    {
      "resource_id": 30,
      "text": "Ja hän hiipi salaa perheensä luokse ja palasi tuoden mukanaan juottovasikan,"
    },
    {
      "resource_id": 30,
      "text": "jonka hän asetti heidän eteensä sanoen: »Ettekö tahdo syödä?»"
    },
    {
      "resource_id": 30,
      "text": "Ja hän alkoi pelätä heitä, mutta he sanoivat: »Älä pelkää», ja he ilmoittivat hänelle ilosanoman viisaan pojan syntymästä."
    },
    {
      "resource_id": 30,
      "text": "Silloin tuli hänen vaimonsa paikalle suuren murheen vallassa, löi kasvoihinsa ja sanoi: »Vanha hedelmätön nainen.»"
    },
    {
      "resource_id": 30,
      "text": "He sanoivat: »Sanomamme on Herraltasi, Hänen on totisesti viisaus ja tieto»."
    },
    {
      "resource_id": 30,
      "text": "Ja Aabraham sanoi: »Mikä on asianne, viestintuojat?»"
    },
    {
      "resource_id": 30,
      "text": "He vastasivat: »Meidät on totisesti lähetetty syntisten ihmisten luo,"
    },
    { "resource_id": 30, "text": "heittämään heidän päälleen tiilikiviä," },
    { "resource_id": 30, "text": "jotka Herrasi on varannut jumalattomille," },
    {
      "resource_id": 30,
      "text": "ja Me olemme erottanut heistä pois ne, jotka uskoivat,"
    },
    {
      "resource_id": 30,
      "text": "Mutta Me emme löytänyt enempää kuin yhden Jumalalle alamaisen suvun.»"
    },
    {
      "resource_id": 30,
      "text": "Me jätimme merkin niitä varten, jotka pelkäävät tuskallista rangaistusta."
    },
    {
      "resource_id": 30,
      "text": "Kun lähetimme Mooseksen Faraon luo selvin valtuuksin,"
    },
    {
      "resource_id": 30,
      "text": "niin tämä mahtavuudessaan käänsi hänelle selkänsä ja sanoi: »Noita tai hullu.»"
    },
    {
      "resource_id": 30,
      "text": "Me tartuimme häneen ja hänen sotajoukkoihinsa ja paiskasimme heidät mereen, koska hänen tekonsa oli rangaistava."
    },
    {
      "resource_id": 30,
      "text": "Ja Aadia vastaan Me päästimme tuhoavan tuulen,"
    },
    {
      "resource_id": 30,
      "text": "joka ei sinne, missä puhalsi, jättänyt mitään jälkeensä, vaan muutti kaiken tuhaksi."
    },
    {
      "resource_id": 30,
      "text": "Ja Tamuudille sanottiin: »Nauttikaa hetkinen!»"
    },
    {
      "resource_id": 30,
      "text": "Mutta he kapinoivat Herransa käskyä vastaan, ja niin iski heihin heidän nähtensä ukkonen."
    },
    {
      "resource_id": 30,
      "text": "Eivätkä he kyenneet nousemaan ylös eivätkä puolustautumaan."
    },
    {
      "resource_id": 30,
      "text": "Ja Nooan kansan tuhosimme jo aikaisemmin. Totisesti, he olivat syntisiä ihmisiä."
    },
    {
      "resource_id": 30,
      "text": "Ja taivaan olemme Me voimallamme kohottanut korkealle ja totisesti tehnyt sen laajaksi."
    },
    {
      "resource_id": 30,
      "text": "Maan olemme tehnyt suureksi ja avaraksi. Ja kuinka hyvin olemmekaan sen avartanut!"
    },
    {
      "resource_id": 30,
      "text": "Kaikkea olemme luonut kaksittain, jotta ottaisitte vaarin."
    },
    {
      "resource_id": 30,
      "text": "Paetkaa Jumalan luo! Minä olen totisesti Jumalan lähettämä julkinen varoittajanne."
    },
    {
      "resource_id": 30,
      "text": "Älkää asettako Jumalan rinnalle muuta jumalaa. Minä olen totisesti Hänen teitä varten lähettämänsä julkinen varoittaja."
    },
    {
      "resource_id": 30,
      "text": "Ei yksikään sananjulistaja ole tullut niiden luokse, jotka ennen heitä elivät, heidän sanomattansa: »Noita tai hullu.»"
    },
    {
      "resource_id": 30,
      "text": "Ovatko he antaneet tämän toisilleen perinnöksi? Totisesti, he ovat väärämielisiä ihmisiä."
    },
    {
      "resource_id": 30,
      "text": "Käänny siis pois heistä, niin ei tätä lueta sinulle viaksi."
    },
    {
      "resource_id": 30,
      "text": "Ja jatka kehoituksiasi, sillä totisesti muistutus koituu uskovien hyödyksi."
    },
    {
      "resource_id": 30,
      "text": "Olen luonut henkiolennot ja ihmiset vain palvelemaan Itseäni."
    },
    {
      "resource_id": 30,
      "text": "En halua heiltä mitään ravintoa enkä vaadi, että he ruokkisivat Minua."
    },
    {
      "resource_id": 30,
      "text": "Jumala on totisesti ravinnon jakaja, Herra, jonka on valta ja voima."
    },
    {
      "resource_id": 30,
      "text": "Niin on totisesti jumalattomilla oleva sama osa kuin heidän kaltaisillaan; heidän ei sentähden tarvitse pyytää Minua jouduttamaan asiaa."
    },
    {
      "resource_id": 30,
      "text": "Voi siis niitä, jotka eivät usko, sen päivän takia, joka heitä uhkaa."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "51" }
  }
}
