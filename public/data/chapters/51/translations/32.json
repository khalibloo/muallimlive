{
  "translations": [
    {
      "resource_id": 32,
      "text": "Inã rantsuwa da iskõki mãsu shẽkar abũbuwa, shẽƙẽwa."
    },
    {
      "resource_id": 32,
      "text": "Sa'an nan da girãgizai mãsu ɗaukar nauyi (na ruwa)."
    },
    {
      "resource_id": 32,
      "text": "Sa'an nan da jirãge mãsu gudãna (a kan ruwa) da sauƙi."
    },
    {
      "resource_id": 32,
      "text": "Sa'an nan da Malã'iku mãsu rabon al'amari (bisa umurnin Allah)."
    },
    {
      "resource_id": 32,
      "text": "Lalle abin da ake yi muku alkawari (da zuwansa), haƙĩƙa gaskiya ne."
    },
    {
      "resource_id": 32,
      "text": "Kuma lalle sakamako (ga ayyukanku), haƙĩƙa, mai aukuwa ne"
    },
    {
      "resource_id": 32,
      "text": "Inã rantsuwa da samã ma'abũciyar hanyõyi (na tafiyar taurãri da sautin rediyo)."
    },
    {
      "resource_id": 32,
      "text": "Lalle kũ, haƙĩƙa, kunã cikin magana mai sãɓa wa juna (game da Alƙur'ani)."
    },
    {
      "resource_id": 32,
      "text": "Anã karkatar da wanda aka jũyar (daga gaskiya)."
    },
    { "resource_id": 32, "text": "An la'ani mãsu ƙiri-faɗi." },
    {
      "resource_id": 32,
      "text": "Waɗanda suke shagala a cikin zurfin jãhilci."
    },
    {
      "resource_id": 32,
      "text": "Sunã tambaya: &quot;Yaushe ne rãnar sakamako zã ta auku?&quot;"
    },
    { "resource_id": 32, "text": "Ranar da suke a kan wuta anã fitinar su." },
    {
      "resource_id": 32,
      "text": "(A ce musu): &quot;Ku ɗanɗani fitinarku, wannan shĩ ne abin da kuka kasance kunã nẽman zuwansa da gaggãwa.&quot;"
    },
    {
      "resource_id": 32,
      "text": "Lalle mãsu taƙawa, sunã a cikin lambunan itãce da marẽmari."
    },
    {
      "resource_id": 32,
      "text": "Sunã mãsu dĩbar abin da Ubangijinsu Ya bã su. Lalle sũ, sun kasance mãsu kyautatãwa a gabãnin haka (a dũniya)."
    },
    {
      "resource_id": 32,
      "text": "Sun kasance a lõkaci kaɗan na dare suke yin barci."
    },
    {
      "resource_id": 32,
      "text": "Kuma a lõkutan asuba sunã ta yin istigfãri."
    },
    {
      "resource_id": 32,
      "text": "Kuma a cikin dũkiyarsu akwai hakki ga (matalauci) mai rõƙo da wanda aka hana wa rõƙo."
    },
    {
      "resource_id": 32,
      "text": "Kuma a cikin ƙasã akwai ãyõyi ga mãsu yaƙĩni."
    },
    {
      "resource_id": 32,
      "text": "Kuma a cikin rãyukanku (akwai ãyõyi). To, bã zã ku dũbã ba?"
    },
    {
      "resource_id": 32,
      "text": "Kuma a cikin sama arzikinku (yake fitõwa) da abin da ake yi muku alkawari."
    },
    {
      "resource_id": 32,
      "text": "To, kuma Ina rantsuwa da Ubangijin sama da ƙasã, lalle shĩ (abin da ake yi muku alkawari), haƙĩƙa gaskiya ne, kamar abin da kuka zamo kunã karantãwa na magana,"
    },
    {
      "resource_id": 32,
      "text": "Shin, lãbãrin Bãƙin Ibrãhĩm, waɗanda aka girmama, ya zo maka?"
    },
    {
      "resource_id": 32,
      "text": "A lõkacin da suka shiga gare shi, sai suka yi sallama; ya ce &quot;Aminci ya tabbata a gare ku, mutãne bãƙi!&quot;"
    },
    {
      "resource_id": 32,
      "text": "Sai ya jũya zuwa ga iyãlinsa, sa'an nan ya zo da maraƙi tutturna,"
    },
    {
      "resource_id": 32,
      "text": "Sai ya kusantar da shi zuwa gare su, ya ce: &quot;Bã zã ku ci ba?&quot;"
    },
    {
      "resource_id": 32,
      "text": "Sai ya ji tsõro daga gare su. Suka ce: &quot;Kada kaji tsõro.&quot; Kuma suka yi masa bushãra da (haihuwar) wani yaro mai ilmi."
    },
    {
      "resource_id": 32,
      "text": "Sai matarsa ta fuskanta cikin ƙyallõwa, har ta mari fuskarta kuma ta ce: &quot;Tsõhuwa bakarãriya (zã ta haihu)!&quot;"
    },
    {
      "resource_id": 32,
      "text": "Suka ce: &quot;Kamar haka Ubangijinki Ya faɗa. Lalle Shĩ, Shĩ ne Mai hikima, Mai ilmi.&quot;"
    },
    {
      "resource_id": 32,
      "text": "(Ibrãĩm) ya ce: &quot;To mẽne ne babban al'almarinku, yã kũ Manzanni!&quot;"
    },
    {
      "resource_id": 32,
      "text": "Suka ce: &quot;Lalle mũ, an aike mu zuwa ga waɗansu mutãne, mãsu laifi."
    },
    {
      "resource_id": 32,
      "text": "&quot;Dõmin mu saka musu waɗansu duwãtsu na wani yumɓu (bom)."
    },
    {
      "resource_id": 32,
      "text": "&quot;Waɗanda aka yi wa alãma daga wajen Ubangijinka, dõmin mãsu ɓarna.&quot;"
    },
    {
      "resource_id": 32,
      "text": "Sa'an, nan Muka fitar da wanda ya kasance a cikinta daga mũminai."
    },
    {
      "resource_id": 32,
      "text": "Sai dai ba mu sãmu ba, a cikinta, fãce gida guda na Musulmi."
    },
    {
      "resource_id": 32,
      "text": "Kuma Muka bar wata ãyã, a cikinta, ga waɗanda ke jin tsõron azãba, mai raɗaɗi."
    },
    {
      "resource_id": 32,
      "text": "Kuma ga Mũsã, a lõkacin da Muka aiko shi zuwa ga Fir'auna da wani dalĩli bayyananne."
    },
    {
      "resource_id": 32,
      "text": "Sai ya jũya bãya tãre da ƙarfinsa, kuma ya ce: &quot;Mai sihiri ne kõ kuwa mahaukaci!&quot;"
    },
    {
      "resource_id": 32,
      "text": "Sabõda haka, Muka kama shi tãre da rundunarsa, sa'an nan Muka jẽfa su a cikin tẽku, alhãli kuwa yanã wanda ake zargi."
    },
    {
      "resource_id": 32,
      "text": "Kuma ga Ãdãwa, a lõkacin da Muka aika iska ƙẽƙasasshiya a kansu."
    },
    {
      "resource_id": 32,
      "text": "Bã ta barin kõme da ta jẽ a kansa, fãce ta mayar da shi kamar rududdugaggun ƙasũsuwa."
    },
    {
      "resource_id": 32,
      "text": "Kuma ga Samũdãwa, a lõkacin da aka ce musu: &quot;Ku ji ɗan dãɗi har wani ɗan lõkaci,&quot;"
    },
    {
      "resource_id": 32,
      "text": "Sai suka yi girman kai ga umurnin Ubangijinsu, sabõda haka tsãwa ta kãma su, alhãli kuwa sunã kallo."
    },
    {
      "resource_id": 32,
      "text": "Ba su kõ sãmu dãmar tsayãwa ba, kuma ba su kasance mãsu nẽman ãgaji ba."
    },
    {
      "resource_id": 32,
      "text": "Da mutãnen Nũhu a gabãnin haka, lalle sun kasance waɗansu irin mutãne ne fãsiƙai."
    },
    {
      "resource_id": 32,
      "text": "Kuma sama, mun gina ta da wani irin ƙarfi, alhãli kuwa lalle Mũ ne Mãsu yalwatãwa."
    },
    {
      "resource_id": 32,
      "text": "Kuma ƙasã Mun shimfiɗa ta, To, madalla da mãsu shimfiɗãwa, Mũ,"
    },
    {
      "resource_id": 32,
      "text": "Kuma daga kõme Mun halitta nau'i biyu, watakila zã ku yi tunãni."
    },
    {
      "resource_id": 32,
      "text": "Sabõda haka ku gudu zuwa ga Allah, lalle nĩ mai gargaɗi kawai ne a gare ku, mai bayyanannen gargaɗi."
    },
    {
      "resource_id": 32,
      "text": "Kuma kada ku sanya, tãre da Allah wani abin bautãwa na dabam, lalle nĩ, mai gargaɗi kawai ne a gare ku, mai bayyanannen gargaɗi."
    },
    {
      "resource_id": 32,
      "text": "Kamar haka dai wani Manzo bai jẽ wa waɗanda ke gabãninsu ba fãce sun ce: &quot;Mai sihiri ne kõ mahaukaci.&quot;"
    },
    {
      "resource_id": 32,
      "text": "shin, sunã yi wa jũna wasiyya da shi ne? Ã'a, sũ dai mutãne ne mãsu girman kai."
    },
    {
      "resource_id": 32,
      "text": "Sai ka jũya daga barinsu, kuma kai ba abin zargi ba ne."
    },
    {
      "resource_id": 32,
      "text": "Kuma ka tunãtar, dõmin tunãtarwa tanã amfãnin mũminai."
    },
    {
      "resource_id": 32,
      "text": "Kuma Ban halitta aljannu da mutãne ba sai dõmin su bauta Mini."
    },
    {
      "resource_id": 32,
      "text": "Bã Ni nufln (sãmun) wani arziki daga gare su, Bã Ni nufin su (yi Mini hidimar) ciyar da Ni."
    },
    {
      "resource_id": 32,
      "text": "Lalle Allah, Shĩ ne Mai azurtãwa, Mai ĩkon yi, Mai cikakken ƙarfi."
    },
    {
      "resource_id": 32,
      "text": "To, lalle waɗanda suka yi zãlunci sunã da masaki (na ɗĩban zunubi) kamar masakin abõkansu, sabõda haka kada su yi Mini gaggãwa."
    },
    {
      "resource_id": 32,
      "text": "Sabõda haka, bone ya tabbata ga waɗanda suka kãfirta, daga rãnar su wadda aka yi musu alkawari."
    }
  ],
  "meta": {
    "translation_name": "Hausa Translation(Abubakar Gumi)",
    "author_name": "Abubakar Mahmoud Gumi",
    "filters": { "resource_id": 32, "chapter_number": "51" }
  }
}
