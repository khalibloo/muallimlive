{
  "translations": [
    {
      "resource_id": 217,
      "text": "Аліф. Лям. Ра. Це — знамення Писання мудрого"
    },
    {
      "resource_id": 217,
      "text": "Невже здивовані люди тим, що Ми відкрили чоловіку з них самих: «Застерігай людей і сповіщай добру звістку тим, які увірували, що на них чекає справжня винагорода в Господа їхнього»? Невіруючі кажуть: «Воістину, він — справжній чаклун!"
    },
    {
      "resource_id": 217,
      "text": "Воістину, ваш Господь — Аллаг, який створив небеса й землю за шість днів, а потім утвердився на троні. Він вирішує справи! Не буде заступника, крім як із Його дозволу. Такий Аллаг, ваш Господь. Тож поклоняйтеся Йому! Невже ви не замислитесь"
    },
    {
      "resource_id": 217,
      "text": "Ви всі повернетесь до Нього — обіцянка Аллага правдива! Він починає творіння, а потім повторює його, щоб винагородити справедливо тих, які увірували й робили добрі справи. А тих, які не вірували, чекає напій з окропу та болісна кара — за те, що не вірували вони"
    },
    {
      "resource_id": 217,
      "text": "Він — Той, Хто зробив сонце світилом, а місяць — світлом, визначивши йому фази, щоб ви знали кількість років і лічбу. Аллаг створив це все тільки в істині! Він пояснює знамення для людей, які знають!"
    },
    {
      "resource_id": 217,
      "text": "Воістину, в зміні дня і ночі, в тому, що Аллаг створив на небесах і на землі — знамення для людей богобоязливих"
    },
    {
      "resource_id": 217,
      "text": "Воістину, тим, які не сподіваються на зустріч із Нами, які задоволені мирським життям, знаходять у ньому спокій та неуважно ставляться до Наших знамень"
    },
    {
      "resource_id": 217,
      "text": "притулком буде вогонь — за те, що вони собі здобули!"
    },
    {
      "resource_id": 217,
      "text": "Воістину, тих, які увірували й робили добрі справи, Аллаг поведе прямим шляхом за віру їхню. У садах насолоди під ними будуть текти ріки"
    },
    {
      "resource_id": 217,
      "text": "Їхнім закликом там буде: «Слава Тобі, Аллаг!»; там вітатимуть їх словами: «Мир!»; кінцем їхніх закликів буде: «Хвала Аллагу, Господу світів!"
    },
    {
      "resource_id": 217,
      "text": "Якби Аллаг прискорив людям зло так само, як Він прискорив для них добро, то неодмінно настав би для них час смерті. Та Ми залишаємо блукати в своєму безчесті тих, які не сподіваються на зустріч із Нами!"
    },
    {
      "resource_id": 217,
      "text": "Коли людини торкається лихо, вона кличе Нас лежачи, сидячи та стоячи. А коли Ми відвернемо від неї те лихо, вона йде, наче ніколи й не кликала Нас через це лихо. Так видається прекрасним для порушників те, що роблять вони"
    },
    {
      "resource_id": 217,
      "text": "Ми знищили покоління, які жили раніше за вас, адже вони були несправедливі, і в посланців своїх, які до них приходили, вони не увірували. Так Ми винагороджуємо грішних людей"
    },
    {
      "resource_id": 217,
      "text": "А потім Ми зробили вас їхніми нащадками на землі, щоб подивитися, якими будуть ваші вчинки"
    },
    {
      "resource_id": 217,
      "text": "Коли їм читають Наші ясні знамення, говорять ті, які не сподіваються на зустріч із Нами: «Принеси нам інший Коран або зміни цей!» Скажи: «Не годиться мені змінювати його за власним бажанням. Я йду за тим, що дано мені в одкровенні. Я боюся, що, не послухавши Господа свого, буду покараний у Великий День!"
    },
    {
      "resource_id": 217,
      "text": "Скажи: «Якби побажав Аллаг, я б не читав його вам і не навчав би його вас. Я прожив серед вас ціле життя. Невже ви не розумієте?»"
    },
    {
      "resource_id": 217,
      "text": "Хто ж несправедливіший за того, хто зводить наклеп на Аллага та вважає за брехню Його знамення? Воістину, грішники не матимуть успіху"
    },
    {
      "resource_id": 217,
      "text": "Вони поклоняються замість Аллага тому, що не приносить їм ні шкоди, ні користі. І говорять: «Це — заступники наші перед Аллагом!» Скажи: «Невже ви можете розповісти Аллагу про щось таке на небесах і на землі, чого Він не знає?» Пречистий від того Він, що Йому додають"
    },
    {
      "resource_id": 217,
      "text": "Люди були єдиною громадою, але розійшлися між собою. Якби перед цим не було слова Господа твого, то вже вирішилося б те, в чому розійшлися вони"
    },
    {
      "resource_id": 217,
      "text": "Говорять: «Чому не зіслано знамення від Господа його?» Скажи: «Потаємне належить Аллагу. Тож чекайте і я почекаю разом із вами!"
    },
    {
      "resource_id": 217,
      "text": "Коли Ми дали людям спробувати Нашої милості після лиха, яке торкнулося їх, то вони почали хитрувати проти Наших знамень. Скажи: «Аллаг швидший у хитрощах!» Воістину, Наші посланці записують ваші хитрощі"
    },
    {
      "resource_id": 217,
      "text": "Він — Той, Хто дає вам змогу подорожувати сушею та морем. Ось ви на кораблях, разом із ними дме попутний вітер, якому вони радіють! Але щойно зірветься буревій, і підступлять до них хвилі з усіх боків, вони вирішать, що оточені. Тоді кличуть вони Аллага, щиро сповідуючи Його релігію: «Врятуй нас! І ми неодмінно будемо вдячні!"
    },
    {
      "resource_id": 217,
      "text": "Та коли Він рятує їх, то вони сіють безчестя на землі без жодного права. О люди! Ваше безчестя обернеться проти вас самих. Це лише насолода земного життя, а потім ви повернетесь до Нас! І Ми розповімо вам про те, що чинили ви"
    },
    {
      "resource_id": 217,
      "text": "Прикладом земного життя є вода, яку Ми проливаємо з неба, і вона змішується з рослинами землі — тими, які вживають у їжу люди й тварини. Коли земля вбирається в свої шати й прикрашається, а її жителі вважають, що мають владу над нею, надходить наказ Наш вночі або вдень. І Ми перетворюємо її на поле, з якого зібрали врожай — наче вона й не була квітуча вчора. Так Ми пояснюємо знамення людям, які замислюються"
    },
    {
      "resource_id": 217,
      "text": "Аллаг кличе в обитель миру й веде, кого побажає, до прямого шляху"
    },
    {
      "resource_id": 217,
      "text": "На тих, які робили добро, чекає найкраще й більше за це. Не вразить обличчя їхнього ні темрява, ні приниження. Саме вони — жителі раю! Будуть вони там довіку!"
    },
    {
      "resource_id": 217,
      "text": "А хто чинив зло, тим відплатять таким самим злом. Їх спіткає приниження, і не захистить ніхто їх від Аллага. Обличчя їхні наче вкриються шматками нічного мороку. Саме вони — жителі пекла! І будуть вони там довіку"
    },
    {
      "resource_id": 217,
      "text": "Того Дня Ми зберемо всіх їх разом, а потім скажемо багатобожникам: «Ось ваші місця — разом зі спільниками вашими!» А потім Ми розділимо їх, і скажуть їхні спільники: «Ви не поклонялися нам"
    },
    {
      "resource_id": 217,
      "text": "Достатньо Аллага як Свідка між вами та нами. Ми й справді не знали про ваше поклоніння!"
    },
    {
      "resource_id": 217,
      "text": "Там кожна душа скуштує того, що вчиняла раніше. Повернуться вони до Аллага, свого істинного Покровителя, і зникне те, що вигадували вони"
    },
    {
      "resource_id": 217,
      "text": "Запитай: «Хто наділяє вас із неба й землі? Хто владний над слухом і зором? Хто виводить живе з мертвого, а мертве з живого? Хто керує подіями?» Вони скажуть: «Аллаг!» Запитай: «Чому ж ви не боїтесь Його?"
    },
    {
      "resource_id": 217,
      "text": "Такий Аллаг, істинний Господь ваш! А що може бути після істини, як не омана? Як же ви віддалилися"
    },
    {
      "resource_id": 217,
      "text": "Так справдилося слово Господа твого про нечестивців, що вони не увірують"
    },
    {
      "resource_id": 217,
      "text": "Скажи: «Чи може хтось із ваших ідолів почати творіння, а потім його повторити?» Скажи: «Аллаг починає творіння, а потім його повторює!» Як же ви віддалилися"
    },
    {
      "resource_id": 217,
      "text": "Скажи: «Чи може хтось із ваших ідолів провести до істини?» Скажи: «Це Аллаг веде до істини! Хто ж гідний того, щоб за ним ішли — той, хто сам веде до істини, чи той, кого ведуть до істини? Що з вами? Як ви судите?"
    },
    {
      "resource_id": 217,
      "text": "Більшість із них іде за припущеннями. Але припущення ніяк не допоможе замість правди. Воістину, Аллаг знає те, що роблять вони"
    },
    {
      "resource_id": 217,
      "text": "Цей Коран не вигадка когось замість Аллага, але підтвердження того, що було перед ним, і пояснення Писання від Господа світів, в якому немає сумніву."
    },
    {
      "resource_id": 217,
      "text": "Ось вони говорять: «Він його вигадав!» Скажи: «Принесіть суру, подібну до цих, і покличте, кого зможете, замість Аллага, якщо ви правдиві!"
    },
    {
      "resource_id": 217,
      "text": "Та ж ні, вони сприйняли як брехню те, що не спромоглися охопити знанням, і витлумачення чого ще не прийшло. Так само відкинули це й ті, які жили до них. Поглянь, яким був кінець нечестивих"
    },
    {
      "resource_id": 217,
      "text": "Є серед них ті, які вірять у [Коран], а є й ті, які не вірять у нього. Але Господь твій знає про тих, які поширюють безчестя"
    },
    {
      "resource_id": 217,
      "text": "Якщо вони говоритимуть, що ти — брехун, то скажи: «Мені — мої вчинки, а вам — ваші вчинки. Ви непричетні до того, що роблю я, а я непричетний до того, що робите ви!"
    },
    {
      "resource_id": 217,
      "text": "Є серед них і ті, які тебе вислуховують. Та як ти примусиш чути глухих, якщо вони не розуміють"
    },
    {
      "resource_id": 217,
      "text": "Є серед них і ті, які дивляться на тебе. Та як ти зможеш повести прямим шляхом сліпих, якщо вони не бачать?"
    },
    {
      "resource_id": 217,
      "text": "Воістину, Аллаг не чинить несправедливості щодо людей, але це люди самі несправедливі до себе"
    },
    {
      "resource_id": 217,
      "text": "Того Дня Він збере їх, наче вони й пробули тільки годину дня. Вони знатимуть одне одного. Воістину, зазнають втрат ті, які вважали за брехню зустріч із Аллагом і не йшли прямим шляхом!"
    },
    {
      "resource_id": 217,
      "text": "Або Ми покажемо тобі частину з того, що Ми обіцяли їм, або заберемо тебе, і до Нас повернуться вони! Аллаг буде Свідком того, що роблять вони"
    },
    {
      "resource_id": 217,
      "text": "Для кожної громади — посланець. І коли приходив до них посланець їхній, то все між ними вирішували справедливо, і не були вони скривджені"
    },
    {
      "resource_id": 217,
      "text": "Вони запитують: «Коли ця обіцянка виконається, якщо ви правдиві?"
    },
    {
      "resource_id": 217,
      "text": "Скажи: «Я не владний заподіяти собі шкоду чи принести користь, хіба що побажає цього Аллаг. Для кожної громади — строк. Коли їхній строк настає, то вони не можуть його ні віддалити — навіть на годину, ні наблизити»"
    },
    {
      "resource_id": 217,
      "text": "Скажи: «Чи ви думали про те, яку частину з Його кари — коли вона прийде до вас уночі або вдень — намагатимуться прискорити грішники?»"
    },
    {
      "resource_id": 217,
      "text": "Невже ви повірите в неї тоді, коли вона прийде до вас? Чи нині? Коли ви прискорювали її"
    },
    {
      "resource_id": 217,
      "text": "А потім скажуть тим, які були несправедливі: «Тож скуштуйте вічної кари! Хіба ж не відплачено вам за те, що ви робили?"
    },
    {
      "resource_id": 217,
      "text": "Вони запитують тебе: «Чи це правда?» Скажи: «Так, клянуся моїм Господом, правда! І вам не уникнути цього!»"
    },
    {
      "resource_id": 217,
      "text": "Якби кожна несправедлива душа володіла всім, що на землі, то спробувала б відкупитись. Вони приховають каяття, щойно побачивши кару. Між ними розсудять по справедливості й не будуть скривджені вони"
    },
    {
      "resource_id": 217,
      "text": "Так! Воістину, це Аллагу належить те, що на небесах і на землі. Так! Воістину, обіцянка Аллага правдива. Але більшість із них не знає"
    },
    {
      "resource_id": 217,
      "text": "Він дарує життя й смерть і до Нього ви повернетеся"
    },
    {
      "resource_id": 217,
      "text": "О люди! До вас прийшло повчання від Господа вашого, зцілення того, що в серцях, прямий шлях і милість для віруючих"
    },
    {
      "resource_id": 217,
      "text": "Скажи: «Це — ласка Аллага та милість Його!» Тож нехай вони радіють цьому, адже воно краще за те, що вони накопичують"
    },
    {
      "resource_id": 217,
      "text": "Скажи: «Чи ви бачили те, що Аллаг вам зіслав із наділу, а ви зробили щось із цього забороненим, а щось дозволеним?» Скажи: «Аллаг вам дозволив це, чи це ви самі зводите наклеп на Аллага?»"
    },
    {
      "resource_id": 217,
      "text": "Що думають про День Воскресіння ті, які зводять наклеп на Аллага? Воістину, Аллаг має велику ласку до людей, але ж більшість із них не дякує"
    },
    {
      "resource_id": 217,
      "text": "Якою б ти справою не займався, що б ти не читав із Корану, та яких би вчинків не коїли вони, Ми спостерігаємо за вами ще на початку дії. Те, що на землі й на небі, не сховається від Господа твого, навіть якщо матиме вагу порошинки, менше або більше за неї. Воно міститься в Писанні ясному"
    },
    {
      "resource_id": 217,
      "text": "Так! Воістину, наближеним до Аллага немає чого боятися, і не будуть вони засмучені"
    },
    { "resource_id": 217, "text": "ті, які увірували й були богобоязливі" },
    {
      "resource_id": 217,
      "text": "Чекає на них радісна звістка в житті земному й наступному. Немає зміни в словах Аллага. Це — великий успіх"
    },
    {
      "resource_id": 217,
      "text": "Нехай тебе не засмучують слова [багатобожників], бо, воістину, вся могутність належить Аллагу! А Він — Всечуючий, Всезнаючий"
    },
    {
      "resource_id": 217,
      "text": "Так! Воістину, Аллагу належать усі, хто на небесах і на землі. А ті, які закликають замість Аллага інших, ідуть за припущеннями й вигадують"
    },
    {
      "resource_id": 217,
      "text": "Він — Той, Хто створив ніч, щоб відпочивали ви, а день — щоб ви бачили. Воістину, в цьому знамення для людей, які чують"
    },
    {
      "resource_id": 217,
      "text": "Говорять вони: «Аллаг узяв собі дитину!» Преславний Він! Він – Багатий, Йому належить усе, що на небесах, і все, що на землі. Тож немає у вас доказу цьому! Невже ви говорите про Аллага те, чого самі не знаєте"
    },
    {
      "resource_id": 217,
      "text": "Скажи: «Воістину, ті, які зводять наклеп на Аллага, не матимуть успіху!"
    },
    {
      "resource_id": 217,
      "text": "Вони насолодяться в земному житті, а далі повернуться до Нас. Ми дамо їм змогу скуштувати суворої кари за те, що вони не увірували"
    },
    {
      "resource_id": 217,
      "text": "Прочитай для них звістку про Нуха. Ось він сказав своєму народу: «О народе мій! Якщо тяжко вам, що я серед вас і нагадую про знамення Аллага, то на Аллага я покладаюся! Зберіться разом зі своїми ідолами, щоб не була ваша справа таємною. А потім оголосіть мені вирок ваш і не давайте відстрочки"
    },
    {
      "resource_id": 217,
      "text": "Та якщо відвернетеся ви, то я ж не просив у вас винагороди. Винагородить мене лише Аллаг. І мені наказано бути одним із покірних Йому!"
    },
    {
      "resource_id": 217,
      "text": "Але вони вважали його за брехуна. Тож Ми врятували його й тих, хто був із ним, у ковчегу. Ми зробили їх наступниками та втопили тих, які вважали Наші знамення брехнею. Поглянь же, який був кінець тих, кого застерігали"
    },
    {
      "resource_id": 217,
      "text": "Після нього Ми відіслали посланців до народів їхніх. Ті прийшли до них із ясними знаменнями, але вони не увірували в те, що було відкинуто ще раніше. Так Ми накладаємо печатку на серця порушників"
    },
    {
      "resource_id": 217,
      "text": "Після них Ми послали з Нашими знаменнями Мусу та Гаруна до Фірауна й старшини народу його. Але вони знехтували ними й були грішними людьми"
    },
    {
      "resource_id": 217,
      "text": "І коли прийшла до них істина від Нас, то вони сказали: «Воістину, це — справжнє чаклунство!"
    },
    {
      "resource_id": 217,
      "text": "Муса сказав: «Невже ви говорите про істину, яка прийшла до вас, що це — чаклунство? Не матимуть успіху чаклуни!"
    },
    {
      "resource_id": 217,
      "text": "Вони сказали: «Невже ти прийшов, щоб відвернути нас від того, в що вірили наші батьки, та щоб велич на землі дісталася вам двом? Ми не повіримо вам!"
    },
    {
      "resource_id": 217,
      "text": "Фіраун сказав: «Приведіть до мене кожного вправного чаклуна!»"
    },
    {
      "resource_id": 217,
      "text": "І коли прийшли чаклуни, то Муса сказав їм: «Тож кидайте, що маєте кидати!»"
    },
    {
      "resource_id": 217,
      "text": "І коли вони кинули, то Муса сказав: «Принесене вами — чари. Воістину, Аллаг зробить їх марними! Воістину, Аллаг не покращує справу тих, які поширюють безчестя"
    },
    {
      "resource_id": 217,
      "text": "Аллаг утверджує істину через Свої слова, хоч би й ненавиділи це грішники!"
    },
    {
      "resource_id": 217,
      "text": "Не повірили Мусі, хіба що мала частина народу його, адже вони боялися переслідувань Фірауна та його старшини. Воістину, Фіраун — тиран на землі та один із порушників"
    },
    {
      "resource_id": 217,
      "text": "Сказав Муса: «О народе мій! Якщо ви увірували в Аллага, то покладайтеся на Нього, якщо ви віддані Йому!"
    },
    {
      "resource_id": 217,
      "text": "Ті сказали: «Ми покладаємося на Аллага. Господи наш! Не роби нас спокусою для людей нечестиви"
    },
    {
      "resource_id": 217,
      "text": "і врятуй нас зі Своєї милості від людей невіруючих!"
    },
    {
      "resource_id": 217,
      "text": "І Ми відкрили Мусі та брату його: «Влаштуйте для свого народу житла в Єгипті, зробіть їх місцем для поклоніння та звершуйте молитву. Тож сповісти віруючим добру звістку!»"
    },
    {
      "resource_id": 217,
      "text": "Муса сказав: «Господи наш! Ти дарував Фірауну й старшині народу його прикраси й багатства в земному житті, а вони, Господи наш, збивають цим із Твого шляху! Господи наш! Знищ багатства їхні та зроби жорстокими їхні серця — щоб вони не увірували, поки не побачать болісної кари!»"
    },
    {
      "resource_id": 217,
      "text": "І сказав Він: «Я вже відповів на ваш заклик! Тримайтеся прямого шляху та не йдіть шляхом тих, які не знають!»"
    },
    {
      "resource_id": 217,
      "text": "Тож Ми переправили синів Ісраїля через море, але Фіраун і його військо рушили слідом за ними — з ненавистю й ворожістю. І коли Фіраун став потопати, то вигукнув: «Я увірував, що немає бога, крім Того, в Якого увірували сини Ісраїля. І я — один із відданих Йому!"
    },
    {
      "resource_id": 217,
      "text": "Тільки тепер! А перед цим ти чинив непослух і був одним із тих, які поширюють безчестя на землі"
    },
    {
      "resource_id": 217,
      "text": "Тому сьогодні Ми рятуємо твоє тіло, щоб ти був знаменням для наступних поколінь! Воістину, багато людей нехтують Нашими знаменнями"
    },
    {
      "resource_id": 217,
      "text": "Ми облаштували для синів Ісраїля найкращі житла й наділили їх благами. Серед них почалися суперечки після того, як до них прийшло знання. Воістину, твій Господь розсудить між ними в День Воскресіння – у тому, про що вони сперечалися!"
    },
    {
      "resource_id": 217,
      "text": "Якщо ви сумніваєтесь у тому, що Ми зіслали тобі, то запитайте тих, які читають писання, дані ще раніше. Прийшла до тебе істина від Господа твого — тож не будь одним із тих, які мають сумніви!"
    },
    {
      "resource_id": 217,
      "text": "І не будь одним із тих, які вважали за брехню знамення Аллага, інакше будеш серед тих, які все втратили"
    },
    {
      "resource_id": 217,
      "text": "Воістину, не увірують ті, про яких сповнилося слово Господа твого"
    },
    {
      "resource_id": 217,
      "text": "навіть якщо до них прийдуть усі можливі знамення, до того часу, як вони побачать болісну кару"
    },
    {
      "resource_id": 217,
      "text": "Чи було хоч одне селище, жителі якого увірували й допомогла їм віра їхня, крім народу Юнуса? Коли увірували вони, то Ми відвернули від них принизливу кару в земному житті, дарувавши їм можливість насолоджуватись ним до певного часу."
    },
    {
      "resource_id": 217,
      "text": "Якби твій Господь побажав, то увірували б усі, хто живе на землі. Та чи зміг би ти примусити людей стати віруючими"
    },
    {
      "resource_id": 217,
      "text": "Не увірує жодна душа, крім як із дозволу Аллага! А Він вражає карою тих, які не розуміють!"
    },
    {
      "resource_id": 217,
      "text": "Скажи: «Погляньте на те, що на небесах і на землі!» Але знамення та перестороги не допомагають тим людям, які не увірували"
    },
    {
      "resource_id": 217,
      "text": "Невже вони чекають чогось іншого, крім тих днів, які настали для їхніх попередників? Скажи: «Тож чекайте і я почекаю разом із вами!"
    },
    {
      "resource_id": 217,
      "text": "Потім Ми врятуємо Наших посланців і тих, які увірували. Так Нам належить рятувати віруючих"
    },
    {
      "resource_id": 217,
      "text": "Скажи: «О люди! Якщо ви сумніваєтесь у моїй релігії, то я не поклоняюся замість Аллага тому, кому поклоняєтесь ви, але я поклоняюсь Аллагу, який забере вас! І наказано мені бути одним із віруючих!"
    },
    {
      "resource_id": 217,
      "text": "І поверни своє обличчя до істинної релігії та не будь одним із багатобожників"
    },
    {
      "resource_id": 217,
      "text": "Не клич замість Аллага того, хто не принесе тобі ні користі, ні шкоди. А якщо ти зробиш це, то будеш одним із несправедливих"
    },
    {
      "resource_id": 217,
      "text": "Якщо Аллаг торкнеться тебе лихом, то цього не відверне ніхто, крім Нього! А якщо Він побажає тобі добра, то ніхто не відверне Його ласки. Дарує Він її тим зі Своїх рабів, кому побажає! А Він — Прощаючий, Милосердний"
    },
    {
      "resource_id": 217,
      "text": "Скажи: «О люди! Прийшла до вас істина від Господа вашого! Тож той, хто йде прямим шляхом, йде сам для себе, а хто збився зі шляху, той збився сам проти себе. Не можу я бути вашим опікуном!"
    },
    {
      "resource_id": 217,
      "text": "Іди за тим, що Ми відкрили тобі. І терпи, доки Аллаг не розсудить, адже Він — найкращий із суддів"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "10" }
  }
}
