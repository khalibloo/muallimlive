{
  "translations": [
    { "resource_id": 30, "text": "Kynän ja sen nimessä, mitä kirjoitetaan!" },
    {
      "resource_id": 30,
      "text": "Sinä et ole, Herrasi armosta, mikään hourailija,"
    },
    {
      "resource_id": 30,
      "text": "vaan totisesti odottaa Sinua ehtymätön palkka,"
    },
    {
      "resource_id": 30,
      "text": "ja totisesti on siveellinen mielenlaatusi jalo."
    },
    {
      "resource_id": 30,
      "text": "Pian olet näkevä, ja myöskin he saavat nähdä,"
    },
    { "resource_id": 30, "text": "ketä teistä riivaa hulluus." },
    {
      "resource_id": 30,
      "text": "Totisesti tietää Herrasi parhaiten, kuka poikkeaa Hänen tieltään, ja Hän tietää parhaiten, kuka noudattaa johdatusta."
    },
    {
      "resource_id": 30,
      "text": "Älä suostu siis niihin, jotka julistavat totuuden valheeksi!"
    },
    {
      "resource_id": 30,
      "text": "He toivovat sinun osoittavan velttoutta, jotta myös he voisivat olla velttoja."
    },
    {
      "resource_id": 30,
      "text": "Älä tottele ainoatakaan halpamaista vannojaa,"
    },
    {
      "resource_id": 30,
      "text": "panettelijaa, joka kulkee ympäri pahaa puhuen,"
    },
    {
      "resource_id": 30,
      "text": "joka kieltää hyvän, rikkoo lakia ja tekee syntiä,"
    },
    {
      "resource_id": 30,
      "text": "joka lisäksi on alhaissyntyinen, röyhkeä ja ahne,"
    },
    {
      "resource_id": 30,
      "text": "siksi, että hänellä on rikkautta ja poikia!"
    },
    {
      "resource_id": 30,
      "text": "Kun tunnusmerkkimme luetellaan hänelle, hän sanoo: »Muinaisjuttuja.»"
    },
    {
      "resource_id": 30,
      "text": "Me painamme pian poltinmerkkimme hänen nenäkkäisiin kasvoihinsa."
    },
    {
      "resource_id": 30,
      "text": "Totisesti koettelemme heitä, niinkuin koettelimme puutarhan omistajia, kun he vannoivat korjaavansa sadon seuraavana päivänä,"
    },
    {
      "resource_id": 30,
      "text": "mutta eivät varanneet mitään osuutta (köyhille)."
    },
    {
      "resource_id": 30,
      "text": "Silloin Herrasi lähettämä koettelemus kohtasi puutarhaa heidän nukkuessaan,"
    },
    {
      "resource_id": 30,
      "text": "niin että se oli musta kuin palon jäljiltä."
    },
    { "resource_id": 30, "text": "Mutta aamulla kutsuivat he toisiaan" },
    {
      "resource_id": 30,
      "text": "sanoen: »Kunkin on käytävä varhain pellolleen, jos mieli korjata sato!»"
    },
    { "resource_id": 30, "text": "Ja he lähtivät puhellen hiljaa keskenään:" },
    {
      "resource_id": 30,
      "text": "»Älkää tänään salliko köyhien tulla jälkikeräykseen.»"
    },
    {
      "resource_id": 30,
      "text": "Ja he lähtivät matkaan aamulla tämä itaruus mielessään,"
    },
    {
      "resource_id": 30,
      "text": "mutta kun he näkivät mitä oli tapahtunut, he sanoivat: »Varmaankin olemme joutuneet tieltä harhaan."
    },
    { "resource_id": 30, "text": "Ei, meille tuli kato!»" },
    {
      "resource_id": 30,
      "text": "Viisain heistä sanoi: »Enkö sanonut teille: 'Ylistäkää Jumalaa.'»"
    },
    {
      "resource_id": 30,
      "text": "He vastasivat: »Kunnia Herralle! Totisesti olimme jumalattomia.»"
    },
    {
      "resource_id": 30,
      "text": "Ja sitten jotkut heistä kääntyivät päivitellen toistensa puoleen"
    },
    {
      "resource_id": 30,
      "text": "ja sanoivat: »Voi meitä! Olemme totisesti rikkoneet;"
    },
    {
      "resource_id": 30,
      "text": "ehkä Herra kuitenkin antaa meille jotakin parempaa tämän asemesta; totisesti tahdomme sitä Herraltamme anoa.»"
    },
    {
      "resource_id": 30,
      "text": "Sellainen oli rangaistus, mutta tulevan elämän rangaistus on totisesti oleva vielä suurempi. Jospa he sen käsittäisivät!"
    },
    {
      "resource_id": 30,
      "text": "Niille, jotka karttavat pahaa, on totisesti valmistettu autuuden puutarhat Herransa luona."
    },
    {
      "resource_id": 30,
      "text": "Onko Meidän kohdeltava Jumalan alamaisia kuten syyllisiä?"
    },
    { "resource_id": 30, "text": "Miten voitte tuomita siten?" },
    { "resource_id": 30, "text": "Vai onko teillä kirja, josta voitte lukea," },
    {
      "resource_id": 30,
      "text": "että teillä todella on siinä se, mitä pidätte parhaana?"
    },
    {
      "resource_id": 30,
      "text": "Vai onko teillä Meidän antamamme valalliset vakuutukset, jotka ovat voimassa myös ylösnousemuksen päivänä, että varmasti saatte mitä kuvittelette?"
    },
    {
      "resource_id": 30,
      "text": "Kysy heiltä, Muhammed, kuka heistä uskaltaa mennä tästä takaukseen."
    },
    {
      "resource_id": 30,
      "text": "Vai onko heillä liittolaisia? Anna heidän näyttää liittolaisensa, jos he tarkoittavat totta."
    },
    {
      "resource_id": 30,
      "text": "Päivänä, jolloin he ovat suuressa ahdistuksessa, jolloin heidät kutsutaan rukoukseen lankeamaan, mutta eivät kykene sitä tekemään,"
    },
    {
      "resource_id": 30,
      "text": "he seisovat katse maahan luotuina ja kasvot häpeää uhkuen,koska heidät kutsuttiin polvistumaan heidän ollessaan parhaissa voimissaan."
    },
    {
      "resource_id": 30,
      "text": "Siispä jätä Minun pideltävikseni ne, jotka väittävät valheeksi näitä sanomia. Me johdamme heitä askel askeleelta heidän huomaamattaan,"
    },
    {
      "resource_id": 30,
      "text": "ja Minä annan heille aikaa; onhan totisesti suunnitelmani järkähtämätön."
    },
    {
      "resource_id": 30,
      "text": "Vai vaaditko, Muhammed, palkkaa heiltä, niin että he velasta rasittuvat?"
    },
    {
      "resource_id": 30,
      "text": "Vai onko heillä tieto salatusta, niin että he voivat kirjoittaa sen muistiin?"
    },
    {
      "resource_id": 30,
      "text": "Odota sentähden järkkymättömänä Herrasi tuomiota äläkä ole niinkuin kalan nielemä mies, joka huusi murheen vallassa."
    },
    {
      "resource_id": 30,
      "text": "Ellei hänen Herransa armo olisi tullut hänen osakseen, hän olisi hylättynä varmasti sinkoutunut jollekin autiolle rannalle,"
    },
    {
      "resource_id": 30,
      "text": "mutta Hänen Herransa valitsi hänet ja asetti hänet vanhurskaitten joukkoon."
    },
    {
      "resource_id": 30,
      "text": "Ne, jotka ovat vaipuneet epäuskoon, olisivat katseillaan sinut lävistäneet, kuullessaan kehoituksesi, he sanoivat: »Totisesti, hän on järjiltään.»"
    },
    {
      "resource_id": 30,
      "text": "Mutta Koraani on vain muistutus koko maailmalle."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "68" }
  }
}
