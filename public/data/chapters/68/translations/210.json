{
  "translations": [
    { "resource_id": 210, "text": "Nûn. Kaleme ve yazdıklarına yemin olsun." },
    {
      "resource_id": 210,
      "text": "Sen, Rabbinin nimeti sayesinde bir deli değilsin."
    },
    { "resource_id": 210, "text": "Senin için tükenmez bir ecir vardır." },
    {
      "resource_id": 210,
      "text": "Şüphesiz sen, çok büyük bir ahlâk üzeresin."
    },
    { "resource_id": 210, "text": "Sen de göreceksin, onlar da görecekler." },
    { "resource_id": 210, "text": "Hanginizin delirmiş olduğunu." },
    {
      "resource_id": 210,
      "text": "Doğrusu Rabbin, kendi yolundan sapan kişiyi en iyi bilendir. Hidayete erenleri de en iyi bilen O'dur."
    },
    { "resource_id": 210, "text": "Sakın yalanlayanlara itaat etme!" },
    {
      "resource_id": 210,
      "text": "Onlar ister ki, sen müsamaha gösterip, yumuşak davranasın da onlar da sana yumuşak davransınlar."
    },
    {
      "resource_id": 210,
      "text": "Sakın itaat etme çokça yemin eden, aşağılık ve değersiz her kişiye."
    },
    { "resource_id": 210, "text": "Arkadan çekiştirip, laf götürüp getirene." },
    { "resource_id": 210, "text": "İyiliğe engel olan, saldırgan günahkâra." },
    { "resource_id": 210, "text": "Kabaya sonra da soysuza." },
    { "resource_id": 210, "text": "O mal ve oğullar sahibi oldu diye." },
    {
      "resource_id": 210,
      "text": "Karşısında ayetlerimiz okunduğunda “öncekilerin masallarıdır” der."
    },
    {
      "resource_id": 210,
      "text": "Yakında biz onun burnu üzerine damga vuracağız."
    },
    {
      "resource_id": 210,
      "text": "Gerçek şu ki biz o bahçe sahiplerini sınadığımız gibi bunları da sınadık: Hani sabah vaktinde onu mutlaka devşireceklerine yemiş etmişlerdi."
    },
    {
      "resource_id": 210,
      "text": "(İnşaallah diyerek, yeminlerinde) istisna da yapmıyorlardı."
    },
    {
      "resource_id": 210,
      "text": "Onlar uyurken, Rabbin tarafından bir kuşatıcı (ateş) bahçeyi sarıverdi."
    },
    { "resource_id": 210, "text": "Bahçeler bir anda kapkara kesildi." },
    { "resource_id": 210, "text": "Sabah vakti birbirlerine seslendiler." },
    {
      "resource_id": 210,
      "text": "Eğer mahsulü toplayacaksanız, erkenden yola çıkın!"
    },
    {
      "resource_id": 210,
      "text": "Kendi aralarında fısıldaşarak yola koyuldular."
    },
    {
      "resource_id": 210,
      "text": "\"Sakın bugün oraya bir yoksul girip yanınıza sokulmasın\" diye."
    },
    {
      "resource_id": 210,
      "text": "(Yoksulları) alıkoymaya güçleri yetiyormuş gibi erkenden gittiler."
    },
    {
      "resource_id": 210,
      "text": "Fakat bahçeyi o halde gördüklerinde; “Biz mutlaka yolumuzu şaşırmış olmalıyız!” dediler."
    },
    { "resource_id": 210, "text": "Bilâkis biz, mahrum bırakıldık." },
    {
      "resource_id": 210,
      "text": "Onların en mu'tedil/insaflı olanı: \"Ben size, keşke Allah’ı tesbih etseydiniz dememiş miydim?\" dedi."
    },
    {
      "resource_id": 210,
      "text": "Onlar; “Rabbimizi tesbih ederiz. Şüphesiz biz, zalim kimseler imişiz.” dediler."
    },
    {
      "resource_id": 210,
      "text": "Karşılıklı olarak birbirlerini kınamaya başladılar."
    },
    {
      "resource_id": 210,
      "text": "Şöyle dediler: “Yazıklar olsun bize! Gerçekten biz azgın kişilermişiz!”"
    },
    {
      "resource_id": 210,
      "text": "“Umulur ki, Rabbimiz bize bunun yerine daha iyisini verir. Çünkü biz artık Rabbimizi arzulayanlarız.”"
    },
    {
      "resource_id": 210,
      "text": "İşte azap böyledir. Ahiret azabı ise elbette daha büyüktür. Keşke bilselerdi."
    },
    {
      "resource_id": 210,
      "text": "Şüphesiz Allah’a karşı gelmekten sakınanlar için Rableri katında Naîm Cennetleri vardır."
    },
    {
      "resource_id": 210,
      "text": "Biz hiç, Müslümanlarla suçluları bir tutar mıyız?"
    },
    { "resource_id": 210, "text": "Ne oluyor size? Nasıl hüküm veriyorsunuz?" },
    {
      "resource_id": 210,
      "text": "Yoksa sizin bir kitabınız var da ondan mı okuyorsunuz?"
    },
    {
      "resource_id": 210,
      "text": "Onda, “Beğendiğiniz her şey sizindir” (diye mi yazılı?)"
    },
    {
      "resource_id": 210,
      "text": "Yoksa; “Neye hükmederseniz o yerine getirilir.” diye kıyamete kadar geçerli olacak, size verilmiş yeminler/sözler mi var?"
    },
    {
      "resource_id": 210,
      "text": "Sor onlara; hangileri bunun savunuculuğunu yapacak?"
    },
    {
      "resource_id": 210,
      "text": "Yoksa onların ortakları mı var? Eğer doğru söyleyenler iseler o halde ortaklarını getirsinler."
    },
    {
      "resource_id": 210,
      "text": "Baldırın açılacağı o günde onlar secde etmeye davet edilecekler. Fakat buna güç yetiremezler."
    },
    {
      "resource_id": 210,
      "text": "Gözleri korku içinde, yüzlerini zillet bürümüştür. Oysa onlar, sağ salim iken secde etmeye çağrılmışlardı."
    },
    {
      "resource_id": 210,
      "text": "Artık beni ve bu sözü yalanlayanları baş başa bırak. Biz onları bilmeyecekleri bir yerden derece derece azaba yaklaştıracağız."
    },
    {
      "resource_id": 210,
      "text": "Onlara mühlet veriyorum. Çünkü benim tuzağım çok sağlamdır."
    },
    {
      "resource_id": 210,
      "text": "Yoksa sen onlardan bir ücret istiyorsun da onlar bu yüzden ağır bir borç yükü altına mı girmişlerdir?"
    },
    {
      "resource_id": 210,
      "text": "Yoksa gayb onların yanındadır da onlar mı yazıyorlar?"
    },
    {
      "resource_id": 210,
      "text": "Rabbinin hükmünü sabırla bekle! Balık sahibi/Yunus gibi olma! Hani o, dertli bir sesle Rabbine seslenmişti."
    },
    {
      "resource_id": 210,
      "text": "Şayet Rabbinden ona bir nimet yetişmemiş olsaydı, o mutlaka kınanmış bir hâlde ıssız bir yere atılacaktı."
    },
    {
      "resource_id": 210,
      "text": "Ancak Rabbi onu seçti ve onu salihlerden kıldı."
    },
    {
      "resource_id": 210,
      "text": "Kâfirler, o zikri işittikleri vakit neredeyse seni gözleriyle devireceklerdi. “O, kesinlikle bir delidir.” diyorlardı."
    },
    {
      "resource_id": 210,
      "text": "Oysa o (Kur'an) ancak alemler için bir öğüttür."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "68" }
  }
}
