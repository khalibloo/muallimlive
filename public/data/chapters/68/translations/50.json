{
  "translations": [
    {
      "resource_id": 50,
      "text": "நூன், எழுதுகோல் மீதும் இன்னும் (அதன் மூலம்) அவர்கள் எழுதுவதின் மீதும் சத்தியமாக!"
    },
    {
      "resource_id": 50,
      "text": "உம்முடைய இறைவன் அருட்கொடையால், நீர் பைத்தியக்காரர் அல்லர்."
    },
    {
      "resource_id": 50,
      "text": "இன்னும், உமக்குக் குறைவே இல்லாத நற்கூலி நிச்சயமாக இருக்கிறது."
    },
    {
      "resource_id": 50,
      "text": "மேலும், (நபியே) நிச்சயமாக நீர் மிக உயர்ந்த மகத்தான நற்குணம் உடையவராக இருக்கின்றீர்."
    },
    {
      "resource_id": 50,
      "text": "எனவே, வெகு சீக்கிரத்தில் நீரும் பார்ப்பீர்; அவர்களும் பார்ப்பார்கள்."
    },
    {
      "resource_id": 50,
      "text": "உங்களில் எவர் (பைத்தியமென்னும் நோயால்) சோதனைக்குள்ளாக்கப்பட்டவர் என்பதை."
    },
    {
      "resource_id": 50,
      "text": "உம்முடைய இறைவன் அவனுடைய வழியை விட்டுத் தவறியவர்கள் யார் என்பதை நிச்சயமாக நன்கறிவான்; (அது போன்றே) நேர்வழி பெற்றோரையும் அவன் நன்கறிவான்."
    },
    {
      "resource_id": 50,
      "text": "எனவே, (சன்மார்க்கத்தைப்) பொய்ப்பிப்பவர்களுக்கு நீர் வழிபடாதீர்."
    },
    {
      "resource_id": 50,
      "text": "(சன்மார்க்க போதனையை) நீர் தளர்த்தினால், தாங்களும் தளர்ந்து போகலாம் என்று அவர்கள் விரும்புகின்றனர்."
    },
    {
      "resource_id": 50,
      "text": "அன்றியும், இழிவானவனான அதிகம் சத்தியம் செய்யும் ஒவ்வொருவனுக்கும் நீர் வழிபடாதீர்;"
    },
    {
      "resource_id": 50,
      "text": "(அத்தகையவன்) குறைகூறித்திரிபவன், கோள் சொல்லிக் கொண்டு நடப்பவன்."
    },
    {
      "resource_id": 50,
      "text": "(எப்பொழுதும்) நன்மையானவற்றைத் தடுத்துக் கொண்டிருப்பவன், வரம்பு மீறிய பெரும் பாவி."
    },
    {
      "resource_id": 50,
      "text": "கடின சித்தமுடையவன், அப்பால் இழி பிறப்புமுடையவன்."
    },
    {
      "resource_id": 50,
      "text": "பெரும் செல்வமும், (பல) ஆண் மக்களும் உள்ளவனாக அவனிருப்பதால்"
    },
    {
      "resource_id": 50,
      "text": "நம் வசனங்கள் அவனிடம் ஓதப்பட்டால், \"இவை முன்னோர்களின் கட்டுக்கதைகள்\" என்று அவன் கூறுகின்றான்."
    },
    {
      "resource_id": 50,
      "text": "விரைவிலேயே அவனுடைய மூக்கின் மீது அடையாளமிடுவோம்."
    },
    {
      "resource_id": 50,
      "text": "நிச்சயமாக நாம் தோட்டமுடையவர்களைச் சோதித்தது போலவே, நாம் அவர்களைச் சோதித்தோம். அ(த் தோட்; டத்திற்குடைய)வர்கள் அதிலுள்ள கனிகளை அதிகாலையில் சென்று பறித்து விடுவோமென்று சத்தியம் செய்தார்கள்."
    },
    { "resource_id": 50, "text": "அல்லாஹ் நாடினால் என்று அவர்கள் கூறவில்லை," },
    {
      "resource_id": 50,
      "text": "எனவே, அவர்கள் தூங்கிக் கொண்டிருந்த போது உம் இறைவனிடமிருந்து சுற்றக் கூடிய (நெருப்பின் ஆபத்)து சுற்றி(த் தோட்டத்தை) அழித்து விட்டது."
    },
    {
      "resource_id": 50,
      "text": "(நெருப்புக் கரித்து விட்ட படியால் அத்தோட்டம்) காலையில் கருத்த சாம்பலைப் போல் ஆயிருந்தது."
    },
    {
      "resource_id": 50,
      "text": "(இது அறியாது) காலையில் எழுந்த அவர்கள் ஒருவரை ஒருவர் அழைத்தனர்."
    },
    {
      "resource_id": 50,
      "text": "\"நீங்கள் (விளைந்த) கனிகளைக் கொய்பவர்களாக இருந்தால் உங்கள் தோட்டத்திற்கு அதிகாலையில் செல்லுங்கள்\" (என்று கூறிக் கொண்டனர்)."
    },
    {
      "resource_id": 50,
      "text": "எனவே அவர்கள் (பிறர் அறியாது) மெதுவாகப் பேசிக் கொண்டு சென்றனர்,"
    },
    {
      "resource_id": 50,
      "text": "\"எந்த ஏழை எளியவரும் இன்று உங்களிடம் அ(த் தோட்டத்)தில் நிச்சயமாக பிரவேசிக்கக் கூடாது\" (என்று)."
    },
    {
      "resource_id": 50,
      "text": "உறுதியுடன் சக்தியுடையவர்களாக காலையில் சென்றனர்."
    },
    {
      "resource_id": 50,
      "text": "ஆனால், அவர்கள் அதை (தோட்டத்தை அழிந்து போன நிலையில்) கண்ட போது: \"நிச்சயமாக நாம் வழி தவறி (வேறு தோட்டத்திற்கு) வந்து விட்டோம்\" என்று கூறினார்கள்."
    },
    {
      "resource_id": 50,
      "text": "(பின்னர் கவனித்துப் பார்த்துவிட்டு) \"இல்லை! (ஏழை எளியோர்க்கு எதுவும் கிடைக்காமற் செய்து) நாம் தாம் பாக்கியம் இழந்தவர்களாக ஆகிவிட்டோம்\" (என்றும் கூறிக்கொண்டனர்.)"
    },
    {
      "resource_id": 50,
      "text": "அவர்களில் நடுநிலையுள்ள ஒருவர் \"நீங்கள் தஸ்பீஹு செய்திருக்க வேண்டும் என்று நான் உங்களுக்கு கூறவில்லையா?\" என்று கூறினார்."
    },
    {
      "resource_id": 50,
      "text": "\"எங்கள் இறைவன் தூயவன், நாம் தாம் நிச்சமயாக அநியாயம் செய்தவர்கள் ஆகிவிட்டோம்\" என்றும் கூறினர்."
    },
    {
      "resource_id": 50,
      "text": "பின்னர், அவர்களில் சிலர் சிலரை நிந்தித்தவர்களாக முன்னோகினர்."
    },
    {
      "resource_id": 50,
      "text": "அவர்கள் கூறினார்கள்: \"எங்களுக்குண்டான கேடே! நிச்சயமாக நாம் வரம்பு மீறியவர்களாக இருந்தோம்."
    },
    {
      "resource_id": 50,
      "text": "\"எங்களுடைய இறைவன் இதைவிட மேலானதை எங்களுக்கு மாற்றித் தரக்கூடும், நாங்கள் (தவ்பா செய்து) நிச்சயமாக எங்களுடைய இறைவன் மீதே ஆதரவு வைக்கிறோம்\" (எனக் கூறினர்)."
    },
    {
      "resource_id": 50,
      "text": "இவ்வாறுதான் (இவ்வுலக) வேதனை வருகிறது, அவர்கள் அறிந்து கொள்வார்களானால் மறுமையின் வேதனை (இதைவிட) மிகவும் பெரிது (என உணர்ந்து சன்மார்க்கத்தின் பால் திரும்புவார்கள்)."
    },
    {
      "resource_id": 50,
      "text": "நிச்சயமாக, பயபக்தியுடையோருக்கு, அவர்களுடைய இறைவனிடத்தில் (பாக்கியமுடைய) சுவனச் சோலைகள் உண்டு."
    },
    {
      "resource_id": 50,
      "text": "நாம் முஸ்லிம்களை, (பாவம் செய்யும்) குற்றவாளிகளைப் போல் ஆக்குவோமா?"
    },
    {
      "resource_id": 50,
      "text": "(சத்தியத்தை நிராகரிப்போரே! உங்களுக்கு என்ன நேர்ந்தது? (இரு சாராரும் சமமென) எவ்வாறு நீங்கள் தீர்ப்புச் செய்கிறீர்கள்?"
    },
    {
      "resource_id": 50,
      "text": "அல்லது உங்களிடம் ஏதாவது வேத(ஆதார)ம் இருக்கின்றதா? அதில் நீங்கள் படித்திருக்கின்றீர்களா?"
    },
    {
      "resource_id": 50,
      "text": "நிச்சயமாக நீங்கள் உங்களுக்காகத் தெரிந்தெடுத்துக் கொள்வதுவே (சரி) என்று அதில் இருக்கின்றதா,"
    },
    {
      "resource_id": 50,
      "text": "அல்லது, நீங்கள் தீர்ப்புச் செய்து கொள்வதெல்லாம் கியாம நாள் வரை உங்களுக்கு நிச்சயமாகக் கிடைத்துக் கொண்டிருக்கும் என்று நம் உறுதி பிரமாணங்கள் உங்களிடம் இருக்கின்றனவா?"
    },
    {
      "resource_id": 50,
      "text": "(அவ்வாறெனில்) அவர்களில் எவர் அதற்குப் பொறுப்பேற்பவர் என்பதை (நபியே!) நீர் அவர்களிடம் கேட்பீராக."
    },
    {
      "resource_id": 50,
      "text": "அல்லது (பொறுப்பேற்க) அவர்களுக்கு இணை வைக்கும் கூட்டாளிகள் தாம் இருக்கின்றார்களா? அவ்வாறாயின், அவர்கள் உண்மையாளர்களாக இருந்தால் அவர்களுடைய கூட்டாளிகளைக் கொண்டு வரட்டும்."
    },
    {
      "resource_id": 50,
      "text": "கெண்டைக் காலை விட்டு (திரை) அகற்றப்படும் நாளில் ஸுஜூது செய்யுமாறு (மக்கள்) அழைக்கப்படும் நாளில், (இவ்வுலகில் மாறு செய்த) அவர்கள் அதற்கும் இயலாதிருப்பார்கள்."
    },
    {
      "resource_id": 50,
      "text": "அவர்களுடைய பார்வைகள் கீழ் நோக்கியவையாக இருக்கும்நிலையில் இழிவு அவர்களை மூடிக் கொள்ளும்; அவர்களோ (உலகில்) திடமாக இருந்த போது, ஸுஜூது செய்யுமாறு அழைக்கப்பட்டுக் கொண்டுதானிருந்தனர். (ஆனால் அப்போது அலட்சியமாக இருந்தனர்.)"
    },
    {
      "resource_id": 50,
      "text": "எனவே, என்னையும், இந்தச் செய்தியைப் பொய்யாக்குவோரையும் விட்டு விடுவீராக! அவர்களே அறியாத விதத்தில் படிப்படியாகப் பிடிப்போம்."
    },
    {
      "resource_id": 50,
      "text": "அன்றியும், நான் அவர்களுக்கு அவகாசம் கொடுப்பேன், நிச்சயமாக என் திட்டமே உறுதியானது."
    },
    {
      "resource_id": 50,
      "text": "நீர் அவர்களிடம் ஏதாவது கூலிகேட்டு, அதனால் அவர்களுக்கு கடன் சுமை ஏற்பட்டு விட்டதா?"
    },
    {
      "resource_id": 50,
      "text": "அல்லது மறைவான விஷயங்கள் (எழுதப்படும் ஏடு) அவர்களிடம் இருந்து (அதில்) அவர்கள் எழுதுகின்றார்களா?"
    },
    {
      "resource_id": 50,
      "text": "ஆகவே, உம்முடைய இறைவனின் கட்டளைக்காக (நபியே!) நீர் பொறுத்திருப்பீராக, மீனுடையவரைப் போன்று (அவசரப்பட்டவர்) ஆகிவிடவேண்டாம், அவர் துன்பம் நிறைந்தவராகத் (தன் இறைவனை) அழைத்தபோது:"
    },
    {
      "resource_id": 50,
      "text": "அவருடைய இறைவனிடமிருந்து அருள் கொடை அவரை அடையாதிருந்தால், அவர் பழிக்கப்பட்டவராக வெட்டவெளியில் எறியப்பட்டிருப்பார்."
    },
    {
      "resource_id": 50,
      "text": "ஆனால், அவருடைய இறைவன், அவரைத் தேர்ந்தெடுத்து, அவரை ஸாலிஹானவர்களில் - நல்லவர்களில் நின்றும் ஆக்கினான்."
    },
    {
      "resource_id": 50,
      "text": "மேலும், எவர்கள் நிராகரிக்கின்றார்களோ அவர்கள் நல்லுபதேசத்தை (குர்ஆனை) கேட்கும் போது, தங்களுடைய பார்வைகளால் உம்மை வீழ்த்திட நெருங்குகிறார்கள்; \"நிச்சயமாக அவர் பைத்தியக்காரர்\" என்றும் கூறுகின்றனர்."
    },
    {
      "resource_id": 50,
      "text": "ஆனால் அது (குர்ஆன்) அகிலத்தார் அனைவருக்குமே நல்லுபதேசயேன்றி வேறில்லை."
    }
  ],
  "meta": {
    "translation_name": "Jan Trust Foundation",
    "author_name": "Jan Trust Foundation",
    "filters": { "resource_id": 50, "chapter_number": "68" }
  }
}
