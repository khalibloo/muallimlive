{
  "translations": [
    {
      "resource_id": 796,
      "text": "ߣ ( ߣߎ߯ߣ )߸ ߊ߰ ߒ ߣߌ߫ ߞߊ߬ߟߊ ߕߍ߫ ߸ ߊ߬ ߣߌ߫ ( ߞߋ߲ߛߐ߲ ߠߎ߬ ) ߦߋ߫ ߡߍ߲ ߛߓߍ߫ ߟߊ߫"
    },
    {
      "resource_id": 796,
      "text": "ߌ ߡߊ߰ߙߌ ߟߊ߫ ߣߍߡߊ ߛߘߊ߫ ߘߐ߫ ߌ ߕߍ߫ ߝߊ߬ߕߐ߫ ߘߌ߫ ߝߋߎ߫"
    },
    {
      "resource_id": 796,
      "text": "ߛߊ߬ߙߊ߫ ߟߋ߫ ߝߊ߲߭ ߓߍ߫ ߌ ߦߋ߫ ߡߍ߲ ߕߍ߫ ߓߟߏߕߍ߰ ߟߊ߫"
    },
    {
      "resource_id": 796,
      "text": "ߌߟߋ ߞߏ߬ߣߌ߲ ߌ ߦߋ߫ ߖߏ߯ ߓߟߋߓߟߋ߫ ߞߊ߲߬ ߠߋ߬ ߞߟߋ߫"
    },
    {
      "resource_id": 796,
      "text": "ߍ߲ߤߤߍ߲߫ ߸ ߌߟߋ ߘߌߣߵߊ߬ ߦߋ߫ ߊ߬ߟߎ߬ ߝߣߊ߫ ߓߍߣߵߊ߬ ߦߋ߫ ( ߊ߬ ߕߍ߫ ߡߍ߲߫ )"
    },
    { "resource_id": 796, "text": "ߡߍ߲ ߞߎ߲߭ ߕߴߦߋ߲߬ ߊߟߎ߫ ߘߐ߫" },
    {
      "resource_id": 796,
      "text": "ߓߊ ߌ ߡߊ߰ߙߌ ߟߋ߫ ߞߵߊ߬ ߟߐ߲߫ ߘߋ߬ ߡߍ߲ ߠߎ߫ ߝߟߌ߬ߣߍ߲߫ ߊ߬ ߟߊ߫ ߛߌߟߊ ߡߊ߬ ߸ ߊ߬ߟߋ ߟߋ߫ ߞߊ߬ ߞߊ߲ߘߊߣߍ߲ ߠߎ߬ ߝߣߊ߫ ߟߐ߲߫"
    },
    { "resource_id": 796, "text": "ߌ ߞߣߊ߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߞߊ߲ߡߌ߬ߘߊ߬ ߞߟߋ߫" },
    {
      "resource_id": 796,
      "text": "ߊ߬ ߘߌߡߴߊ߬ߟߎ߬ ߦߋ߫ ߟߋ߬ ߌ ߕߘߍ߬ ߦߴߊ߬ߟߎ߬ ߡߊߡߣߎ߬ߡߣߍ߫ ߊ߬ߟߎ߬ ߝߣߊ߫ ߦߴߌ ߡߊߡߣߎ߬ߡߣߍ߫"
    },
    {
      "resource_id": 796,
      "text": "ߌ ߘߏ߲߬ ߞߣߊ߫ ߞߊ߬ߟߌ߬ߟߌ߬ߟߓߊ߬ ߝߎ߮ ߘߊ߬ߡߊ ߞߊ߲ ߡߌ߬ߘߊ߬ ߝߋߎ߫"
    },
    {
      "resource_id": 796,
      "text": "ߡߊ߬ߕߋ߰ߙߎ߬ߟߊ߫ ߡߙߍ߬ߕߍ߬ߡߙߍߕߍ ߡߍ߲߬ߘߍ߬ߦߊ ߟߊ߫ ߞߊ߬ߣߌ߲߫"
    },
    {
      "resource_id": 796,
      "text": "ߡߊ߬ߞߏ߬ߛߊ߬ߟߊ ߟߋ߬ ߸ ߖߊ߲߬ߘߊ߬ߓߊ߯ ߖߟߎ߬ߡߎ߲߬ߕߐ߬ߓߊ ߟߋ߬"
    },
    { "resource_id": 796, "text": "ߣߌߝߙߊ ߟߋ߬ ߸ ߏ߬ ߓߍ߯ ߞߐ߫ ߡߐ߰ ߞߏߙߏ߲ ߠߋ߬" },
    {
      "resource_id": 796,
      "text": "ߊ߬ ߞߍߣߍ߲߫ ߓߊ߬ߣߊ ߣߌ߫ ߘߋ߲ߞߍ߫ ߛߌߦߊߡߊ߲ߕߌ߮ ߘߌ߫ ߡߍ߲ߞߍ߭ ߸"
    },
    {
      "resource_id": 796,
      "text": "ߊ߲ ߠߊ߫ ߟߝߊߙߌ ߟߎ߬ ߓߊ߯ ߞߊ߬ߙߊ߲߫ ߊ߬ ߦߋ߫ ( ߏ߬ ߟߋ ߘߐ߫ )߸ ߊ߬ ߘߴߊ߬ ߝߐ߫ ߞߏ߫ ߝߟߐ߫ ߡߐ߱ ߟߎ߬ ߟߊ߫ ߛߌߙߌ߲ ߠߎ߫ ߟߴߏ߬ ߘߌ߫"
    },
    { "resource_id": 796, "text": "ߊ߲ ߘߏ߲߬ ߘߌߣߵߊ߬ ߥߍ߬ߢߍ߲߫ ߊ߬ ߛߏ߲ߜߊ߲ ߞߊ߲߬" },
    {
      "resource_id": 796,
      "text": "ߒ߬ߠߎ߫ ߟߋ߫ ߣߵߊ߬ߟߎ߬ ߞߘߐߓߐ߫ ߟߊ߫ ߦߏ߫ ߊ߲ ߞߊ߬ ߣߊߞߐߕߌ߮ ߟߎ߬ ߞߘߐߓߐ߫ ߢߊ ߡߍ߲ ߸ ߏ߬ ߟߎ߫ ߞߵߊ߬ߟߎ߫ ߞߊ߬ߟߌ߬ ߡߍ߲ߞߍ߭ ߞߏ߫ ߊ߬ߟߎ߬ ߘߌ߫ ߛߏ߬ߙߌ߬ ߣߊߞߐ ߦߙߌߘߋ߲ ߕߍ߰ ߟߊ߫"
    },
    {
      "resource_id": 796,
      "text": "ߊ߬ߟߎ߫ ߝߊ߲߭ ߡߊ߫ ߢߌ߬ߣߊ߬ߓߐ߬ߟߌ߫ ߞߍ߫ ( ߞߏ߫ ߞߵߊ߬ ߛߙߵߊߟߊ߫ ߟߊ߫ )"
    },
    {
      "resource_id": 796,
      "text": "ߏ߬ ߞߍ ߸ ߡߊ߬ߡߣߌ߬ߡߌ߬ߣߌ߲߬ߠߊ ߘߏ߫ ߞߵߊ߬ ߡߊߡߣߌߡߌߣߌ߲߫ ߞߵߊ߬ߟߎ߬ ߕߏ߫ ߛߎ߬ߣߐ߮ ߘߐ߫ ߞߊ߬ ߝߘߊ߫ ߌ ߡߊ߰ߙߌ ߟߊ߫"
    },
    {
      "resource_id": 796,
      "text": "ߊ߬ ߞߍ߫ ߘߊ߫ ߛߐ߰ߡߊ߬ ߏ߬ ߘߐ߫ ߦߏ߫ ߜߊ߲߬ ߥߎߣߍߡߊ ߠߋ߬"
    },
    { "resource_id": 796, "text": "ߊ߬ߟߎ߫ ߞߏ߬ߣߌ߲ ߛߏ߬ߙߌ߬ ߘߊ߫ ߢߐ߲߮ ߞߟߌ߫ ߟߊ߫ ߟߋ߬" },
    {
      "resource_id": 796,
      "text": "ߞߏ߫ ߊߟߎ߫ ߦߋ߫ ߛߏ߬ߙߌ߬ ߊߟߎ߫ ߟߊ߫ ߛߍ߬ߣߍ ߡߊ߬ ߔߌߟߌ߲ߔߌߟߌ߲߫ ߣߴߊߟߎ߫ ߞߍ߫ ߘߴߊ߬ ߕߍ߰ߓߊ߯ ߘߌ߫"
    },
    {
      "resource_id": 796,
      "text": "ߊ߬ߟߎ߬ ߕߊ߯ ߘߊ߫ ߏ߬ ߘߐ߫ ߞߵߊ߬ ߕߘߍ߬ ߊ߬ߟߎ߰ ߘߊߞߘߐ߫ ߞߎߡߊ ߟߊ߫ ߢߐ߲߮ ߦߋ߫"
    },
    {
      "resource_id": 796,
      "text": "ߞߏ߫ ߘߐ߰ߕߐ߫ ߛߌ߫ ߕߍߣߊ߫ ߘߏ߲߬ ߠߴߊ߬ ߞߣߐ߫ ߊߟߎ߫ ߞߊ߲߬ ߓߌ߬ ߝߋߎ߫"
    },
    {
      "resource_id": 796,
      "text": "ߊ߬ߟߎ߫ ߛߏ߬ߙߌ߬ ߘߊ߫ ߕߊ߯ ߟߊ߫ ߞߏ߫ ߊ߬ߟߎ߬ ߘߌ߫ ߛߴߊ߬ߟߎ߬ ߡߙߌߘߐ ߏ߬ ߞߍ߫ ߟߊ߫ ߝߊ߯ߛߌ߫"
    },
    {
      "resource_id": 796,
      "text": "ߒ߬ߞߵߊ߬ߟߎ߬ ߥߊߣߍ߫ ߊ߬ ( ߥߎߣߍߡߊ ) ߦߋ߫ ߟߊ߫ ߸ ߊ߬ߟߎ߬ ߞߊ߲߫ ߞߏ߫ ߊ߲ ߝߟߌ߬ߣߍ߲߫ ߣߊ߬ ߞߍ߫ ߟߋ߬"
    },
    {
      "resource_id": 796,
      "text": "ߊ߬ߦߌ߫ ߸ ( ߊ߬ߟߋ߬ ߣߊߞߐ ߟߋ߫ ߣߊ߬ ߞߍ߫ ߖߐ߫ ߸ ߞߏ߬ߣߌ߲߬ ) ߒ ߝߐߣߴߊ߬ ߟߊ߫ ߟߋ߬"
    },
    {
      "resource_id": 796,
      "text": "ߊ߬ߟߎ߬ ߘߐ߫ ߕߍߡߞߊߒߞߋ ߞߊ߲߫ ( ߊ߬ߟߎ߫ ߖߙߊ߬ߞߌ߬ ߞߊ߲߫ ߘߐ߫ ) ߞߏ߫ ߒߠߋ ߡߴߊ߬ ߝߐ߫ ߊߟߎ߫ ߦߋ߫ ߒ ߞߏ߫ ߥߟߊߞߏ߫ ߊߟߎ߫ ߕߘߍ߬ ߦߋ߫ ߛߊߣߌ߲ߧߊ ߞߎߡߊ ߝߐ߫ ( ߞߵߊߟߎ߫ ߖߊ߲߬ߓߌ߬ߟߊ߬ ߊߟߊ߫ ߘߐ߫ )؟"
    },
    {
      "resource_id": 796,
      "text": "ߊ߬ߟߎ߬ ߞߊ߲߫ ߏ߬ ߘߐ߫ ߞߏ߫ ߛߊߣߌ߲ߧߊ ߒ߬ ߡߊ߰ߙߌ ߦߋ߫ ߸ ߒ߬ߠߎ߫ ߟߋ߬ ߞߍߣߍ߲߫ ߕߐ߬ߢߍ߰ߒߕߋ ߟߎ߬ ߘߌ߫ ߓߏ߬"
    },
    {
      "resource_id": 796,
      "text": "ߘߊ߬ߡߊ߲߬ߛߊ߫ ߸ ߊ߬ߟߎ߫ ߞߵߊ߬ߟߎ߬ ߢߊߕߋߟߋ߲߫ ߢߐ߲߮ ߠߊ߫ ߢߐ߲߯ ߖߙߊߞߌ ߘߌ߫"
    },
    {
      "resource_id": 796,
      "text": "ߊ߬ߟߎ߬ ߞߊ߲߫ ߞߏ߫ ߥߊߦߌ߯ ߸ ߒ߬ߠߎ߫ ߟߋ߬ ߞߍߣߍ߲߫ ߘߊ߲߬ߠߕߊ߬ߡߌ߲߬ߓߊ߮ ߟߎ߬ ߘߌ߫ ߘߐߙߐ߲߫߹"
    },
    {
      "resource_id": 796,
      "text": "ߊ߬ߢߐ߲߰ߘߐ߫ ߒ߬ ߡߊ߰ߙߌ ߘߌ߫ ߣߌ߲߬ ߝߊ߬ߟߋ߲߬ ߒ߬ ߧߋ߫ ߝߋ߲߫ ߠߊ߫ ߡߍ߲ ߦߊ߯ ߝߌ߬ߛߴߊ߬ ߘߌ߫ ߸ ߏ߬ ߟߋ ߟߐ߮ ߦߋ߫ ߒ߬ ߠߊ߫ ߒ߬ ߡߊ߰ߙߌ ߝߍ߬ ߘߋ߬"
    },
    {
      "resource_id": 796,
      "text": "( ߊ߬ߟߎ߫ ) ߖߊ߲߰ߞߕߊ ߞߍ߫ ߘߊ߫ ߕߋ߲߬ ߠߋ߬ ߸ ߛߏߟߊߓߊ߲ ߖߊ߲߰ߞߕߊ ߟߋ߫ ߘߏ߲߬ ߓߏ߲߬ߓߊ߬ߓߊ ߦߋ߫ ߣߴߊ߬ߟߎ߫ ߕߎ߲߬ ߓߍ߫ ߏ߬ ߟߐ߲߫ ߟߊ߫"
    },
    {
      "resource_id": 796,
      "text": "ߡߍ߲ߘߌߦߊ߫ ( ߛߏ ) ߟߎ߫ ߟߋ߬ ߝߊ߲ߕߊ߲ߞߟߊ ߟߎ߬ ߦߋ߫ ߊ߬ߟߎ߫ ߡߊ߰ߙߌ ߕߍ߰ߟߊ ߘߐ߫ ߘߋ߬"
    },
    {
      "resource_id": 796,
      "text": "ߊ߬ߝߐ߫ ߒ߬ߠߎ߬ ߘߌ߫ ߖߘߍ߬ߞߟߏ߬ߦߊ߬ߓߊ߮ ߟߎ߬ ߞߍ߫ ߏ߬ ߘߐ߫ ߦߏ߫ ߛߐ߲߬ߡߊ ߟߎ߬؟"
    },
    {
      "resource_id": 796,
      "text": "ߡߋ߬ߘߋ ߦߴߊߟߎ߫ ߟߊ߫ ߊߟߎ߫ ߦߋ߫ ߞߕߌ ( ߘߎ߬ߣߍ߲߬ ߛߎ߮ ߏ߬ ) ߟߊ߫ ߟߊ߫ ߛߊ߫؟"
    },
    {
      "resource_id": 796,
      "text": "ߥߟߊ߫ ߟߍߙߊ߫ ߟߵߊߟߎ߫ ߓߟߏ߫ ߓߊ߬ ߊߟߎ߫ ߦߋ߫ ߞߊ߬ߙߊ߲ ߞߍ߫ ߟߊ߫ ߡߍ߲ ߘߐ߫؟"
    },
    {
      "resource_id": 796,
      "text": "ߝߋ߲߫ ߠߵߊߟߎ߫ ߦߋ߫ ߏ߬ ߘߐ߫ ߘߋ߬ ߊߟߎ߫ ߦߋ߫ ߡߍ߲ ߛߎߥߊ߲ߘߌ߫ ߟߊ߫"
    },
    {
      "resource_id": 796,
      "text": "ߥߟߊ߫ ߘߐ߬ߛߘߊ߬ߞߊ߲߫ ߠߎ߫ ߟߋ߬ ߊߟߎ߫ ߓߟߏ߫ ߒ߬ߠߎ߫ ߝߍ߬ ߞߵߊ߬ ߛߌ߰ ߟߐ߬ߓߊ ߟߏ߲ ߠߊ߫ ߓߊ߬ ߸ ߞߏ߫ ߝߋ߲߫ ߠߋ߬ ߊߟߎ߫ ߦߋ߫ ߊߟߎ߫ ߓߊ߯ ߞߕߌ߫ ߡߍ߲ ߠߊ߫؟"
    },
    {
      "resource_id": 796,
      "text": "ߊ߬ߟߎ߫ ߢߌ߬ߣߌ߲߬ߞߊ߬ ߓߊ߫ ߞߏ߫ ߖߍߣߍ߲ ߦߴߏ߬ ߓߟߏߡߊ ߘߌ߫؟"
    },
    {
      "resource_id": 796,
      "text": "ߥߟߊ߫ ߜߙߊ߬ߢߐ߲߯ ߠߎ߫ ߟߴߊ߬ߟߎ߬ ߟߊ߫ ߓߊ߬ ߸ ߒ߬ߓߵߊ߬ߟߎ߬ ߦߋ߫ ߣߵߊ߬ߟߎ߫ ߜߙߊ߬ߢߐ߲߮ ߠߎ߬ ߘߌ߫ ߣߴߊ߬ߟߎ߬ ߦߋ߫ ߕߎ߬ߢߊ߬ߕߌ߯ ߟߎ߫ ߘߌ߫"
    },
    {
      "resource_id": 796,
      "text": "ߒ߬ߓߊ߬ ߜߍ߬ߟߍ߲ ߡߊߞߊ߬ߕߐ߫ ߟߏ߲ ߡߍ߲ ߞߵߊ߬ߟߎ߬ ߞߟߌ߫ ߕߌ߲ߓߌߘߌ߲ ߡߊ߬ ߏ߬ ߘߐ߫ ߛߊ߫ ߫߸ ߊ߬ߟߎ߫ ߘߏ߲߬ ߕߍߣߵߏ߬ ߟߊߣߐ߬ ߟߊ߫"
    },
    {
      "resource_id": 796,
      "text": "ߊ߬ߟߎ߬ ߢߊ ߟߎ߬ ߦߋ߫ ߞߌߛߐ߫ ߸ ߟߊ߬ߝߍߦߊ ߦߴߊ߬ߟߎ߬ ߢߡߊߣߐ߮ ߞߊ߲߬ ߸ ߊ߬ߟߎ߫ ߘߏ߲߬ ߕߘߍ߬ ߞߟߌ߫ ߟߊ߫ ߕߌ߲ߓߌߘߌ߲ ߡߊ߬ ߗߐ߫ ߞߵߊ߬ ߕߘߍ߬ ߊ߬ߟߎ߬ ߞߍ߲ߘߍߜߍ ߦߋ߫"
    },
    {
      "resource_id": 796,
      "text": "ߒ߬ߓߊ߬ ߒ ߣߌ߫ ߛߙߊ߬ߣߎ߲߬ߒ߬ߞߊ߲߬ߠߊ ߢߌ߲߬ ߡߊߛߐ߬ߛߐ߬ߓߊ߮ ߕߏ߫ ߢߐ߲߮ ߠߊ߫ ߕߋ߲߬ ߗߐ߫ ߸ ߒ߬ ߘߌߣߵߊ߬ߟߎ߫ ߘߐ߲߬ߘߐ߰ߣߍ߲߬ ߠߊߞߎ߬ߘߎ߫ ߊ߬ߟߎ߬ ߟߐ߲ߓߊߟߌߦߊ߫ ߦߙߐ ߘߏ߫ ߘߐ߫ ߖߐ߫"
    },
    {
      "resource_id": 796,
      "text": "ߒ ߧߴߊ߬ߟߎ߬ ߡߊߕߡߊߣߊ߫ ߟߊ߫ ߟߋ߬ ߡߎߣߎ߲߬ ߸ ߓߊ ߒ߬ ߝߍ߬ߙߍ ߟߊߝߊ߬ߛߊ߲߬ߣߍ߲߫ ߠߋ߫ ߘߋ߬"
    },
    {
      "resource_id": 796,
      "text": "ߓߊ߬ ߌ ߦߴߊ߬ߟߎ߬ ߕߙߊ߫ ߟߊ߫ ߛߊ߬ߙߊ߫ ߟߋ߬ ߟߊ߫ ߞߏߘߌ߬ ߣߴߊ߬ߟߎ߬ ߜߟߌߦߊߣߍ߲߫ ߏ߬ ߖߎ߬ߟߎ ( ߛߙߊ߬ߞߏ ) ߓߟߏ߫؟"
    },
    {
      "resource_id": 796,
      "text": "ߥߟߊ߫ ߞߏߘߏ߲߰ߣߍ߲ ( ߟߐ߲ߠߌ߲ ) ߠߴߊ߬ߟߎ߬ ߓߟߏ߫ ߓߊ߬ ߸ ߣߴߊ߬ߟߎ߬ ߦߴߏ߬ ߛߓߍ߫ ߟߊ߫؟"
    },
    {
      "resource_id": 796,
      "text": "ߒ߬ߓߊ߬ ߌߟߋ ߌ ߡߎ߬ߢߎ߲߬ ߌ ߡߊ߰ߙߌ ߟߊ߫ ߞߕߌ ߦߋ߫ ( ߊ߬ߟߎ߬ ߡߊߕߡߊߣߊ ߘߐ߫ )، ߌ ߞߊߣߊ߬ ߞߍ߫ ߘߋ߬ ߦߏ߫ ߖߍ߯ߕߌ߮ ߸ ߕߎ߬ߡߊ ߡߍ߲ ߏ߬ ߘߌߡߌ߲ߣߍ߲߫ ߞߊߘߌߞߊߘߌ ߞߵߊߟߊ߫ ߞߟߌ߫"
    },
    {
      "resource_id": 796,
      "text": "ߣߌ߫ ( ߊ߬ ߟߊ߫ ߖߘߍ߬ߟߊ߬ߛߊߦߌ ) ߣߍߡߊ ߕߎ߲߬ ߡߊ߫ ߘߋ߬ߦߌ߫ ߊ߬ ߡߊ߬ ߞߊ߬ ߝߘߴߊ߬ ߡߊ߰ߙߌ ߟߊ߫ ߸ ߊ߬ ߞߎ߲߬ߘߐߦߌ߬ߘߊ߬ߣߍ߲ ߕߌ߲߬ ߘߌ߫ ߟߊߝߌ߬ߟߌ߫ ߥߊ߬ߢߊ߲ ߘߐ߫"
    },
    {
      "resource_id": 796,
      "text": "ߞߏ߬ߣߵߊ߬ ߡߊ߰ߙߌ ߞߵߊ߬ ߛߎߥߊ߲ߘߌ߫ ߞߵߊ߬ ߞߍ߫ ߡߐ߰ ߢߌߡߊ ߟߎ߬ ߘߏ߫ ߘߌ߫"
    },
    {
      "resource_id": 796,
      "text": "ߓߊ߲߬ߓߊ߮ ߟߎ߬ ߓߍߢߌߣߌ߲߫ ߞߵߌ ߟߊߕߣߍ߬ߣߍ߫ ߊ߬ߟߎ߬ ( ߖߎ߯ߦߊ߫ ) ߢߊ ߟߎ߬ ߟߊ߫ ߊ߬ߟߎ߫ ߣߊ߬ ߞߊ߬ߥߊ߲߬ߘߌ ߡߍ߲߫ ߠߊ ߸ ߊ߬ߟߎ߬ ߦߴߊ߬ ߝߐ߫ ߟߊ߫ ߛߐ߲߬ ߞߏ߫ ߝߊ߬ߕߐ ߟߋ߬ ߝߋߎ߫"
    },
    {
      "resource_id": 796,
      "text": "ߞߵߊ߬ ߕߘߍ߬ ߜߎ ߘߏ߫ ߜߘߍ߫ ߕߍ߫ ߝߏ߫ ߖߊ߯ߓߊ ߟߎ߫ ߞߊ߬ߥߊ߲߬ߘߌ߬ߟߌ"
    }
  ],
  "meta": {
    "translation_name": "Baba Mamady Jani",
    "author_name": "Baba Mamady Jani",
    "filters": { "resource_id": 796, "chapter_number": "68" }
  }
}
