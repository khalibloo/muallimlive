{
  "translations": [
    {
      "resource_id": 75,
      "text": " Nun. And olsun qələmə və qələ­mə alınanlara!"
    },
    {
      "resource_id": 75,
      "text": " Məhz Rəbbinin mərhə­mə­ti sayəsində sən dəli deyilsən."
    },
    {
      "resource_id": 75,
      "text": " Şübhəsiz ki, sənin üçün tükənməz bir mükafat hazır­lan­mış­dır."
    },
    { "resource_id": 75, "text": " Həqiqətən də, sən böyük əxlaq sa­hibisən!" },
    { "resource_id": 75, "text": " Sən də görəcəksən, onlar da –" },
    { "resource_id": 75, "text": " hansınızın dəli olduğunu." },
    {
      "resource_id": 75,
      "text": " Şübhəsiz ki, Rəbbin Onun yolun­dan azanları və haqq yol­da olan­ları daha yaxşı tanıyır."
    },
    {
      "resource_id": 75,
      "text": " Elə isə haqqı yalan sayan­lara gü­zəştə getmə."
    },
    {
      "resource_id": 75,
      "text": " Müşriklər istəyirlər ki, sən onlara güzəşt edəsən, onlar da sənə gü­zəşt et­sinlər."
    },
    { "resource_id": 75, "text": " İtaət etmə hər tez-tez and içənə, alçağa," },
    { "resource_id": 75, "text": " qeybət edənə, dedi-qo­du yayana," },
    { "resource_id": 75, "text": " xeyrə mane olana, həddi aşana, günahkara," },
    {
      "resource_id": 75,
      "text": " daş ürəkliyə, bunlardan sonra da başqasının adını mə­nim­sə­yən fırıl­daq­çıya –"
    },
    {
      "resource_id": 75,
      "text": " o adam var-dövlət və oğul-uşaq sahibi olsa belə."
    },
    {
      "resource_id": 75,
      "text": " Ayələrimiz ona oxun­du­ğu za­man: “Bu, keçmişdəki­lə­rin əsa­tirlərin­dən­dir!”– deyər."
    },
    { "resource_id": 75, "text": " Biz onun burnuna dam­ğa vura­cağıq." },
    {
      "resource_id": 75,
      "text": " Həqiqətən, Biz bağ sa­hib­lərini sı­nağa çəkdiyimiz kimi on­la­rı da sınağa çəkdik. O za­man bağ sahibləri səhər açı­lan­da bağda olan mey­vələri mütləq dərə­cəklərinə and içmişdilər"
    },
    {
      "resource_id": 75,
      "text": " və heç bir istisna da et­məmiş­di­lər (“inşallah” demə­miş­di­lər)."
    },
    {
      "resource_id": 75,
      "text": " Onlar yuxuda ikən Rəb­binin əzabı o bağı bürüdü."
    },
    { "resource_id": 75, "text": " Bağ yanıb zülmət gecə kimi qap­qara oldu." },
    {
      "resource_id": 75,
      "text": " Onlar səhər qalxdıqda bir-birlə­rini çağırdılar:"
    },
    {
      "resource_id": 75,
      "text": " “Əgər meyvə dərəcək­si­nizsə, ba­ğınıza erkən gedin!”"
    },
    {
      "resource_id": 75,
      "text": " Onlar bağa yollandılar, yol boyu da bir-birlərinə belə pı­çıl­da­yır­dılar:"
    },
    {
      "resource_id": 75,
      "text": " “Bu gün oraya – yanı­nı­za heç bir kasıb girməsin!”"
    },
    {
      "resource_id": 75,
      "text": " Onlar bu məqsədlə ka­sıb­­ları bağa buraxmamağa qa­dir ola­caq­la­rını zənn edib erkən getdi­lər."
    },
    {
      "resource_id": 75,
      "text": " Bağı görəndə isə belə de­dilər: “De­yəsən, biz düz gəl­mə­mi­şik!"
    },
    {
      "resource_id": 75,
      "text": " Xeyr! Biz bu bağın xey­rindən məh­rum olmuşuq!”"
    },
    {
      "resource_id": 75,
      "text": " Onların ən insaflısı de­di: “Məgər mən sizə Allahın şə­ninə tə­rif­lər söyləyin demədimmi?”"
    },
    {
      "resource_id": 75,
      "text": " Onlar dedilər: “Rəbbi­miz pakdır, müqəddəsdir! Hə­qi­qə­tən də, biz özü­müzə zülm et­mişik!”"
    },
    {
      "resource_id": 75,
      "text": " Onlar dönüb bir-birləri­ni qına­mağa başladılar"
    },
    {
      "resource_id": 75,
      "text": " və dedilər: “Vay halı­mı­za! Biz həddi aşanlarıq!"
    },
    {
      "resource_id": 75,
      "text": " Ola bilsin ki, Rəbbimiz bizə bu bağın əvəzinə ondan daha yax­şısını ver­sin. Əlbəttə, biz Rəbbimizə yönəlirik”."
    },
    {
      "resource_id": 75,
      "text": " Dünyadakı əzab belədir. Axirət əzabı isə daha böyük­dür! Kaş biləy­dilər!"
    },
    {
      "resource_id": 75,
      "text": " Şübhəsiz ki, müttəqilər üçün Rəb­bi yanında Nə­im cən­nətləri hazırlan­mışdır."
    },
    {
      "resource_id": 75,
      "text": " Biz heç müsəlmanları gü­nah­kar­lara tay tutarıqmı?"
    },
    { "resource_id": 75, "text": " Sizə nə olub, necə hökm verir­siniz?" },
    {
      "resource_id": 75,
      "text": " Yoxsa sizin elə bir kita­bı­nız var­ ki, üsyankarla itaət­karın ey­ni oldu­ğunu ondan oxu­yursunuz?"
    },
    {
      "resource_id": 75,
      "text": " Ya da onda bəyəndiyiniz hər bir şeyin sizin olacağı ya­zıl­mış­dır?"
    },
    {
      "resource_id": 75,
      "text": " Yaxud Bizimlə Qiyamət günü­nə­dək əhd bağlamısınız ki, is­tə­diyiniz hər şey sizin ola­caq?"
    },
    {
      "resource_id": 75,
      "text": " Onlardan soruş ki, kim buna za­min duracaq?"
    },
    {
      "resource_id": 75,
      "text": " Yoxsa onların şərikləri var? Əgər doğru danışır­lar­sa, on­da qoy şə­riklərini gətir­sinlər."
    },
    {
      "resource_id": 75,
      "text": " Baldır açılacağı və on­lar səcdə­yə çağırılacaqları, la­kin buna qa­dir ola bilməyə­cək­ləri gün –"
    },
    {
      "resource_id": 75,
      "text": " onların baxışları yazıq görkəm alacaq­, özlərini də zi­llət bü­rü­yəcək­. Hərçənd ki, onlar dünyada ikən sağ-sala­mat halda səc­də qılmağa dəvət olu­nurdular."
    },
    {
      "resource_id": 75,
      "text": " Bu Sözü yalan sayanları Mənim öhdəmə burax. Biz on­ları bil­mədikləri bir yöndən tədricən əzaba sü­rüklə­yirik."
    },
    {
      "resource_id": 75,
      "text": " Hələlik Mən onlara möh­lət veri­rəm. Şübhəsiz ki, Mə­nim ka­fir­lər üçün qurduğum hiyləm çox güclüdür."
    },
    {
      "resource_id": 75,
      "text": " Yoxsa sən onlardan bir muzd is­təyirsən və onlar da ağır bir borca dü­şüblər?"
    },
    {
      "resource_id": 75,
      "text": " Yoxsa qeyb onların əlin­dədir və onlar da ona baxıb is­tə­dik­lə­ri­ni yazırlar?"
    },
    {
      "resource_id": 75,
      "text": " Sən öz Rəbbinin hök­mü­nə səbir et və balıq sahibi Yu­nus ki­mi olma! O zaman o, qəm-qüssə içində Rəbbinə dua etmişdi."
    },
    {
      "resource_id": 75,
      "text": " Əgər Rəbbinin mərhə­məti ona yetişməsəydi, o, qı­nan­mış hal­da heç bir bitki bit­məyən boş yerə atılacaqdı."
    },
    {
      "resource_id": 75,
      "text": " Lakin Rəbbi onu seçib əməlisa­lehlərdən etdi."
    },
    {
      "resource_id": 75,
      "text": " Həqiqətən, kafirlər bu Zik­ri eşit­dikləri zaman öz ba­xış­la­rı ilə az qala səni gözə gəti­rə­lər. Onlar çarəsizlikdən: “O, də­lidir!”– de­yirlər."
    },
    {
      "resource_id": 75,
      "text": " Halbuki bu Quran aləm­lər üçün öyüd-nəsihətdən baş­qa bir şey deyil."
    }
  ],
  "meta": {
    "translation_name": "Alikhan Musayev",
    "author_name": "Alikhan Musayev",
    "filters": { "resource_id": 75, "chapter_number": "68" }
  }
}
