{
  "translations": [
    {
      "resource_id": 798,
      "text": "Nûn.<sup foot_note=195463>1</sup> Nguchilumbila chakulembela (chaakuleembelaga Achimalaika ni ŵane wosope) kwisa soni yaakulembaga."
    },
    {
      "resource_id": 798,
      "text": "Mmwe (Muhammadi ﷺ) nganim'ba ŵamasoka pachindimba cha Ambuje ŵenu (champele, wauli utume)."
    },
    {
      "resource_id": 798,
      "text": "Soni chisimu nkwete kupata mmwejo malipilo gangamala (ligongo lya kulagasika kwenu pakwenesya utenga)."
    },
    {
      "resource_id": 798,
      "text": "Soni chisimu mmwe n'di pachanya pandamo jambone nnope."
    },
    {
      "resource_id": 798,
      "text": "Basi, sampano tinyyione, nombe nao soni taione."
    },
    {
      "resource_id": 798,
      "text": "Yanti ana ŵani mwa jenumanja ŵagaapatile masoka? (Mmwejo kapena ŵanganyao)?"
    },
    {
      "resource_id": 798,
      "text": "Chisimu Ambuje ŵenu ni ŵaakummanyilila chenene mundu jwaapoteele kuleka litala Lyakwe, soni Ŵalakweo ni ŵaakwamanyilila chenene ŵali ŵakongoka."
    },
    { "resource_id": 798, "text": "Basi ngasimwapikanila ŵakanila." },
    {
      "resource_id": 798,
      "text": "Akasasachililaga n'di mwaakundilile (pa yakusakala), basi nombe nao ni ankundilile (pa yambone)."
    },
    {
      "resource_id": 798,
      "text": "Soni ngasimumpikanila jwalijose jwakulumbila-lumbila soni jwakwaluka."
    },
    {
      "resource_id": 798,
      "text": "Nkusogoda, jwakwendajenda kupita nchitenda unakunaku."
    },
    {
      "resource_id": 798,
      "text": "Jwakusiŵilila yambone, jwakusumba mpika, jwasambi syejinji."
    },
    {
      "resource_id": 798,
      "text": "Jwakumula ntima soni panyuma pa yele jwakulipakasya utundu wa ŵane."
    },
    {
      "resource_id": 798,
      "text": "(Akulikwesya) ligongo lyakuŵa jwana chipanje ni ŵanache."
    },
    {
      "resource_id": 798,
      "text": "Pati gachisoomedwaga kukwakwe ma Ȃya Getu jukasatiji: “Asi ni adisiadisi sya ŵandu ŵandanda.”"
    },
    { "resource_id": 798, "text": "Chiitum'biika chimanyilo palupula." },
    {
      "resource_id": 798,
      "text": "Chisimu Uwwe twalinjile (achimakafili ŵachikuraishio pakwapa chindimba ni kuchikana) yatwatite pakwalinga achinsyene n'gunda, ndema jaŵalumbile kuti takaugungule (isogosi yakwe) kumasikusiku (kuti ŵakulaga akaaona atakwika muŵaŵendile)."
    },
    {
      "resource_id": 798,
      "text": "Ni nganaŵecheta maloŵe ganti “Nasakaga Allah.”"
    },
    {
      "resource_id": 798,
      "text": "Nilyaawusyungwile (n'gundao) likungu lyakuumila kwa Ambuje ŵenu kutendaga ŵanganyao ali nnugono."
    },
    {
      "resource_id": 798,
      "text": "Basi niwachelelwe uli nti chisawu wegungule."
    },
    { "resource_id": 798, "text": "Basi ni ŵaŵilangene kumasikusiku." },
    {
      "resource_id": 798,
      "text": "“Laŵililani kun'gunda wenu naga nkusaka gungula.”"
    },
    { "resource_id": 798, "text": "Basi ni ŵaŵigwile aku achisongonelanaga." },
    {
      "resource_id": 798,
      "text": "“Akasan'jinjilila ata panandi kwalakweko lelo masikini jwalijose.”"
    },
    {
      "resource_id": 798,
      "text": "Ni ŵalaŵilile mwachisindo achiganichisyaga kuti apakombwele (kwasiŵilila masikinio)."
    },
    {
      "resource_id": 798,
      "text": "Basi ndema jaŵauweni (n'gundao) ŵatite: “Chisimu uwe tusokonechele.”"
    },
    {
      "resource_id": 798,
      "text": "(Niŵatite soni: “Ngwamba, niwwuwu) nambo kuti uwwe tujiimiidwe.”"
    },
    {
      "resource_id": 798,
      "text": "Jwakulungamika chilikati chao jwatite: “Ana nganinansalila yanti: ‘Ana uli ngankunswejesya (Allah pakuŵecheta maloŵe ganti: Naga Allah akusaka chitukagungule)?”"
    },
    {
      "resource_id": 798,
      "text": "Ŵanganyao ŵatite: “Aswejeele Ambuje ŵetu! Chisimu uwwe twaliji ŵakulitenda lupuso (pangankumbuchila Allah).”"
    },
    {
      "resource_id": 798,
      "text": "Basi ni ŵalolegene aku achidandaulanaga (pakupulisyana yaagajima masikini)."
    },
    {
      "resource_id": 798,
      "text": "Ŵanganyao ŵatite: “Kutapana kwetuwe! Chisimu uwwe twaliji ŵakusumba mpika (paganisya yagajima masikini).”"
    },
    {
      "resource_id": 798,
      "text": "“Mwine Ambuje ŵetu kuŵa nkututindanyichisya ni (n'gunda) wambone nnope kupunda walakweu, chisimu uwwe kwa Ambuje ŵetu tukusachilila (chikululuko Chakwe).”"
    },
    {
      "resource_id": 798,
      "text": "Mwele ni mwaikasaŵelaga ilagasyo (ya pa duniya), nambo ilagasyo ya ku Akhera ni yaikulungwa nnope ingaŵe ŵamanyililaga."
    },
    {
      "resource_id": 798,
      "text": "Chisimu ŵakun'jogopa Allah akwete kupata kwa Ambuje ŵao Matimbe Gachindimba (Mbepo)."
    },
    {
      "resource_id": 798,
      "text": "Ana twatende Asilamu nti chisawu akuleeŵa (pakwalipila mwakulandana)?"
    },
    {
      "resource_id": 798,
      "text": "Chipali chichi kukwenu! Ana nkwiilanya chinauli?"
    },
    {
      "resource_id": 798,
      "text": "Kapena nkwete chitabu chankusoomaga nkati mwakwe."
    },
    {
      "resource_id": 798,
      "text": "Yanti chisimu nkwete kupata mu lyele (lisiku lya Kiyamalyo) yankuisaka?"
    },
    {
      "resource_id": 798,
      "text": "Kapena nkwete ŵanganyammwe ilanga Kukwetu yakuja kwika mpaka lisiku lya Kiyama, yakuti chisimu ŵanganyammwe chinchipata yankulijiilanyichisya?"
    },
    {
      "resource_id": 798,
      "text": "Mwawusyani kuti ŵani mwa ŵanganyao ŵali nnongola jwatachajimila pa yalakweyi?"
    },
    {
      "resource_id": 798,
      "text": "Kapena akwete ŵanganyao ŵakamusyangana nao? Basi ayiche naotu ŵakamusyangana naowo naga akuŵecheta yakuona."
    },
    {
      "resource_id": 798,
      "text": "(Kumbuchilani) lisiku lya luchiunukulidwa Lusonjo (lwa Allah) ni tachiŵilanjidwa (achinakunaku) kuti atende sijida (kunsujudila Allah) nambo ngasakombola."
    },
    {
      "resource_id": 798,
      "text": "Meso gao gachiteteŵala, ni kuchaunichila kunyosyeka. Nambo posepo ŵaliji nkuŵilanjidwa kuti asujudu (kuswali) ali ŵambonembonepe (ku duniya)."
    },
    {
      "resource_id": 798,
      "text": "Basi munekani ni akukanila aji abaliji, chitwajigale mbolembole (wa ku ipotesi) kupitila m’matala gangaakugamanyilila."
    },
    {
      "resource_id": 798,
      "text": "Soni ngamba kwalechelesya ŵanganyao, chisimu mpango Wangu uŵele wakulimbangana."
    },
    {
      "resource_id": 798,
      "text": "Kapena nkwajuga malipilo (pakulungusya utenga), mwanti ŵanganyao ni akusitopelwa nasyo ngongole?"
    },
    {
      "resource_id": 798,
      "text": "Kapena akwete (chitabu) chakusisika, mwanti ŵanganyao niakulemba?"
    },
    {
      "resource_id": 798,
      "text": "Basi pilililani ku ulamusi wa Ambuje ŵenu (wakwalechelesya achimakafili), mwanti ngasim'ba mpela nsyene somba (Yunusu pakwanguya kwakasilichila ŵandu ŵakwe), ndema jajwaŵilasile (Ambujegwe) juli jwakutaŵika ni madandausi."
    },
    {
      "resource_id": 798,
      "text": "Ukaŵa kunsimana ukoto wakuumila kwa M’mbujegwe jukaponyedwe pantetete juli jwanchesela."
    },
    {
      "resource_id": 798,
      "text": "Basi Ambujegwe ŵansagwile ni kuntenda kuŵa jumpepe mwa ŵandu ŵambone."
    },
    {
      "resource_id": 798,
      "text": "Soni chisimu aŵala ŵakufuulu akusigalaga panandi kuti antelesyasye ni meso gao (ligongo lya kunchima) ndema jaakuchipikana chikumbusyo (Qur’an), ni akutiji: “Chisimu jwalakwe (Muhammadi ﷺ) jwamasoka.”"
    },
    {
      "resource_id": 798,
      "text": "Ni nganijiŵa jalakwe (Qur’aniji) ikaŵeje chikumbusyo ku iumbe yosope."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "68" }
  }
}
