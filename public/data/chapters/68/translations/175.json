{
  "translations": [
    {
      "resource_id": 175,
      "text": "(Nun) Već smo govorili o sličnoj temi na početku sure el-Bekare. Allah Uzvišeni kune se perom i onime što ljudi pišu svojim perima."
    },
    {
      "resource_id": 175,
      "text": "Ti, o Poslaniče, zbog blagodati vjerovjesništva koje ti je Allah dao, nisi lud, nego si čist od onoga čime te mušrici opisuju."
    },
    {
      "resource_id": 175,
      "text": "Zbog toga što prenoseći poslanicu ljudima trpiš i doživljavaš, imat će nagradu koja nikada neće nestati i niko ti zbog nje neće prigovarati."
    },
    {
      "resource_id": 175,
      "text": "Ti si najljepšeg morala, onako kako se u Kur'anu spominje i tim svojstvima si opisan na najpotpuniji način."
    },
    {
      "resource_id": 175,
      "text": "I ti ćeš vidjeti, a vidjeće i ovi koji poriču"
    },
    {
      "resource_id": 175,
      "text": "Kada se razotkrije istina i postane vidljiva, biće jasno ko je od vas lud, a ko nije."
    },
    {
      "resource_id": 175,
      "text": "Tvoj Gospodar, o Poslaniče, zna ko je skrenuo sa Njegovog puta, a zna i one koji se na njemu nalaze. On zna da su oni zalutali, a zna i da si ti na Pravom putu."
    },
    {
      "resource_id": 175,
      "text": "Onima koji negiraju Objavu koju donosiš, ne pokoravaj se, o Poslaniče."
    },
    {
      "resource_id": 175,
      "text": "Oni iščekuju i nadaju se da ti prema njima budeš blag i da popustiš na račun vjere, pa bi i oni nakon toga prema temi popustili i bili blagi."
    },
    {
      "resource_id": 175,
      "text": "Nemoj se pokoravati i nemoj slušati nikoga ko se zbog neistine mnogo zaklinje i ko je ponižen i prezren."
    },
    {
      "resource_id": 175,
      "text": "Onoga ko mnogo ljude ogovara, o njima priča, i njihove riječi prenosi kako bi ih razdvojio i smutnju među njima napravio."
    },
    {
      "resource_id": 175,
      "text": "Onoga ko mnogo ljudima zabranjuje činjenje dobra, napada na ljudske imetke, časti i živote i koji mnogo griješi."
    },
    {
      "resource_id": 175,
      "text": "Onoga ko je grub i osor i ko je u svome narodu prepoznatljiv po zlu."
    },
    {
      "resource_id": 175,
      "text": "Zbog toga što ima mnogo imetka i djece, on se oholi i zbog oholosti odbija povjerovati u Allaha i Njegova Poslanika."
    },
    {
      "resource_id": 175,
      "text": "Kada mu se ajeti naši uče, on govori da su to samo izmišljena kazivanja drevnih naroda."
    },
    {
      "resource_id": 175,
      "text": "Mi ćemo dati na njegovom nosu znak koji će ga unakazati, pratiti i uvijek sa njim biti."
    },
    {
      "resource_id": 175,
      "text": "Mi smo ove mušrike iskušali sušom i glađu, kao što smo vlasnike jedne bašče iskušali kada su se zakleli da će ujutro što prije obrati njene plodove, kako siromasi ne bi ništa dobili."
    },
    {
      "resource_id": 175,
      "text": "Oni u svojoj zakletvi nisu naznačili da će to učiniti ako Bog da."
    },
    {
      "resource_id": 175,
      "text": "Allah je na tu bašču poslao vatru, pa ju je ona uništila dok su vlasnici spavali, te nisu mogli da je zaštite i spriječe vatru."
    },
    {
      "resource_id": 175,
      "text": "Ona je postala pusta poput crne i tamne noći."
    },
    {
      "resource_id": 175,
      "text": "Kada je bilo jutro, oni su počeli da jedni druge dozivaju"
    },
    {
      "resource_id": 175,
      "text": "Govorili su: Što ranije otiđite do svojih njiva, prije nego siromasi dođu, ako želite da oberete plodove."
    },
    {
      "resource_id": 175,
      "text": "Požurili su prema svojim njivama i usjevima, tiho međusobno pričajući"
    },
    {
      "resource_id": 175,
      "text": "Jedni drugima su govorili: Neka u bačše danas ne ulazi nijedan siromah"
    },
    {
      "resource_id": 175,
      "text": "Odmah, početkom jutra krenuli su, uvjereni da će obrati plodove iz svojih njiva."
    },
    {
      "resource_id": 175,
      "text": "Kada su vidjeli zapaljene njive i bašče, jedni drugima su se obratili riječima: Mi smo zalutali, tj. pogriješili smo put do njiva."
    },
    {
      "resource_id": 175,
      "text": "Nama je uskraćeno da oberemo plodove, jer smo bili odlučni da sirmasima ništa ne damo."
    },
    {
      "resource_id": 175,
      "text": "Jedan koji je među njima bio najbolji reče: \"Kada ste odlučili da siromasima zabranite plodove ove bašče, zar vam nisam kazao: 'Bolje vam je da veličate Allaha i da mu se pokajete?'\""
    },
    {
      "resource_id": 175,
      "text": "Kazali su: Neka je slavljen naš Gospodar, mi smo bili prema sebi nepravedni kada smo odlučili da siromasima spriječimo korištenje našim plodovima."
    },
    {
      "resource_id": 175,
      "text": "Tada su jedni drugima upućivali riječi ukora."
    },
    {
      "resource_id": 175,
      "text": "Kajući se, kazali su: Propali smo, jer smo prešli dozvoljenu granicu kada smo siromasima uskratili njihovo pravo."
    },
    {
      "resource_id": 175,
      "text": "Gospodar naš je u stanju da nam podari bolju bašču od ove koju smo imali, mi se samo Njemu nadamo, od Njega oprost i svako dobro tražimo."
    },
    {
      "resource_id": 175,
      "text": "Ovakvim kaznama kojima spriječimo opskrbu, kažnjavamo one koji prema nama griješe, a kazna na onome svijetu je veća, kada bi oni znali i bili svjesni njene žestine i trajnosti."
    },
    {
      "resource_id": 175,
      "text": "One koji se Allaha budu bojali praktikujući Njegove nardbe i kloneći se Njegovih zabrana, kod njihova Gospodara čekaju džennetske bačše u kojima će uživati bez prestanka."
    },
    {
      "resource_id": 175,
      "text": "Zar da muslimane učinimo kao nevjernike u pogledu nagrade ili kazne, kao što tvrde mekkanski mušrici?"
    },
    {
      "resource_id": 175,
      "text": "O mušrici, šta vam je pa donosite takvu nepravednu i iskrivljenu presudu?"
    },
    {
      "resource_id": 175,
      "text": "Da li vi imate knjigu u kojoj ste pročitali da su jednaki pokorni rob i griješnik?"
    },
    {
      "resource_id": 175,
      "text": "Da li u toj knjizi piše da ćete imati ono što izaberete na onome svijetu?"
    },
    {
      "resource_id": 175,
      "text": "Ili vi imate kod nas potvrđene ugovore iz kojih proizlazi da ćete imati ono što sami sebi odredite?"
    },
    {
      "resource_id": 175,
      "text": "O Poslaniče, upitaj one koji tako govore: Ko je od vas garant i jamac?"
    },
    {
      "resource_id": 175,
      "text": "Ili, imaju li oni saučesnike pored Allaha koji će ih u nagradi izjednačiti s vjernicima?! Pa neka oni saučesnike svoje dovedu ako govore istinu i ako su njihove tvrdnje, da će imati isti status kao vjernici, tačne!"
    },
    {
      "resource_id": 175,
      "text": "Na dan kada budu velike strahote i kada naš Gospodar otkrije potkoljenicu, i kada se ljudi pozovu da sedždu učine, pa će vjernici pasti na sedždu, a nevjernici i licemjeri to neće moći učiniti."
    },
    {
      "resource_id": 175,
      "text": "Njihovi pogledi biće poniženi, bijeda i kajanje prekrivaće ih, a na dunjaluku od njih je bilo traženo da Allahu sedždu čine, dok su bili zdravi i u mogućnosti da to učine."
    },
    {
      "resource_id": 175,
      "text": "Ostavi Mene, o Poslaniče, i one koji ovaj Kur'an, koji ti se objavljuje, poriču, Mi ćemo ih postepeno patnji približavati, a oni neće ni znati da prema njoj idu."
    },
    {
      "resource_id": 175,
      "text": "Ja ću ih puštati i vremena im davati kako bi nastavili griješiti. Moje spletke prema nevjernicima i negatorima istine su jake, oni mi neće umaći i Moje kazne neće se spasiti."
    },
    {
      "resource_id": 175,
      "text": "Da li ti, o Poslaniče, od njih neku nagradu tražiš zbog onoga u šta ih pozivaš, pa se oni zbog toga od tebe okreću? Stvarnost je suprotna tome, jer ti od njih ne tražiš naknadu, pa šta ih spriječava da te slijede?"
    },
    {
      "resource_id": 175,
      "text": "Da li oni imaju spoznaju o nevidljivom svijetu, pa zapisuju dokaze putem kojih s tobom raspravljaju?"
    },
    {
      "resource_id": 175,
      "text": "Ti budi strpljiv, o Poslaniče, na tome što je tvoj Gospodar njih pustio i što im vremena daje i nemoj biti kao Junus, alejhi selam, koji se na svoj narod naljutio, pa ga je njegov Gospodar dozvao kada je u utrobi kita, u tminama mora boravio."
    },
    {
      "resource_id": 175,
      "text": "Da ga Allah svojom milošću nije obuhvatio, kit bi ga izbacio u pusto mjesto i on bi bio ukoren."
    },
    {
      "resource_id": 175,
      "text": "Njegov ga je Gospodar odabrao i dao da bude jedan od dobrih Njegovih robova."
    },
    {
      "resource_id": 175,
      "text": "Gotovo da te nevjernici u Allaha i Njegova Poslanika oštrim pogledima svojim obore kad Kur'an koji ti se objavljuje slušaju govoreći na osnovu svojih prohtjeva i okrećući se od istine: “Poslanik koji ga donosi, uistinu je lud.\""
    },
    {
      "resource_id": 175,
      "text": "Kur'an koji ti se objavljuje je savjet i opomena ljudima i džinnima."
    }
  ],
  "meta": {
    "translation_name": "Bosnian Mokhtasar",
    "author_name": "Al-Mukhtasar",
    "filters": { "resource_id": 175, "chapter_number": "68" }
  }
}
