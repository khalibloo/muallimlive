{
  "translations": [
    {
      "resource_id": 795,
      "text": "ߣ. ( ߣߎ߯ߣ. ) ߊ߰ ߒ ߣߌ߫ ߞߊ߬ߟߊ ߕߍ߫ ߸ ߊ߬ ߣߌ߫ ( ߡߟߍ߬ߞߊ ߟߎ߬ ) ߦߋ߫ ߡߍ߲ ߛߓߍ߫ ߟߊ߫."
    },
    {
      "resource_id": 795,
      "text": "ߌ ߡߊ߰ߙߌ ߟߊ߫ ߣߍߡߊ ߛߘߊ߫ ߘߐ߫ ߸ ߌ ߕߍ߫ ߝߊ߬ߕߐ߫ ߘߌ߫."
    },
    {
      "resource_id": 795,
      "text": "ߊ߬ ߣߌ߫ ߖߊ߯ߕߋ߬ ߸ ߛߊ߬ߙߊ߫ ߟߋ߬ ߌ ߦߋ߫ ߸ ߡߍ߲ ߕߍ߫ ߓߟߏߕߍ߰ ߟߊ߫."
    },
    {
      "resource_id": 795,
      "text": "ߌߟߋ ߞߏ߬ߣߌ߲ ߸ ߤߏߞߌ߬ ߌ ߦߋ߫ ߖߏ߯ ߓߟߋߓߟߋ߫ ߞߊ߲߬ ߞߟߋ߫."
    },
    {
      "resource_id": 795,
      "text": "ߛߋߚߋ߫ ߸ ߌߟߋ ߘߌߣߵߊ߬ ߦߋ߫ ߸ ߊ߬ߟߎ߬ ߝߣߊ߫ ߘߌߣߵߊ߬ ߦߋ߫."
    },
    { "resource_id": 795, "text": "ߝߊ߭ ߦߋ߫ ߡߍ߲ ߘߐ߫ ߊߟߎ߫ ߘߐ߫." },
    {
      "resource_id": 795,
      "text": "ߖߊ߯ߕߋ߬ ߸ ߌ ߡߊ߰ߙߌ ߟߋ߫ ߞߵߊ߬ ߟߐ߲߫ ߸ ߡߍ߲ ߝߟߌ߬ߣߴߊ߬ ߟߊ߫ ߛߌߟߊ ߡߊ߬ ߸ ߊ߬ߟߋ ߟߋ߫ ߞߊ߬ ߞߊ߲ߘߊߓߊ߯ߕߐ ߟߎ߬ ߝߣߊ߫ ߟߐ߲߫."
    },
    { "resource_id": 795, "text": "ߌ ߞߣߊ߫ ߡߊ߬ߛߐ߬ߛߐ߬ߟߌ߬ߟߊ ߟߎ߬ ߞߊ߲ ߡߌ߬ߘߊ߫ ߘߋ߬." },
    {
      "resource_id": 795,
      "text": "ߊ߬ ߘߌߡߊ߲߫ ߊ߬ߟߎ߬ ߦߋ߫ ߟߋ߬ ߸ ߌ ߕߍ߬ߘߍ߫ ߊ߬ߟߎ߬ ߡߎߛߟߊߤߊ߫ ߸ ߊ߬ߟߎ߬ ߝߣߊ߫ ߌ ߡߎߛߟߊߤߊ߫."
    },
    {
      "resource_id": 795,
      "text": "ߌ ߘߏ߲߬ ߞߣߊ߫ ߞߊ߬ߟߌ߬ߟߌ߬ߟߊ߬ߓߊ߫ ߝߎ߯ߝߊ߰ߝߎ ߘߊ߬ߡߊ ߞߊ߲ ߡߌ߬ߘߊ߬ ߝߋߎ߫."
    },
    {
      "resource_id": 795,
      "text": "ߢߣߊ߫ ߟߋ߯ߓߎߟߓߊ߫ ߡߍ߲߬ߘߍ߬ߦߊ߬ߕߊ߰ߡߟߊ߬ߓߊ ߞߊ߬ߣߌ߲߫."
    },
    {
      "resource_id": 795,
      "text": "ߓߐߣߎߡߓߊߟߌ ߟߋ߬ ߸ ߖߊ߲߬ߘߊ߬ߓߊ߯ ߖߟߎ߬ߡߎ߲߬ߕߐ ߟߋ߬."
    },
    { "resource_id": 795, "text": "ߡߐ߰ ߘߌߜߊ ߟߋ߬ ، ߏ߬ ߓߍ߯ ߞߐ߫ ߝߊߕߎ ߟߋ߬." },
    {
      "resource_id": 795,
      "text": "( ߌ ߞߴߊ߬ ߞߊ߲ ߡߌ߬ߘߊ߬ ) ߞߏ߫ ߊ߬ ߦߋ߫ ߣߊ߲߬ߝߟߏ߫ ߣߌ߫ ߘߋ߲ߞߍ߫ ߛߌߦߊߡߊ߲߫ ߕߌ߰ ߘߌ߫."
    },
    {
      "resource_id": 795,
      "text": "ߊ߲ ߠߊ߫ ߟߝߊߙߌ ߟߎ߬ ߓߊ߯ ߞߊ߬ߙߊ߲߫ ߊ߬ ߦߋ߫ ߸ ߊ߬ ߘߴߊ߬ ߝߐ߫ ߞߏ߫ ߝߟߐ߫ ߡߐ߱ ߟߎ߬ ߟߊ߫ ߛߌߙߌ߲ ߠߎ߫ ߟߴߏ߬ ߘߌ߫."
    },
    {
      "resource_id": 795,
      "text": "ߛߋߚߋ߫ ߊ߲ ߘߌߣߊ߬ ߕߐ߰ߡߊ߬ߛߙߋ ߟߴߊ߬ ߛߏ߲ߜߊ߲ ߞߊ߲߬."
    },
    {
      "resource_id": 795,
      "text": "ߒ߬ߠߎ߫ ߣߊ߬ ߢߌ߲߬ ߠߎ߬ ߞߘߐߓߐ߫ ߟߊ߫ ߟߋ߬ ߸ ߦߏ߫ ߊ߲ ߞߊ߬ ߣߊߞߐߕߌ߮ ߟߎ߬ ߞߘߐߓߐ߫ ߢߊ ߡߍ߲ ، ߏ߬ ߟߎ߫ ߞߵߊ߬ߟߎ߫ ߞߊ߬ߟߌ ߡߍ߲ ߞߍ߫ ߸ ߞߏ߫ ߊ߬ߟߎ߬ ߘߌ߫ ߛߏ߬ߙߌ߬ ߣߊߞߐ ߦߙߌߘߋ߲ ߕߍ߰ ߟߊ߫."
    },
    { "resource_id": 795, "text": "ߊ߬ߟߎ߫ ߘߏ߲߬ ߡߊ߫ ߢߌ߬ߣߊ߬ߓߐ߬ߟߌ߬ ߛߌ߫ ߞߍ߫." },
    {
      "resource_id": 795,
      "text": "ߏ߬ ߞߍ ߸ ߡߊ߬ߡߣߌ߬ߡߌ߬ߣߌ߲߬ߠߊ ߘߏ߫ ߞߵߊ߬ ߡߊߡߣߌߡߌߣߌ߲߫ ߞߊ߬ ߝߊߘߴߌ ߡߊ߰ߙߌ ߟߊ߫ ߸ ߞߵߊ߬ ߕߘߍ߬ ߊ߬ߟߎ߬ ߦߋ߫ ߛߎ߬ߣߐ߮ ߘߐ߫."
    },
    {
      "resource_id": 795,
      "text": "ߏ߬ ߞߍ ߸ ߊ߬ ߞߊ߬ ߘߎ߬ߛߊ ߟߊߜߍ߫ ߦߏ߫ ߊ߬ ߜߊ߲߭ ߠߋ߬."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߸ ߊ߬ߟߎ߫ ߛߏ߬ߙߌ߬ ߘߊ߫ ߢߐ߲߮ ߞߟߌ߫ ߟߊ߫."
    },
    {
      "resource_id": 795,
      "text": "ߞߏ߫ ߊߟߎ߫ ߦߋ߫ ߛߏ߬ߙߌ߬ ߊߟߎ߫ ߟߊ߫ ߛߍ߬ߣߍ ߡߊ߬ ߘߋ߬ ߸ ߣߴߊߟߎ߫ ߞߍ߫ ߘߴߊ߬ (ߦߙߌߘߋ߲) ߕߍ߰ߓߊ߯ ߘߌ߫."
    },
    {
      "resource_id": 795,
      "text": "ߏ߬ ߞߍ ߸ ߊ߬ߟߎ߬ ߕߊ߯ ߘߊ߫ ، ߊ߬ߟߎ߫ ߕߊ߬ߡߌ߲߬ ߠߴߊ߬ ߘߐߛߘߊ߫ ߟߊ߫ ߸"
    },
    {
      "resource_id": 795,
      "text": "ߞߏ߫ ߘߐ߰ߕߐ߫ ߛߌ߫ ߞߊߣߊ߬ ߘߏ߲߬ ߊ߬ ߞߣߐ߫ ߊߟߎ߫ ߞߊ߲߬ ߓߌ߬ ߘߋ߬."
    },
    {
      "resource_id": 795,
      "text": "ߊ߬ߟߎ߫ ߛߏ߬ߙߌ߬ ߘߊ߫ ߕߊ߯ ߟߊ߫ ߖߊ߲߬ߠߌ߲߬ ߞߏ ߏ߬ ߟߋ ߞߊ߲߬ ߜߘߋߜߘߋ߫ ، ߊ߬ߟߎ߫ ߘߏ߲߬ ߘߌ߫ ߛߴߏ߬ ߟߊ߫."
    },
    {
      "resource_id": 795,
      "text": "ߒ߬ߓߵߊ߬ߟߎ߬ ߥߊߣߴߊ߬ ( ߖߋ߬ߣߌ߲߬ߣߍ߲ ) ߦߋ߫ ߟߊ߫ ߸ ߊ߬ߟߎ߬ ߞߊ߲߫ ߞߏ߫ ߊ߲ ߝߟߌ߬ߣߍ߲߫ ߠߋ߬ ߛߋߚߋ߫."
    },
    {
      "resource_id": 795,
      "text": "ߍ߲߬ߍ߲߫ ߸ ߤߊ߬ߙߌ߬ߖߍ߰ ߡߊ߬ߖߊ ߟߋ߫ ߣߊ߬ ߒ߬ ߛߐ߬ߘߐ߲߬ ߠߊ߫."
    },
    {
      "resource_id": 795,
      "text": "ߊ߬ߟߎ߬ ߘߐ߫ ߕߍߡߞߊߒߞߋ ߞߊ߲߫ ߞߏ߫ ߒߠߋ ߡߴߊ߬ ߝߐ߫ ߊߟߎ߫ ߦߋ߫ ߒ ߞߏ߫ ߥߟߊߞߏ߫ ߊߟߎ߫ ߕߘߍ߬ ߛߊߣߌ߲ߧߊ ߞߎߡߊ ߝߐ߫؟."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߛߊߣߌ߲ߧߊ ߒ߬ ߡߊ߰ߙߌ ߦߋ߫ ߸ ߒ߬ߠߎ߫ ߟߋ߬ ߞߍ߫ ߘߊ߫ ( ߖߘߍ߬ ) ߕߐ߬ߢߍ߰ߟߊ ߟߎ߬ ߘߌ߫."
    },
    {
      "resource_id": 795,
      "text": "ߘߊ߬ߡߊ߲߬ߛߊ߫ ߸ ߊ߬ߟߎ߫ ߞߵߊ߬ߟߎ߬ ߢߊߕߋߟߋ߲߫ ߢߐ߲߮ ߠߊ߫ ߸ ߞߵߊ߬ ߞߍ߫ ߢߐ߲߯ ߖߙߊߞߌ ߘߌ߫."
    },
    {
      "resource_id": 795,
      "text": "ߊ߬ߟߎ߬ ߞߊ߲߫ ߞߏ߫ ߊ߯ߟߊ߲߫ ߸ ߒ߬ߠߎ߫ ߟߋ߬ ߞߍ߫ ߘߊ߫ ߘߊ߲߬ߠߕߊ߬ߡߌ߲߬ߠߊ ߟߎ߬ ߘߌ߫ ߘߍ߯߹."
    },
    {
      "resource_id": 795,
      "text": "ߊ߬ ߢߐ߲߰ߘߐ߫ ߸ ߊ߲ ߡߊ߰ߙߌ ߘߌ߫ ߣߌ߲߬ ߝߊ߬ߟߋ߲߬ ߒ߬ ߧߋ߫ ߝߋ߲߫ ߠߊ߫ ߡߍ߲ ߝߌ߬ߛߴߊ߬ ߘߌ߫ ، ߊ߲ ߧߋ߫ ߒ߬ ߡߊߞߊ߬ߛߌ߬ ߟߊ߫ ߒ߬ ߡߊ߰ߙߌ ߦߋ߫ ( ߏ߬ ߟߋ ߘߐ߫ )."
    },
    {
      "resource_id": 795,
      "text": "( ߊ߬ߟߎ߬ ߟߊ߫ ) ߖߊ߲߰ߞߕߊ ߞߍ߫ ߘߊ߫ ߕߋ߲߬ ߠߋ߬ ، ߟߊߞߌߙߊ߫ ߖߊ߲߰ߞߕߊ ߟߋ߫ ߘߏ߲߬ ߓߏ߲߬ߓߊ߬ߓߊ ߦߋ߫ ߸ ߣߴߊ߬ߟߎ߫ ߕߎ߲߬ ߓߴߏ߬ ߢߊߦߋ߫ ߟߊ߫."
    },
    {
      "resource_id": 795,
      "text": "ߖߊ߯ߕߋ߬ ߸ ߣߍߡߊ ߣߊߞߐ ߟߎ߫ ߟߋ߬ ߝߊ߲ߕߊ߲ߞߟߊ ߟߎ߬ ߦߋ߫ ߊ߬ߟߎ߫ ߡߊ߰ߙߌ ߕߍ߰ߟߊ ߘߐ߫."
    },
    {
      "resource_id": 795,
      "text": "ߊ߬ ߝߐ߫ ߒ߬ߠߎ߬ ߘߌ߫ ߖߘߍ߬ߞߟߏ߬ߦߊ߬ߟߊ ߟߎ߬ ߞߍ߫ ߦߏ߫ ߛߐ߲߬ߡߊ ߟߎ߬؟."
    },
    {
      "resource_id": 795,
      "text": "ߡߋ߬ߘߋ ߊߟߎ߫ ߟߊ߫ ߛߊ߫ ߸ ߊߟߎ߫ ߦߋ߫ ߞߕߌ ߟߊ߫ ߟߊ߫ ߘߌ߬ ߓߏ߲߰؟."
    },
    {
      "resource_id": 795,
      "text": "ߦߊ߯ߟߊ߫ ߟߍߙߊ߫ ߟߋ߬ ߊߟߎ߫ ߓߟߏ߫ ߓߊ߬ ߸ ߊߟߎ߫ ߦߋ߫ ߞߊ߬ߙߊ߲ ߞߍ߫ ߟߊ߫ ߡߍ߲ ߘߐ߫؟."
    },
    {
      "resource_id": 795,
      "text": "ߖߊ߯ߕߋ߬ ߸ ߝߋ߲߫ ߠߵߊߟߎ߫ ߦߋ߫ ߏ߬ ߘߐ߫ ߛߎߋ߯ ߊߟߎ߫ ߦߋ߫ ߡߍ߲ ߛߎߥߊ߲ߘߌ߫ ߟߊ߫."
    },
    {
      "resource_id": 795,
      "text": "ߥߟߊ߫ ߞߊ߬ߟߌ߬ߒ߬ߞߊ߲߬ߠߊ߫ ߟߎ߫ ߟߋ߬ ߊߟߎ߫ ߓߟߏ߫ ߞߵߏ߬ ߟߎ߫ ߡߌ߬ߘߊ߫ ߒ߬ߠߎ߫ ߡߊ߬ ߞߵߊ߬ ߛߌ߰ ߟߐ߬ߓߊ ߟߏ߲ ߠߊ߫ ߓߊ߬ ߸ ߞߏ߫ ߝߋ߲߫ ߠߋ߬ ߊߟߎ߫ ߢߍ߫ ߸ ߊߟߎ߫ ߓߊ߯ ߞߕߌ߫ ߡߍ߲ ߠߊ߫؟."
    },
    {
      "resource_id": 795,
      "text": "ߊ߬ߟߎ߫ ߢߌ߬ߣߌ߲߬ߞߊ߬ ߓߊ߫ ߸ ߞߏ߫ ߖߍߣߍ߲ ߏ߬ ߓߟߏߡߊ ߘߌ߫؟."
    },
    {
      "resource_id": 795,
      "text": "ߥߟߊ߫ ߜߙߊ߬ߢߐ߲߯ ߠߎ߫ ߟߴߊ߬ߟߎ߬ ߟߊ߫ ߓߊ߬ ߸ ߒ߬ߓߵߊ߬ߟߎ߬ ߦߋ߫ ߣߵߊ߬ߟߎ߫ ߜߙߊ߬ߢߐ߲߮ ߠߎ߬ ߘߌ߫ ߥߍ߫ ߸ ߣߴߊ߬ߟߎ߬ ߦߋ߫ ߕߎ߬ߢߊ߬ ߕߌ߯ ߟߎ߫ ߘߌ߫."
    },
    {
      "resource_id": 795,
      "text": "ߒ߬ߓߊ߬ ߜߍ߬ߟߍ߲ ߡߊߞߊ߬ߕߐ߫ ߟߏ߲ ߡߍ߲ ߞߵߊ߬ߟߎ߬ ߞߟߌ߫ ߕߌ߲ߓߌߘߌ߲ ߡߊ߬ ߸ ߊ߬ߟߎ߫ ߘߏ߲߬ ߕߍߣߵߏ߬ ߟߊߣߐ߬ ߟߊ߫."
    },
    {
      "resource_id": 795,
      "text": "ߊ߬ߟߎ߬ ߢߊ ߟߎ߬ ߦߋ߫ ߞߌߛߐ߫ ߸ ߟߊ߬ߝߍߦߊ ߦߴߊ߬ߟߎ߬ ߢߡߊߣߐ߮ ߞߊ߲߬ ߸ ߊ߬ߟߎ߫ ߘߏ߲߬ ߕߘߍ߬ ߞߟߌ߫ ߟߊ߫ ߕߌ߲ߓߌߘߌ߲ ߡߊ߬ ߸ ߞߵߊ߬ ߕߘߍ߬ ߊ߬ߟߎ߬ ߞߍ߲ߘߍ߫ ߜߍ ߦߋ߫."
    },
    {
      "resource_id": 795,
      "text": "ߒ߬ߓߊ߬ ߸ ߒ ߣߌ߫ ߘߐ߬ߛߊ߬ߙߌ߬ߒ߬ߞߊ߲߬ߠߊ ߣߌ߲߬ ߡߊߛߐ߬ߛߐ߬ߓߊ߮ ߕߏ߫ ߢߐ߲߮ ߠߊ߫ ߖߐ߫ ، ߛߋߚߋ߫ ߊ߲ ߘߌߣߵߊ߬ߟߎ߫ ߘߐ߲߬ߘߐ߰ߣߍ߲߬ ߠߊߞߘߎ߬ ߦߙߐ ߘߏ߫ ߘߐ߫ ߛߌ߲߯ߜߙߐ߬ ߸ ߊ߬ߟߎ߬ ߡߊ߫ ߡߍ߲ ߟߐ߲߫."
    },
    {
      "resource_id": 795,
      "text": "ߒ ߧߴߊ߬ߟߎ߬ ߡߊߕߡߊߣߊ߫ ߟߊ߫ ߟߋ߬ ߡߎߣߎ߲߬ ߖߐ߫ ߸ ߓߊߏ߬ ߒ ߘߓߊ߬ߙߌ ߝߛߊ߬ߡߊ߲߫ ߠߋ߬ ߘߋ߬."
    },
    {
      "resource_id": 795,
      "text": "ߊ߬ ߝߐ߫ ߌ ߦߴߊ߬ߟߎ߬ ߕߙߊ߫ ߟߊ߫ ߛߊ߬ߙߊ߫ ߟߋ߬ ߟߊ߫ ߓߊ߬ ߸ ߣߴߊ߬ߟߎ߬ ߜߟߌߦߊߣߍ߲߫ ߏ ߖߎ߬ߟߎ ߓߟߏ߫؟."
    },
    {
      "resource_id": 795,
      "text": "ߥߟߊ߫ ߞߏ߫ ߘߏ߲߰ߣߍ߲ ( ߟߐ߲ߠߌ߲ ) ߠߴߊ߬ߟߎ߬ ߓߟߏ߫ ߓߊ߬ ߸ ߣߴߊ߬ߟߎ߬ ߦߴߏ߬ ߛߓߍ߫ ߟߊ߫؟."
    },
    {
      "resource_id": 795,
      "text": "ߒ߬ߓߊ߬ ߌߟߋ ߌ ߡߎ߬ߢߎ߲߬ ߌ ߡߊ߰ߙߌ ߟߊ߫ ߞߕߌ ߦߋ߫ ، ߌ ߞߊߣߊ߬ ߞߍ߫ ߘߋ߬ ߦߏ߫ ߖߍ߯ ߕߌ߮ ߞߍ߫ ߘߊ߫ ߢߊ ߡߍ߲ ߸ ߕߎ߬ߡߊ ߡߍ߲ ߏ߬ ߘߌߡߌ߲ߣߍ߲ ߞߵߊߟߊ߫ ߞߟߌ߫."
    },
    {
      "resource_id": 795,
      "text": "ߣߌ߫ ߣߍߡߊ ߕߎ߲߬ ߡߊ߫ ߘߋߦߌ߫ ߊ߬ ߡߊ߬ ߸ ߞߊ߬ ߝߘߴߊ߬ ߡߊ߰ߙߌ ߟߊ߫ ߸ ߊ߬ ߕߌ߲߬ ߘߌ߫ ߟߊߝߟߌ߬ ߞߏ߲ߞߏ ߞߣߐ߫ ߞߵߊ߬ ߕߘߍ߬ ߊ߬ ߦߋ߫ ߣߊ߬ߣߌ߲߬ߕߊ߫ ߘߌ߫."
    },
    {
      "resource_id": 795,
      "text": "ߞߏ߬ߣߵߊ߬ ߡߊ߰ߙߌ ߞߵߊ߬ ߛߎߥߊ߲ߘߌ߫ ߞߵߊ߬ ߞߍ߫ ߡߐ߰ ߢߌߡߊ ߟߎ߬ ߘߏ߫ ߘߌ߫."
    },
    {
      "resource_id": 795,
      "text": "ߓߊ߲߬ߓߊ߮ ߟߎ߬ ߓߍ߫ ߢߌߣߌ߲߫ ߞߵߌ ߟߊߕߣߍ߬ߣߍ߫ ߞߵߌ ߟߊߓߋ߬ ߊ߬ߟߎ߬ ߢߊ߫ ( ߥߎߟߎ߲ ) ߠߎ߬ ߟߊ߫ ߸ ߊ߬ߟߎ߫ ߣߊ߬ ߞߊ߬ߥߊ߲߬ߘߌ ߡߍ߲߫ ߠߊ ، ߊ߬ ߣߌ߫ ߞߵߊ߬ ߝߐ߫ ߛߐ߲߬ ߞߏ߫ ߝߊ߬ߕߐ ߟߴߊ߬ ߘߌ߫."
    },
    {
      "resource_id": 795,
      "text": "ߞߵߊ߬ ߕߘߍ߬ ߘߏ߫ ߜߘߍ߫ ߕߍ߫ ߞߊ߬ߥߊ߲߬ߘߌ ߞߐ߫ ߖߊ߯ߓߊ ( ߘߏ߲߬ߞߏ ) ߟߎ߬ ߦߋ߫."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "68" }
  }
}
