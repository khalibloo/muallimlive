{
  "translations": [
    {
      "resource_id": 124,
      "text": "Nûn. Kaleme ve (kalem tutanların) yazdıklarına"
    },
    {
      "resource_id": 124,
      "text": "andolsun ki (Rasûlüm), sen Rabbinin nimeti sayesinde mecnun değilsin."
    },
    {
      "resource_id": 124,
      "text": "Hiç şüphesiz senin için bitip tükenmeyen bir mükâfat vardır."
    },
    { "resource_id": 124, "text": "Ve sen elbette yüce bir ahlâk üzeresin." },
    { "resource_id": 124, "text": "Yakında sen de göreceksin, onlar da." },
    { "resource_id": 124, "text": "Hanginizde delilik olduğunu." },
    {
      "resource_id": 124,
      "text": "Doğrusu Rabbin, kendi yolundan sapan kişiyi en iyi bilendir, hidayete erenleri de en iyi bilen O'dur."
    },
    {
      "resource_id": 124,
      "text": "O halde, (hakikati) yalan sayanlara boyun eğme!"
    },
    {
      "resource_id": 124,
      "text": "Onlar isterler ki, sen yumuşak davranasın da onlar da sana yumuşak davransınlar."
    },
    {
      "resource_id": 124,
      "text": "(Rasûlüm!) Alabildiğine yemin eden, kimselerden hiçbirine, sakın boyun eğme."
    },
    {
      "resource_id": 124,
      "text": "Aşağılık, daima kusur arayıp kınayan, durmadan lâf götürüp getiren,"
    },
    {
      "resource_id": 124,
      "text": "iyiliği hep engelleyen, mütecâviz, günaha dadanmış,"
    },
    {
      "resource_id": 124,
      "text": "kaba ve haşin, bütün bunlardan sonra bir de soysuzlukla damgalanmış"
    },
    { "resource_id": 124, "text": "mal ve oğulları vardır diye," },
    {
      "resource_id": 124,
      "text": "Ona âyetlerimiz okunduğu zaman o, ( öncekilerin masalları ) der."
    },
    {
      "resource_id": 124,
      "text": "Biz yakında onun burnuna damga vuracağız (kibirini kırıp rezil edeceğiz)"
    },
    {
      "resource_id": 124,
      "text": "Biz, vaktiyle bahçe sahiplerine belâ verdiğimiz gibi, onlara da belâ verdik. Hani onlar (bahçe sahipleri), sabah olurken (kimse görmeden) onu (mahsullerini) devşireceklerine yemin etmişlerdi."
    },
    { "resource_id": 124, "text": "Onlar istisna da etmiyorlardı." },
    {
      "resource_id": 124,
      "text": "Fakat onlar daha uykudayken Rabbinin katından (gönderilen) kuşatıcı bir âfet (ateş) bahçeyi sarıverdi de,"
    },
    { "resource_id": 124, "text": "bahçe kapkara kesildi." },
    {
      "resource_id": 124,
      "text": "(Beri tarafta ise) onlar, sabah olurken, birbirlerine seslendiler."
    },
    {
      "resource_id": 124,
      "text": "Madem devşireceksiniz, hadi erkenden mahsûlünüzün başına gidin! diye"
    },
    { "resource_id": 124, "text": "fısıldaşa fısıldaşa yola koyuldular." },
    {
      "resource_id": 124,
      "text": "Derken: Aman, bugün orada hiçbir yoksul yanınıza sokulmasın! Diye."
    },
    {
      "resource_id": 124,
      "text": "(Evet, yoksullara yardıma) güçleri yettiği halde, onları yardımdan mahrum etmek niyet ve azmi ile erkenden yola düştüler."
    },
    {
      "resource_id": 124,
      "text": "Fakat bahçeyi gördüklerinde: Mutlaka yolumuzu şaşırmış olmalıyız! dediler."
    },
    { "resource_id": 124, "text": "Yok yok, doğrusu biz mahrum bırakılmışız!" },
    {
      "resource_id": 124,
      "text": "İçlerinden en makul olanı şöyle dedi: Ben size «Rabbinizi tesbih etsenize» dememiş miydim?"
    },
    {
      "resource_id": 124,
      "text": "Rabbimizi tesbih ederiz; doğrusu biz (kendi kendimize) yazık etmişiz, dediler."
    },
    {
      "resource_id": 124,
      "text": "Ardından, kabahati birbirlerine yüklemeye başladılar."
    },
    {
      "resource_id": 124,
      "text": "(Nihayet) şöyle dediler: Yazıklar olsun bize! Gerçekten biz azgın kişilermişiz."
    },
    {
      "resource_id": 124,
      "text": "Belki Rabbimiz bize bunun yerine daha iyisini verir. Çünkü biz (artık) Râbbimizi (O'nun hoşnutluğunu) arzuluyoruz."
    },
    {
      "resource_id": 124,
      "text": "İşte azap böyledir. Ahiret azabı ise elbette daha büyüktür. Keşke bilselerdi!"
    },
    {
      "resource_id": 124,
      "text": "Şu da muhakkak ki, takvâ sahipleri için Rableri katında nimetleri bol cennetler vardır."
    },
    {
      "resource_id": 124,
      "text": "Öyle ya, (Allah'a) teslimiyet gösterenleri , (o) günahkârlar gibi tutar mıyız hiç?"
    },
    {
      "resource_id": 124,
      "text": "Size ne oluyor? Ne biçim hüküm veriyorsunuz?"
    },
    {
      "resource_id": 124,
      "text": "Yoksa size ait bir kitap var da, (bu bâtıl inanışları) onda mı okuyorsunuz?"
    },
    {
      "resource_id": 124,
      "text": "Onda, beğendiğiniz her şey sizin için mutlaka vardır (diye mi yazılı)?"
    },
    {
      "resource_id": 124,
      "text": "Yoksa, «ne hükmederseniz mutlaka sizindir» diye sizin lehinize olarak tarafımızdan verilmiş, kıyamet gününe kadar geçerli kesin sözler mi var?"
    },
    {
      "resource_id": 124,
      "text": "Sor onlara: Bu iddiayı onların hangisi savunacak?"
    },
    {
      "resource_id": 124,
      "text": "Yoksa ortakları mı var onların? Sözlerinde doğru iseler, hadi getirsinler ortaklarını!"
    },
    {
      "resource_id": 124,
      "text": "O gün incikler açılır ve secdeye davet edilirler; fakat buna güç getiremezler."
    },
    {
      "resource_id": 124,
      "text": "Gözleri horluktan aşağı düşmüş bir halde kendilerini zillet bürür. Halbuki onlar, sapasağlam iken de secdeye davet ediliyorlardı (fakat yine secde etmiyorlardı)."
    },
    {
      "resource_id": 124,
      "text": "(Rasûlüm!) Sen bu sözü (Kur'an'ı) yalan sayanı bana bırak (kendini üzme). Biz onları, bilmedikleri bir yönden yavaş yavaş azaba yaklaştıyoruz."
    },
    {
      "resource_id": 124,
      "text": "Onlara mühlet veriyorum. Doğrusu benim tuzağım çok sağlamdır!"
    },
    {
      "resource_id": 124,
      "text": "Yoksa sen onlardan bir ücret istiyorsun da bu yüzden onlar ağır bir borç altında mı kalıyorlar?"
    },
    {
      "resource_id": 124,
      "text": "Yahut gaybın bilgisi onların nezdinde de, onlar mı (istedikleri gibi) yazıyorlar?"
    },
    {
      "resource_id": 124,
      "text": "Sen Rabbinin hükmünü sabırla bekle. Balık sahibi (Yunus) gibi olma. Hani o, dertli dertli Rabbine niyaz etmişti."
    },
    {
      "resource_id": 124,
      "text": "Şayet Rabbinden ona bir nimet yetişmemiş olsaydı o, mutlaka, kınanacak bir halde ıssız bir diyara atılacaktı."
    },
    {
      "resource_id": 124,
      "text": "Fakat ardından, Rabbi onu seçti (vahiy verdi) ve onu sâlihlerden kıldı."
    },
    {
      "resource_id": 124,
      "text": "İnkâr edenler Zikr'i (Kur'an ı) işittikleri zaman, neredeyse seni gözleriyle devirivereceklerdi. Hâlâ da (kin ve hasetlerinden:) «Hiç şüphe yok o bir delidir» derler."
    },
    {
      "resource_id": 124,
      "text": "Oysa o (Kuran), âlemler için ancak bir öğüttür."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "68" }
  }
}
