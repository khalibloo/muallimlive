{
  "translations": [
    {
      "resource_id": 49,
      "text": "Nuun. Naapa kwa kalamu na yale wayaandikayo,"
    },
    {
      "resource_id": 49,
      "text": "Kwa neema ya Mola wako Mlezi wewe si mwendawazimu."
    },
    {
      "resource_id": 49,
      "text": "Na kwa hakika wewe una malipo yasiyo katika."
    },
    { "resource_id": 49, "text": "Na hakika wewe una tabia tukufu." },
    { "resource_id": 49, "text": "Karibu utaona, na wao wataona," },
    { "resource_id": 49, "text": "Ni nani kati yenu aliye pandwa na wazimu." },
    {
      "resource_id": 49,
      "text": "Hakika Mola wako Mlezi ndiye Yeye ajuaye zaidi nani aliye ipotea Njia yake, na Yeye ndiye anaye wajua zaidi walio ongoka."
    },
    { "resource_id": 49, "text": "Basi usiwat'ii wanao kadhibisha." },
    {
      "resource_id": 49,
      "text": "Wanatamani lau unge lainisha ili nao wakulainishie."
    },
    {
      "resource_id": 49,
      "text": "Wala usimt'ii kila mwingi wa kuapa wa kudharauliwa,"
    },
    { "resource_id": 49, "text": "Mtapitapi, apitaye akifitini," },
    {
      "resource_id": 49,
      "text": "Mwenye kuzuia kheri, dhaalimu, mwingi wa madhambi,"
    },
    {
      "resource_id": 49,
      "text": "Mkavu, na juu ya hayo, mshari, amejipachika tu."
    },
    { "resource_id": 49, "text": "Ati kwa kuwa ana mali na watoto!" },
    {
      "resource_id": 49,
      "text": "Anapo somewa Aya zetu, husema: Hizi ni simulizi za uwongo za watu wa zamani!"
    },
    { "resource_id": 49, "text": "Tutamtia kovu juu ya pua yake." },
    {
      "resource_id": 49,
      "text": "Hakika tumewajaribu hawa kama tulivyo wajaribu wale wenye shamba, walipo apa kwamba watayavuna mazao yake itakapo kuwa asubuhi."
    },
    { "resource_id": 49, "text": "Wala hawakusema: Mungu akipenda!" },
    {
      "resource_id": 49,
      "text": "Basi lilitokea tukio juu yake kutoka kwa Mola wako Mlezi, nao wamelala!"
    },
    { "resource_id": 49, "text": "Likawa kama usiku wa giza." },
    { "resource_id": 49, "text": "Asubuhi wakaitana." },
    {
      "resource_id": 49,
      "text": "Ya kwamba nendeni kondeni mwenu ikiwa mnataka kuvuna."
    },
    { "resource_id": 49, "text": "Basi walikwenda na huku wakinong'onezana," },
    {
      "resource_id": 49,
      "text": "Ya kuwa leo hata masikini mmoja asikuingilieni."
    },
    {
      "resource_id": 49,
      "text": "Na walikwenda asubuhi, nao wameshikilia azimio hilo."
    },
    {
      "resource_id": 49,
      "text": "Basi walipo liona, wakasema: Hakika tumepotea!"
    },
    { "resource_id": 49, "text": "Bali tumenyimwa!" },
    {
      "resource_id": 49,
      "text": "Mbora wao akasema: Sikukwambieni, kwa nini hamumtakasi Mwenyezi Mungu?"
    },
    {
      "resource_id": 49,
      "text": "Wakasema: Ametakasika Mola wetu Mlezi! Hakika sisi tulikuwa wenye kudhulumu."
    },
    { "resource_id": 49, "text": "Basi wakakabiliana kulaumiana wao kwa wao." },
    {
      "resource_id": 49,
      "text": "Wakasema: Ole wetu! Tulikuwa tumeikiuka mipaka!"
    },
    {
      "resource_id": 49,
      "text": "Asaa Mola wetu Mlezi akatubadilishia lilio bora kuliko hili. Hakika sisi ni wenye kurejea kwa Mola wetu Mlezi."
    },
    {
      "resource_id": 49,
      "text": "Namna hivi yanakuwa mateso, na bila ya shaka mateso ya Akhera ni makubwa zaidi, laiti wangeli jua!"
    },
    {
      "resource_id": 49,
      "text": "Hakika wachamngu watakuwa na Bustani za neema kwa Mola wao Mlezi."
    },
    { "resource_id": 49, "text": "Kwani tutawafanya Waislamu kama wakosefu?" },
    { "resource_id": 49, "text": "Mna nini? Mnahukumu vipi?" },
    {
      "resource_id": 49,
      "text": "Au mnacho kitabu ambacho ndani yake mnasoma?"
    },
    { "resource_id": 49, "text": "Kuwa mtapata humo mnayo yapenda?" },
    {
      "resource_id": 49,
      "text": "Au mnazo ahadi za viapo juu yetu za kufika Siku ya Kiyama ya kuwa hakika mtapata kila mnayo jihukumia?"
    },
    {
      "resource_id": 49,
      "text": "Waulize: Ni nani miongoni mwao dhamini wa haya?"
    },
    {
      "resource_id": 49,
      "text": "Au wanao washirika? Basi wawalete washirika wao wakiwa wanasema kweli."
    },
    {
      "resource_id": 49,
      "text": "Siku utakapo wekwa wazi mundi, na wataitwa kusujudu, lakini hawataweza,"
    },
    {
      "resource_id": 49,
      "text": "Macho yao yatainama chini, fedheha itawafunika. Na hakika walikuwa wakiitwa wasujudu walipo kuwa wazima -"
    },
    {
      "resource_id": 49,
      "text": "Basi niache na wanao kadhibisha maneno haya! Tutawavutia kidogo kidogo kwa mahali wasipo pajua."
    },
    {
      "resource_id": 49,
      "text": "Na ninawapururia muhula; hakika hila zangu ni imara."
    },
    {
      "resource_id": 49,
      "text": "Au unawaomba ujira, na wao wanaemewa na gharama hiyo?"
    },
    { "resource_id": 49, "text": "Au iko kwao siri, basi wao wanaiandika?" },
    {
      "resource_id": 49,
      "text": "Basi ingojee hukumu ya Mola wako Mlezi, wala usiwe kama mmezwa na samaki, alipo nadi naye kazongwa."
    },
    {
      "resource_id": 49,
      "text": "Kama isingeli mfikia neema kutoka kwa Mola wake Mlezi, bila ya shaka angeli tupwa ufukweni naye ni mwenye kulaumiwa."
    },
    {
      "resource_id": 49,
      "text": "Lakini Mola wake Mlezi alimteua na akamfanya miongoni mwa watu wema."
    },
    {
      "resource_id": 49,
      "text": "Na walio kufuru hukaribia kukutelezesha kwa macho yao, wanapo sikia mawaidha, na wanasema: Hakika yeye ni mwendawazimu."
    },
    {
      "resource_id": 49,
      "text": "Na hayakuwa haya, ila ni ukumbusho kwa walimwengu wote."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "68" }
  }
}
