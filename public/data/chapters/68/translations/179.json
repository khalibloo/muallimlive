{
  "translations": [
    {
      "resource_id": 179,
      "text": "Nūn. Nauna ang pagtalakay sa mga kapareho ng mga ito sa simula ng Kabanatang Al-Baqarah. Sumumpa si Allāh sa panulat at sumumpa Siya sa anumang isinusulat ng mga tao sa pamamagitan ng panulat nila."
    },
    {
      "resource_id": 179,
      "text": "Hindi ka, O Sugo, dahil sa ibiniyaya ni Allāh sa iyo na pagkapropeta, isang baliw. Bagkus ikaw ay walang-kaugnayan sa kabaliwan na ipinaratang sa iyo ng mga tagapagtambal."
    },
    {
      "resource_id": 179,
      "text": "Tunay na ukol sa iyo ay talagang isang gantimpala sa ipinagdurusa mo dahil sa pagpasan ng mensahe tungo sa mga tao, na hindi mapuputol, at hindi isang kagandahang-loob ng isa man sa iyo."
    },
    {
      "resource_id": 179,
      "text": "Tunay na ikaw ay talagang nasa kaasalang sukdulan na inihatid ng Qur'ān sapagkat ikaw ay nag-aasal ayon sa nasa Qur'ān sa pinakaganap na paraan."
    },
    {
      "resource_id": 179,
      "text": "Kaya makakikita ka mismo at makakikita ang mga tagapagpasinungaling na ito"
    },
    {
      "resource_id": 179,
      "text": "kapag nabunyag ang katotohanan ay liliwanag kung nasa alin sa inyo ang kabaliwan."
    },
    {
      "resource_id": 179,
      "text": "Tunay na ang Panginoon mo, O Sugo, ay nakaaalam sa kung sino ang lumihis palayo sa landas Niya. Siya ay higit na maalam sa mga napatnubayan doon sapagkat nalalaman Niya na sila ay ang mga naligaw palayo roon at na ikaw ay ang napatnubayan doon."
    },
    {
      "resource_id": 179,
      "text": "Kaya huwag kang tumalima, O Sugo, sa mga tagapagpasinungaling sa inihatid mo."
    },
    {
      "resource_id": 179,
      "text": "Nagmithi sila na kung sana nagpakalambot ka sa kanila at nagpakabait ka sa kanila kapalit ng kapinsalaan ng Relihiyon, saka magmamalambot sila sa iyo at magpapakamabait sila sa iyo."
    },
    {
      "resource_id": 179,
      "text": "Huwag kang tumalima sa bawat marami ang panunumpa sa kabulaanan, na kalait-lait,"
    },
    {
      "resource_id": 179,
      "text": "marami ang panlilibak sa mga tao, marami ang paglalako ng satsat sa gitna nila upang magpawatak-watak sa kanila,"
    },
    {
      "resource_id": 179,
      "text": "marami ang pagkakait ng kabutihan; tagalabag sa mga tao sa mga ari-arian nila, mga dangal nila, at mga buhay nila; marami ang mga kasalanan at mga pagsuway,"
    },
    {
      "resource_id": 179,
      "text": "magaspang na malupit, bastardo sa mga kalipi niya, sampid."
    },
    {
      "resource_id": 179,
      "text": "Yayamang siya ay naging tagapagtaglay ng yaman at mga anak, nagpakamalaki siya palayo sa pagsampalataya kay Allāh at sa Sugo Niya."
    },
    {
      "resource_id": 179,
      "text": "kapag binibigkas sa kanya ang mga tanda Namin, nagsasabi siya: \"Ito ay ang isinasatitik mula sa mga mitolohiya ng mga sinauna.\""
    },
    {
      "resource_id": 179,
      "text": "Maglalagay Kami ng isang palatandaan sa ilong niya, na magpapangit sa kanya at kakapit sa kanya."
    },
    {
      "resource_id": 179,
      "text": "Tunay na Kami ay sumulit sa mga tagapagtambal na ito sa pamamagitan ng tagtuyot at taggutom kung paanong sumulit Kami sa mga may-ari ng pataniman nang sumumpa ang mga ito na talagang puputol nga ang mga ito ng mga bunga niyon sa oras ng umaga habang mga nagdadali-dali upang walang makakain mula roon na isang dukha,"
    },
    {
      "resource_id": 179,
      "text": "Hindi sila humihiling ng pahintulot [kay Allāh] sa panunumpa nila sa pamamagitan ng pagsabi ng: Kung niloob ni Allāh."
    },
    {
      "resource_id": 179,
      "text": "Kaya nagsugo si Allāh doon ng isang apoy, saka lumamon ito roon at sa mga may-ari niyon habang mga tulog, na hindi nakakakaya sa pagtaboy ng apoy palayo roon."
    },
    {
      "resource_id": 179,
      "text": "Kaya kinaumagahan iyon ay naging maitim gaya ng gabing dumilim."
    },
    {
      "resource_id": 179,
      "text": "Kaya nanawagan sila sa isa't isa sa oras ng umaga,"
    },
    {
      "resource_id": 179,
      "text": "na mga nagsasabi: \"Lumisan kayo nang maaga sa pananim ninyo bago ng pagdating ng mga maralita kung kayo ay mga pipitas ng mga bunga niyon.\""
    },
    {
      "resource_id": 179,
      "text": "Kaya nagtungo sila sa taniman nila habang mga nagmamatulin habang nag-uusap ang isa't isa sa kanila sa mababang tinig,"
    },
    {
      "resource_id": 179,
      "text": "na nagsasabi ang isa't isa sa kanila: \"Wala ngang papasok sa pataniman sa inyo ngayong araw na isang dukha.\""
    },
    {
      "resource_id": 179,
      "text": "Nagtungo sila sa unang bahagi ng umaga habang sila, sa pagkakait ng mga bunga nila, ay mga disidido."
    },
    {
      "resource_id": 179,
      "text": "Ngunit noong nasaksihan nila iyon na nasusunog ay nagsabi ang isa't isa sa kanila: \"Talaga ngang naligaw tayo sa daan niyon;"
    },
    {
      "resource_id": 179,
      "text": "bagkus tayo ay mga pinigilan sa pag-ani ng mga bunga niyon dahil sa nangyari sa atin na pagpapasya sa pagpigil niyon sa mga dukha!\""
    },
    {
      "resource_id": 179,
      "text": "Nagsabi ang pinakamainam sa kanila: \"Hindi ba nagsabi ako sa inyo nang nagpasya kayo ng ipinasya ninyo na pagkakait niyon sa mga maralita: bakit kaya hindi kayo nagluluwalhati kay Allāh at nagbabalik-loob sa Kanya?\""
    },
    {
      "resource_id": 179,
      "text": "Nagsabi sila: \"Kaluwalhatian sa Panginoon natin! Tunay na tayo dati ay mga tagalabag sa katarungan sa mga sarili natin nang nagpasya tayo ng pagpigil sa mga maralita sa mga bunga ng pataniman natin.\""
    },
    {
      "resource_id": 179,
      "text": "Kaya lumapit sila habang nagsasanggunian sa pananalita nila para manisi."
    },
    {
      "resource_id": 179,
      "text": "Nagsabi sila dahil sa pagsisisi: \"O kalugian sa atin; tayo dati ay mga lumalampas sa hangganan dahil sa pagpigil natin sa mga maralita sa karapatan nila."
    },
    {
      "resource_id": 179,
      "text": "Marahil ang Panginoon natin ay magtumbas sa atin ng higit na mabuti kaysa sa pataniman; tunay na tayo kay Allāh lamang ay mga naghahangad; umaasam tayo mula sa Kanya ng paumanhin at humihiling tayo sa Kanya ng kabutihan.\""
    },
    {
      "resource_id": 179,
      "text": "Ang paghahalintulad sa pagdurusang ito dahil sa pagkakait ng panustos ay pagdurusahin Namin ang sinumang sumuway sa Amin. Talagang ang pagdurusa sa Kabilang-buhay ay higit na mabigat, kung sakaling sila ay nakaaalam sa tindi niyon at pamamalagi niyon."
    },
    {
      "resource_id": 179,
      "text": "Tunay na ukol sa mga tagapangilag magkasala kay Allāh sa pamamagitan ng pagsunod sa mga ipinag-uutos Niya at pag-iwas sa mga sinasaway Niya, sa piling ng Panginoon nila, ang mga hardin ng kaginhawahan na magtatamasa sila sa mga iyon nang hindi napuputol ang kaginhawahan nila."
    },
    {
      "resource_id": 179,
      "text": "Kaya gagawa ba Kami sa mga Muslim gaya ng mga tagatangging sumampalataya sa pagganti gaya ng inaakala ng mga tagapagtambal kabilang sa mga mamamayan ng Makkah?"
    },
    {
      "resource_id": 179,
      "text": "Ano ang mayroon sa inyo, o mga tagapagtambal? Papaano kayong humahatol ng mapaniil na baluktot na hatol na ito?"
    },
    {
      "resource_id": 179,
      "text": "O mayroon kayong isang kasulatan na doon ay bumabasa kayo ng pagkakapantay sa pagitan ng tagatalima at tagasuway,"
    },
    {
      "resource_id": 179,
      "text": "na tunay na ukol sa inyo sa aklat na iyon ay ang minamabuti ninyo para sa Kabilang-buhay?"
    },
    {
      "resource_id": 179,
      "text": "O mayroon kayong mga kasunduang binigyang-diin ng mga panunumpa sa Amin, na ang hiling ng mga ito ay na ukol sa inyo ang hinahatol ninyo para sa mga sarili ninyo?"
    },
    {
      "resource_id": 179,
      "text": "Magtanong ka, O sugo, sa mga tagapagsabi ng sabing ito kung alin sa kanila ay tagapanagot niyon."
    },
    {
      "resource_id": 179,
      "text": "O mayroon silang mga pantambal na iba pa kay Allāh, na nagpapantay sila sa mga ito [kay Allāh] sa pagganti sa mga mananampalataya? Magdala sila ng mga pantambal nilang ito kung sila ay mga tapat sa inaangkin nila na sila ay nagpantay sa mga ito sa mga mananampalataya sa pagganti,"
    },
    {
      "resource_id": 179,
      "text": "sa Araw ng Pagbangon na lilitaw ang hilakbot, magtatambad ang Panginoon natin ng lulod Niya, at tatawagin ang mga tao tungo sa pagpapatirapa kaya magpapatirapa ang mga mananampalataya at mananatili naman ang mga tagatangging sumampalataya at ang mga mapagpaimbabaw na hindi nakakakaya na magpatirapa."
    },
    {
      "resource_id": 179,
      "text": "Kaaba-aba ang mga paningin nila, may bumabalot sa kanila na isang kaabahan at isang pagsisisi samantalang sila nga dati sa Mundo ay hinihiling na magpatirapa kay Allāh habang sila ay nasa isang kalusugan mula sa anumang nasa kanila sa Araw na ito."
    },
    {
      "resource_id": 179,
      "text": "Kaya pabayaan mo Ako, O Sugo, at ang sinumang nagpapasinungaling sa Qur'ān na ito na pinababa sa iyo; mag-aakay Kami sa kanila tungo sa pagdurusa nang antas sa antas mula sa hindi nila nalalaman na iyon ay isang panlalansi sa kanila at isang pagpapain para sa kanila."
    },
    {
      "resource_id": 179,
      "text": "Mag-aantabay Ako sa kanila sa isang panahon upang magpatuloy sila sa kasalanan nila. Tunay na ang pakana Ko sa mga alagad ng kawalang-pananampalataya at pagpapasinungaling ay malakas kaya hindi sila makalulusot sa Akin at hindi sila maliligtas sa parusa Ko."
    },
    {
      "resource_id": 179,
      "text": "O humihiling ka ba mula sa kanila, O Sugo, ng isang gantimpala sa ipinaaanyaya mo sa kanila, kaya sila dahilan doon ay pumapasan ng isang bagay na mabigat at ito ay dahilan ng pag-ayaw nila sa iyo? Ang reyalidad ay salungat doon sapagkat ikaw ay hindi humihiling sa kanila ng isang pabuya, kaya ano ang pumipigil sa kanila sa pagsunod sa iyo?"
    },
    {
      "resource_id": 179,
      "text": "O taglay ba nila ang kaalaman sa Lingid kaya sila ay nagsusulat ng minamatamis para sa kanila na mga katwiran na ipinangangatwiran sila sa iyo?"
    },
    {
      "resource_id": 179,
      "text": "Kaya magtiis ka, O Sugo, sa anumang inihatol ng Panginoon mo na pagpapain sa kanila sa pamamagitan ng pag-aantabay at huwag kang maging tulad ng kasamahan ng isda na si Jonas – sumakanya ang pagbati ng kapayapaan – sa pagkasuya niya sa mga kababayan niya, noong nanawagan siya sa Panginoon niya habang siya ay namimighati sa kadiliman ng dagat at kadiliman ng tiyan ng isda."
    },
    {
      "resource_id": 179,
      "text": "Kung sakaling ang awa ni Allāh ay hindi nakaabot sa kanya, talaga sanang ihinagis siya ng isda sa lupaing hungkag samantalang siya ay sinisisi."
    },
    {
      "resource_id": 179,
      "text": "Ngunit pumili sa kanya ang Panginoon niya, saka gumawa sa kanya kabilang sa mga lingkod Nitong maayos."
    },
    {
      "resource_id": 179,
      "text": "Tunay na halos ang mga tumangging sumampalataya kay Allāh at nagpasinungaling sa Sugo Niya ay talagang magpapabuwal sa iyo sa pamamagitan ng mga tingin nila dahil sa tindi ng pagpapatalim ng pagtinging sa iyo noong nakarinig sila sa Qur'ān na ito na pinababa sa iyo at nagsasabi sila bilang pagsunod sa mga pithaya nila at bilang pag-ayaw sa katotohanan: \"Tunay na ang Sugo na naghatid nito ay talagang isang baliw.\""
    },
    {
      "resource_id": 179,
      "text": "Walang iba ang Qur'ān na pinababa sa iyo kundi isang pangaral at isang pagpapaalaala para sa tao at jinn."
    }
  ],
  "meta": {
    "translation_name": "Tagalog Mokhtasar",
    "author_name": "Al-Mukhtasar",
    "filters": { "resource_id": 179, "chapter_number": "68" }
  }
}
