{
  "translations": [
    {
      "resource_id": 125,
      "text": "Tọ̄ sīn mīm. (Allāhu ló mọ ohun tí Ó gbàlérò pẹ̀lú àwọn háràfí náà.)1 <sup foot_note=147721>1</sup>"
    },
    {
      "resource_id": 125,
      "text": "Ìwọ̀nyí ni àwọn āyah Tírà tó ń yanjú ọ̀rọ̀ ẹ̀dá."
    },
    {
      "resource_id": 125,
      "text": "Nítorí kí ni o ṣe máa para rẹ pé wọn kò jẹ́ onígbàgbọ́ òdodo."
    },
    {
      "resource_id": 125,
      "text": "Tí A bá fẹ́, A máa sọ àmì kan kalẹ̀ fún wọn láti sánmọ̀. Àwọn ọrùn wọn kò sì níí yé tẹríba fún un."
    },
    {
      "resource_id": 125,
      "text": "Kò sí ìrántí kan tí ó máa dé bá wọn ní titun láti ọ̀dọ̀ Àjọkẹ́-ayé àfi kí wọ́n jẹ́ olùgbúnrí kúrò níbẹ̀."
    },
    {
      "resource_id": 125,
      "text": "Dájúdájú wọ́n ti pe (āyah Wa) nírọ́. Nítorí náà, àwọn ìró ohun tí wọ́n ń fi ṣe yẹ̀yẹ́ ń bọ̀ wá bá wọn."
    },
    {
      "resource_id": 125,
      "text": "Ṣé wọn kò rí ilẹ̀ pé mélòó mélòó nínú gbogbo oríṣiríṣi n̄ǹkan alápọ̀n-ọ́nlé tí A mú hù jáde láti inú rẹ̀?"
    },
    {
      "resource_id": 125,
      "text": "Dájúdájú àmì wà nínú ìyẹn. Síbẹ̀síbẹ̀ ọ̀pọ̀lọ́pọ̀ wọn kò jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    {
      "resource_id": 125,
      "text": "(Rántí) nígbà tí Olúwa rẹ pe (Ànábì) Mūsā pé: “Lọ bá ìjọ alábòsí,"
    },
    {
      "resource_id": 125,
      "text": "ìjọ Fir‘aon (kí o sì sọ̱ fún wọn) pé, ‘Ṣé wọn kò níí bẹ̀rù (Allāhu) ni.’ ”"
    },
    {
      "resource_id": 125,
      "text": "Ó sọ pé: “Olúwa mi, dájúdájú èmi ń bẹ̀rù pé wọ́n máa pè mí ní òpùrọ́."
    },
    {
      "resource_id": 125,
      "text": "Ó sì máa jẹ́ ìnira fún mi (tí wọ́n bá pè mí ní òpùrọ́). Ahọ́n mi kò sì já gaaraga. Nítorí náà, ránṣẹ́ sí Hārūn."
    },
    {
      "resource_id": 125,
      "text": "Àti pé mo ní ẹ̀ṣẹ̀ kan lọ́rùn lọ́dọ̀ wọn. Nítorí náà, mò ń bẹ̀rù pé wọ́n máa pa mí.”"
    },
    {
      "resource_id": 125,
      "text": "(Allāhu) sọ pé: “Rárá (wọn kò lè pa ọ́). Nítorí náà, kí ẹ̀yin méjèèjì mú àwọn àmì (iṣẹ́ ìyanu) Wa lọ (bá wọn). Dájúdájú Àwa ń bẹ pẹ̀lú yín; À ń gbọ́ (ọ̀rọ̀ yín)."
    },
    {
      "resource_id": 125,
      "text": "Ẹ̀yin méjèèjì, ẹ lọ bá Fir‘aon. Kí ẹ sọ fún un pé: “Dájúdájú àwa ni Òjíṣẹ́ Olúwa gbogbo ẹ̀dá."
    },
    {
      "resource_id": 125,
      "text": "(À ń sọ fún ọ) pé kí o jẹ́ kí àwọn ọmọ ’Isrọ̄’īl máa bá wa lọ.”"
    },
    {
      "resource_id": 125,
      "text": "(Fir‘aon) wí pé: “Ṣé kì í ṣe ní ààrin wa ni a ti tọ́ ọ ní kékeré ni, tí o sì gbé ní ọ̀dọ̀ wa fún ọdún púpọ̀ nínú ìṣẹ̀mí ayé rẹ?"
    },
    {
      "resource_id": 125,
      "text": "O sì ṣe iṣẹ́ ọwọ́ rẹ tí o ṣe (sí wa). Ìwọ sì wà nínú àwọn aláìmoore.”"
    },
    {
      "resource_id": 125,
      "text": "(Ànábì Mūsā) sọ pé: “Mo ṣe é nígbà náà nígbà tí mo wà nínú àwọn aláṣìṣe (èmi kò mọ̀ọ́mọ̀ ṣe é)."
    },
    {
      "resource_id": 125,
      "text": "Mo sì sá fún yín nígbà tí mo bẹ̀rù yín. Lẹ́yìn náà, Allāhu ta mí lọ́rẹ ipò Ànábì. Ó sì ṣe mí ní (ọ̀kan) nínú àwọn Òjíṣẹ́."
    },
    {
      "resource_id": 125,
      "text": "Àti pé ìyẹn ni ìdẹ̀ra tí ò ń ṣe ìrègún rẹ̀ lé mi lórí. Pé ó sọ àwọn ọmọ ’Isrọ̄’īl di ẹrú (ńkọ́?).1 <sup foot_note=147722>1</sup>"
    },
    { "resource_id": 125, "text": "Fir‘aon wí pé: “Kí ni Olúwa gbogbo ẹ̀dá?”" },
    {
      "resource_id": 125,
      "text": "(Ànábì Mūsā) sọ pé: “(Allāhu ni) Olúwa àwọn sánmọ̀, ilẹ̀ àti ohunkóhun tó ń bẹ láààrin àwọn méjèèjì, tí ẹ̀yin bá jẹ́ alámọ̀dájú.”"
    },
    {
      "resource_id": 125,
      "text": "(Fir‘aon) wí fún àwọn tó wà ní àyíká rẹ̀ pé: “Ṣé ẹ ẹ̀ gbọ́ ọ̀rọ̀ (tó ń sọ ni)?”"
    },
    {
      "resource_id": 125,
      "text": "(Ànábì Mūsā) sọ pé: “(Allāhu ni) Olúwa yín àti Olúwa àwọn bàbá yín, àwọn ẹni àkọ́kọ́.”"
    },
    {
      "resource_id": 125,
      "text": "(Fir‘aon) wí pé: “Dájúdájú Òjíṣẹ́ yín èyí tí wọ́n rán si yín, wèrè mà ni.”"
    },
    {
      "resource_id": 125,
      "text": "(Ànábì Mūsā) sọ pé: “(Allāhu ni) Olúwa ibùyọ òòrùn, ibùwọ̀ òòrùn àti ohunkóhun tó ń bẹ láààrin àwọn méjèèjì, tí ẹ bá máa ń ṣe làákàyè.”"
    },
    {
      "resource_id": 125,
      "text": "(Fir‘aon) wí pé: “Dájúdájú tí o bá fi lè jọ́sìn fún ọlọ́hun kan yàtọ̀ sí mi, dájúdájú mo máa sọ ọ́ di ara àwọn ẹlẹ́wọ̀n.”"
    },
    {
      "resource_id": 125,
      "text": "(Ànábì Mūsā) sọ pé: “Tí ó bá jẹ́ pé mo mú kiní kan tó yanjú wá fún ọ ńkọ́?”"
    },
    {
      "resource_id": 125,
      "text": "(Fir‘aon) wí pé: “Mú un wá nígbà náà tí ìwọ bá wà nínú àwọn olódodo.”"
    },
    {
      "resource_id": 125,
      "text": "Nítorí náà, ó ju ọ̀pá rẹ̀ sílẹ̀, ó sì di ejò pọ́nńbélé."
    },
    {
      "resource_id": 125,
      "text": "Ó tún fa ọwọ́ rẹ̀ yọ síta, ó sì di funfun fún àwọn olùwòran."
    },
    {
      "resource_id": 125,
      "text": "(Fir‘aon) wí fún àwọn ìjòyè tí wọ́n wà ní àyíká rẹ̀ pé: “Dájúdájú èyí ni onímọ̀ nípa idán pípa."
    },
    {
      "resource_id": 125,
      "text": "Ó fẹ́ ko yín kúrò lórí ilẹ̀ yín ni. Kí ni ohun tí ẹ máa mú wá ní ìmọ̀ràn?”1 <sup foot_note=147723>1</sup>"
    },
    {
      "resource_id": 125,
      "text": "Wọ́n wí pé: “Dá òun àti arákùnrin rẹ̀ dúró ná, kí o sì rán àwọn akónijọsí àwọn ìlú <sup foot_note=147724>1</sup>"
    },
    {
      "resource_id": 125,
      "text": "(pé) kí gbogbo onímọ̀ nípa idán pípa wá bá ọ.”"
    },
    {
      "resource_id": 125,
      "text": "Wọ́n sì kó àwọn òpìdán jọ ní àsìkò tí wọ́n fi àdéhùn sí ní ọjọ́ tí (gbogbo ìlú) ti mọ̀."
    },
    {
      "resource_id": 125,
      "text": "Wọ́n sì wí fún àwọn ènìyàn pé: “Ṣé ẹ̀yin máa kó jọ (síbẹ̀) bí?"
    },
    {
      "resource_id": 125,
      "text": "Nítorí kí á lè tẹ̀lé àwọn òpìdán tí ó bá jẹ́ pé àwọn ni olùborí.”"
    },
    {
      "resource_id": 125,
      "text": "Nígbà tí àwọn òpìdán dé, wọ́n wí fún Fir‘aon pé: “Ǹjẹ́ owó-ọ̀yà kan wà fún wa, tí ó bá jẹ́ pé àwa gan-an la jẹ́ olùborí?”"
    },
    {
      "resource_id": 125,
      "text": "(Fir‘aon) wí pé: “Bẹ́ẹ̀ ni, dájúdájú nígbà náà ẹ máa wà nínú àwọn alásùn-únmọ́ (mi).”"
    },
    {
      "resource_id": 125,
      "text": "(Ànábì) Mūsā sọ fún wọn pé: “Ẹ ju ohun tí ẹ fẹ́ jù sílẹ̀.”"
    },
    {
      "resource_id": 125,
      "text": "Wọ́n sì ju àwọn okùn wọn àti ọ̀pá wọn sílẹ̀. Wọ́n wí pé: “Pẹ̀lú ògo Fir‘aon, dájúdájú àwa, àwa ni olùborí.”"
    },
    {
      "resource_id": 125,
      "text": "Nígbà náà, (Ànábì) Mūsā ju ọ̀pá rẹ̀ sílẹ̀. Ó sì ń gbé ohun tí wọ́n pa nírọ́ kalẹ̀ mì kálókáló."
    },
    {
      "resource_id": 125,
      "text": "Nítorí náà, iṣẹ́ ìyanu (Ànábì Mūsā) mú àwọn òpìdán wó lulẹ̀, tí wọ́n forí kanlẹ̀ (fún Allāhu)."
    },
    {
      "resource_id": 125,
      "text": "Wọ́n sọ pé: “A gbàgbọ́ nínú Olúwa gbogbo ẹ̀dá,"
    },
    { "resource_id": 125, "text": "Olúwa (Ànábì) Mūsā àti Hārūn.”" },
    {
      "resource_id": 125,
      "text": "Fir‘aon wí pé: “Ẹ gbà Á gbọ́ ṣíwájú kí n̄g tó yọ̀ǹda fun yín! Dájúdájú òun ni àgbà yín tí ó kọ yín ní idán pípa. Láìpẹ́ ẹ̀ ń bọ̀ wá mọ̀. Dájúdájú mo máa gé ọwọ́ yín àti ẹsẹ̀ yín ní ìpasípayọ. Lẹ́yìn náà, dájúdájú mo máa kan gbogbo yín mọ́gi.”"
    },
    {
      "resource_id": 125,
      "text": "(Àwọn òpìdán) sọ pé: “Kò sí ìnira fún wa! Dájúdájú àwa yó sì fàbọ̀ sí ọ̀dọ̀ Olúwa wa."
    },
    {
      "resource_id": 125,
      "text": "Dájúdájú àwa n retí pé Olúwa wa yóò ṣe àforíjìn àwọn àṣìṣe wa fún wa nítorí pé àwa jẹ́ ẹni àkọ́kọ́ (tí ó jẹ́) onígbàgbọ́ òdodo.”1 <sup foot_note=147725>1</sup>"
    },
    {
      "resource_id": 125,
      "text": "A fi ìmísí ránṣẹ́ sí (Ànábì) Mūsā pé: “Mú àwọn ẹrúsìn Mi rìn ní òru (nítorí pé), dájúdájú wọn yóò lépa yín.”"
    },
    {
      "resource_id": 125,
      "text": "Fir‘aon sì rán àwọn akónijọ sínú àwọn ìlú (láti sọ pé):"
    },
    {
      "resource_id": 125,
      "text": "“Dájúdájú àwọn (ọmọ ’Isrọ̄’īl) wọ̀nyí, ìjọ péréte díẹ̀ ni wọ́n."
    },
    {
      "resource_id": 125,
      "text": "Àti pé dájúdájú wọ́n ti ṣe ohun tó ń bí wa nínú."
    },
    {
      "resource_id": 125,
      "text": "Dájúdájú gbogbo wa ni kí á sì wà tìfura-tìfura.”"
    },
    {
      "resource_id": 125,
      "text": "Nítorí náà, A mú (ìjọ Fir‘aon) jáde kúrò nínú àwọn ọgbà oko àti ìṣẹ́lẹ̀rú omi,"
    },
    { "resource_id": 125, "text": "àti àwọn ilé ọrọ̀ àti ibùjókòó àpọ́nlé." },
    {
      "resource_id": 125,
      "text": "Báyẹn (lọ̀rọ̀ rí). A sì jogún rẹ̀ fún àwọn ọmọ ’Isrọ̄’īl."
    },
    { "resource_id": 125, "text": "Wọ́n sì lépa wọn ní àsìkò tí òòrùn yọ." },
    {
      "resource_id": 125,
      "text": "Nígbà tí ìjọ méjèèjì ríra wọn, àwọn ìjọ (Ànábì) Mūsā sọ pé: “Dájúdájú wọn yóò lé wa bá.”"
    },
    {
      "resource_id": 125,
      "text": "(Ànábì) Mūsā sọ pé: “Rárá, dájúdájú Olúwa mi ń bẹ pẹ̀lú mi. Ó sì máa fi ọ̀nà mọ̀ mí.”"
    },
    {
      "resource_id": 125,
      "text": "A sì fi ìmísí ránṣẹ́ sí (Ànábì) Mūsā pé: “Fi ọ̀pá rẹ na agbami òkun.” (Ó fi nà á). Ó sì pín (sí ọ̀nà méjìlá). Ìpín kọ̀ọ̀kan sì dà bí àpáta ńlá."
    },
    {
      "resource_id": 125,
      "text": "A sì mú ìjọ kejì (ìyẹn, ìjọ Fir‘aon) súnmọ́ ibẹ̀ yẹn."
    },
    {
      "resource_id": 125,
      "text": "A gba (Ànábì) Mūsā àti gbogbo àwọn tó ń bẹ pẹ̀lú rẹ̀ là pátápátá."
    },
    {
      "resource_id": 125,
      "text": "Lẹ́yìn náà, A tẹ ìjọ kejì rì (sínú agbami)."
    },
    {
      "resource_id": 125,
      "text": "Dájúdájú àmì wà nínú ìyẹn. Síbẹ̀síbẹ̀ ọ̀pọ̀lọ́pọ̀ wọn kò jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    { "resource_id": 125, "text": "Ka ìròyìn (Ànábì) ’Ibrọ̄hīm fún wọn." },
    {
      "resource_id": 125,
      "text": "Nígbà tí ó sọ fún bàbá rẹ̀ àti àwọn ènìyàn rẹ̀ pé: “Kí ni n̄ǹkan tí ẹ̀ ń jọ́sìn fún ná?”"
    },
    {
      "resource_id": 125,
      "text": "Wọ́n wí pé: “À ń jọ́sìn fún àwọn ère òrìṣà kan ni. A ò sì níí yé takú tì wọ́n lọ́rùn.”"
    },
    {
      "resource_id": 125,
      "text": "(Ànábì ’Ibrọ̄hīm) sọ pé: “Ǹjẹ́ wọ́n ń gbọ́ ọ̀rọ̀ yín nígbà tí ẹ bá ń pè wọ́n?"
    },
    {
      "resource_id": 125,
      "text": "Tàbí (ṣé) wọ́n lè ṣe yín ní àǹfààní tàbí wọ́n lè fi ìnira kàn yín?”"
    },
    {
      "resource_id": 125,
      "text": "Wọ́n wí pé: “Rárá o! A bá àwọn bàbá wa tí wọ́n ń ṣe bẹ́ẹ̀ ni”"
    },
    {
      "resource_id": 125,
      "text": "(Ànábì ’Ibrọ̄hīm) sọ pé: “ Ẹ sọ fún mi, kí ni n̄ǹkan tí ẹ̀ ń jọ́sìn fún,"
    },
    { "resource_id": 125, "text": "ẹ̀yin àti àwọn bàbá yín àwọn ẹni ìṣáájú?" },
    {
      "resource_id": 125,
      "text": "Dájúdájú àwọn ni ọ̀tá fún mi àyàfi Olúwa gbogbo ẹ̀dá."
    },
    {
      "resource_id": 125,
      "text": "(Òun ni) Ẹni tí Ó ṣẹ̀dá mi. Nítorí náà, Ó máa fi ọ̀nà mọ̀ mí;"
    },
    {
      "resource_id": 125,
      "text": "Ẹni tó ń fún mi ní jíjẹ, tó ń fún mi ní mímu;"
    },
    {
      "resource_id": 125,
      "text": "Àti pé nígbà tí ara mi kò bá yá, Òun l’Ó ń wò mí sàn;"
    },
    {
      "resource_id": 125,
      "text": "Ẹni tí Ó máa pa mí, lẹ́yìn náà, Ó máa sọ mí di alààyè;"
    },
    {
      "resource_id": 125,
      "text": "Ẹni tí mo ní ìrètí sí pé Ó máa forí àwọn àṣìṣe mi jìn mí ní Ọjọ́ Ẹ̀san."
    },
    {
      "resource_id": 125,
      "text": "Olúwa mi, ta mí ní ọrẹ ipò Ànábì. Dà mí pọ̀ mọ́ àwọn ẹni rere."
    },
    {
      "resource_id": 125,
      "text": "Fi òdodo sórí ahọ́n àwọn tó ń bọ̀ lẹ́yìn mi nìpa mi (ìyẹn ni pé, jẹ́ kí àwọn tó ń bọ̀ lẹ́yìn mi máa sọ̀rọ̀ mi ní dáadáa).1 <sup foot_note=147726>1</sup>"
    },
    {
      "resource_id": 125,
      "text": "Ṣe mí ní ọ̀kan nínú àwọn olùjogún Ọgbà Ìdẹ̀ra."
    },
    {
      "resource_id": 125,
      "text": "Kí O sì foríjin bàbá mi. Dájúdájú ó jẹ́ ọ̀kan nínú àwọn olùṣìnà."
    },
    {
      "resource_id": 125,
      "text": "Má ṣe dójú tì mí ní ọjọ́ tí wọn yóò gbé ẹ̀dá dìde."
    },
    {
      "resource_id": 125,
      "text": "Ọjọ́ tí dúkìá kan tàbí àwọn ọmọ kò níí ṣàǹfààní."
    },
    {
      "resource_id": 125,
      "text": "Àyàfi ẹni tí ó bá dé ọ̀dọ̀ Allāhu pẹ̀lú ọkàn mímọ́.”1 <sup foot_note=147727>1</sup>"
    },
    {
      "resource_id": 125,
      "text": "A máa mú Ọgbà Ìdẹ̀ra súnmọ́ àwọn olùbẹ̀rù (Allāhu)."
    },
    { "resource_id": 125, "text": "Wọ́n sì máa fi iná Jẹhīm han àwọn olùṣìnà," },
    {
      "resource_id": 125,
      "text": "wọn yó sì sọ fún wọn pé: “Níbo ni n̄ǹkan tí ẹ̀ ń jọ́sìn fún wà?”"
    },
    {
      "resource_id": 125,
      "text": "(N̄ǹkan tí ẹ̀ ń jọ́sìn fún) lẹ́yìn Allāhu, ṣé wọ́n lè ràn yín lọ́wọ́ tàbí ṣé wọ́n lè ran ara wọn lọ́wọ́?"
    },
    {
      "resource_id": 125,
      "text": "Wọ́n sì máa taari gbogbo wọn ṣubú sínú Iná; àwọn (olùṣìnà) àti àwọn ọ̀gá wọn (nínú ìṣìnà),"
    },
    { "resource_id": 125, "text": "àti àwọn ọmọ ogun ’Iblīs pátápátá." },
    {
      "resource_id": 125,
      "text": "(Àwọn aláìgbàgbọ́), nígbà tí wọ́n bá ń bá ara wọn jiyàn nínú Iná, wọ́n á wí pé:"
    },
    {
      "resource_id": 125,
      "text": "“A fi Allāhu búra, dájúdájú àwa kúkú ti wà nínú ìṣìnà pọ́nńbélé"
    },
    {
      "resource_id": 125,
      "text": "nígbà tí a fi yín ṣe akẹgbẹ́ Olúwa gbogbo ẹ̀dá."
    },
    {
      "resource_id": 125,
      "text": "Kò sí ohun tí ó ṣì wá lọ́nà bí kò ṣe àwọn (èṣù) ẹlẹ́ṣẹ̀."
    },
    { "resource_id": 125, "text": "Kò sì sí àwọn olùṣìpẹ̀ kan fún wa mọ́." },
    { "resource_id": 125, "text": "Kò tún sí ọ̀rẹ́ ìmùlẹ̀ kan (fún wa.)" },
    {
      "resource_id": 125,
      "text": "Tí ó bá jẹ́ pé ìpadà sí ilé ayé wà fún wa ni, nígbà náà àwa ìbá wà nínú àwọn onígbàgbọ́ òdodo.”"
    },
    {
      "resource_id": 125,
      "text": "Dájúdájú àmì wà nínú ìyẹn. Síbẹ̀síbẹ̀ ọ̀pọ̀lọ́pọ̀ wọn ni kò sì jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    { "resource_id": 125, "text": "Ìjọ (Ànábì) Nūh pe àwọn Òjíṣẹ́ ní òpùrọ́." },
    {
      "resource_id": 125,
      "text": "Nígbà tí arákùnrin wọn, (Ànábì) Nūh, sọ pé: “Ṣé ẹ kò níí bẹ̀rù (Allāhu) ni?"
    },
    {
      "resource_id": 125,
      "text": "Dájúdájú èmi ni Òjíṣẹ́ olùfọkàntán fún yín."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi.”"
    },
    {
      "resource_id": 125,
      "text": "Wọ́n wí pé: “Ṣé kí á gbà ọ́ gbọ́ nígbà tí ó jẹ́ pé àwọn ènìyàn yẹpẹrẹ l’ó ń tẹ̀lé ọ!?”"
    },
    {
      "resource_id": 125,
      "text": "Ó sọ pé: “Èmi kò nímọ̀ sí ohun tí wọ́n ń ṣe (lẹ́yìn mi)."
    },
    {
      "resource_id": 125,
      "text": "Kò sí ìṣírò-iṣẹ́ wọn lọ́dọ̀ ẹnì kan bí kò ṣe lọ́dọ̀ Olúwa mi, tí ó bá jẹ́ pé ẹ bá fura."
    },
    {
      "resource_id": 125,
      "text": "Èmi kò sì níí lé àwọn onígbàgbọ́ òdodo dànù."
    },
    {
      "resource_id": 125,
      "text": "Èmi kò sì jẹ́ kiní kan bí kò ṣe olùkìlọ̀ pọ́nńbélé.”"
    },
    {
      "resource_id": 125,
      "text": "Wọ́n wí pé: “Dájúdájú tí ìwọ Nūh kò bá jáwọ́ (nibí ìpèpè rẹ) dájúdájú o máa wà nínú àwọn tí a máa jù lókò.”"
    },
    {
      "resource_id": 125,
      "text": "Ó sọ pé: “Olúwa mi, dájúdájú àwọn ènìyàn mi ti pè mí ní òpùrọ́."
    },
    {
      "resource_id": 125,
      "text": "Nítorí náà, ṣèdájọ́ tààrà láààrin èmi àti àwọn. Kí o sì la èmi àti àwọn tó wà pẹ̀lú mi nínú àwọn onígbàgbọ́ òdodo.”"
    },
    {
      "resource_id": 125,
      "text": "A la òun àti àwọn tó wà pẹ̀lú rẹ̀ nínú ọkọ̀ ojú-omi tó kún kẹ́kẹ́."
    },
    { "resource_id": 125, "text": "Lẹ́yìn náà, A tẹ àwọn tó ṣẹ́kù rì sínú omi." },
    {
      "resource_id": 125,
      "text": "Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    { "resource_id": 125, "text": "Àwọn ìran ‘Ād pe àwọn Òjíṣẹ́ ní òpùrọ́." },
    {
      "resource_id": 125,
      "text": "Nígbà tí arákùnrin wọn, (Ànábì) Hūd, sọ pé: “Ṣé ẹ kò níí bẹ̀rù (Allāhu) ni?"
    },
    {
      "resource_id": 125,
      "text": "Dájúdájú èmi ni Òjíṣẹ́ olùfọkàntán fún yín."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá."
    },
    {
      "resource_id": 125,
      "text": "Ṣé ẹ óò máa kọ́ ilé ńlá ńlá sí àwọn àyè gíga (kí ẹ lè) máa fi àwọn olùrékọjá ṣẹ̀fẹ̀?"
    },
    {
      "resource_id": 125,
      "text": "Ẹ sì ń kọ́ àwọn ilé ńlá ńlá bí ẹni pé ẹ máa ṣe gbére (nílé ayé yìí)."
    },
    {
      "resource_id": 125,
      "text": "Nígbà tí ẹ bá sì gbá (ènìyàn mú láti fìyà jẹ wọ́n), ẹ̀ ń gbá wọn mú ní ìgbámú aláìlójú-àánú."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Ẹ bẹ̀rù Ẹni tí Ó ràn yín lọ́wọ́ pẹ̀lú ohun tí ẹ mọ̀;"
    },
    {
      "resource_id": 125,
      "text": "Ó ràn yín lọ́wọ́ pẹ̀lú àwọn ẹran-ọ̀sìn àti àwọn ọmọ,"
    },
    { "resource_id": 125, "text": "àti àwọn ọgbà oko pẹ̀lú àwọn ìṣẹ́lẹ̀rú omi." },
    { "resource_id": 125, "text": "Dájúdájú èmi ń páyà ìyà ọjọ́ ńlá fún yín.”" },
    {
      "resource_id": 125,
      "text": "Wọ́n wí pé: “Bákan náà ni fún wa; yálà o ṣe wáàsí fún wa tàbí o ò sí nínú àwọn oníwáàsí.”"
    },
    {
      "resource_id": 125,
      "text": "- Èyí kò jẹ́ kiní kan bí kò ṣe ìwà àwọn ẹni àkọ́kọ́.– <sup foot_note=147728>1</sup>"
    },
    { "resource_id": 125, "text": "Wọn kò sì níí jẹ wá níyà.”" },
    {
      "resource_id": 125,
      "text": "Nítorí náà, wọ́n pè é ní òpùrọ́. A sì pa wọ́n run. Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    { "resource_id": 125, "text": "Àwọn ìran Thamūd pe àwọn Òjíṣẹ́ ní òpùrọ́." },
    {
      "resource_id": 125,
      "text": "Nígbà tí arákùnrin wọn, (Ànábì) Sọ̄lih, sọ pé: “Ṣé ẹ kò níí bẹ̀rù (Allāhu) ni?"
    },
    {
      "resource_id": 125,
      "text": "Dájúdájú emi ni Òjíṣẹ́ olùfọkàntán fún yín."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá."
    },
    {
      "resource_id": 125,
      "text": "Ṣé kí wọ́n fi yín sílẹ̀ síbi n̄ǹkan tí ó wà (nílé ayé) níbí yìí (nínú ìgbádùn ayé, kí ẹ jẹ́) olùfọkànbalẹ̀"
    },
    { "resource_id": 125, "text": "nínú àwọn ọgbà oko àti ìṣẹ́lẹ̀rú omi." },
    {
      "resource_id": 125,
      "text": "àti oko irúgbìn pẹ̀lú igi dàbínù tí àwọn èso wọn ti gbó?"
    },
    {
      "resource_id": 125,
      "text": "Ẹ sì ń gbẹ́ àwọn ilé sínú àwọn àpáta (gẹ́gẹ́ bí) akọ́ṣẹ́-mọṣẹ́ olùgbéraga!"
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Kí ẹ sì má ṣe tẹ̀lé àṣẹ àwọn alákọyọ (aláṣejù),"
    },
    {
      "resource_id": 125,
      "text": "àwọn tó ń ṣèbàjẹ́ lórí ilẹ̀, tí wọn kò sì ṣe rere.”"
    },
    { "resource_id": 125, "text": "Wọ́n wí pé: “Ìwọ kúkú wà nínú àwọn eléèdì." },
    {
      "resource_id": 125,
      "text": "Ìwọ kò sì jẹ́ kiní kan bí kò ṣe abara bí irú wa. Nítorí náà, mú àmì kan wá tí o bá wà nínú àwọn olódodo.”"
    },
    {
      "resource_id": 125,
      "text": "Ó sọ pé: “Èyí ni abo ràkúnmí kan. Omi wà fún òhun, omi sì wà fún ẹ̀yin náà ní ọjọ́ tí a ti mọ̀ (ní ọ̀tọ̀ọ̀tọ̀)."
    },
    {
      "resource_id": 125,
      "text": "Ẹ má ṣe fi aburú kan kàn án nítorí kí ìyà ọjọ́ ńlá má baà jẹ yín.”"
    },
    {
      "resource_id": 125,
      "text": "Wọ́n sì gún un pa. Nítorí náà, wọ́n sì di alábàámọ̀."
    },
    {
      "resource_id": 125,
      "text": "Ìyà náà jẹ wọ́n. Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    { "resource_id": 125, "text": "Ìjọ Lūt pe àwọn Òjíṣẹ́ ní òpùrọ́." },
    {
      "resource_id": 125,
      "text": "Nígbà tí arákùnrin wọn, (Ànábì) Lūt, sọ pé: “Ṣé ẹ kò níí bẹ̀rù (Allāhu) ni?"
    },
    {
      "resource_id": 125,
      "text": "Dájúdájú èmi ni Òjíṣẹ́ olùfọkàntán fún yín."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá."
    },
    {
      "resource_id": 125,
      "text": "Ṣé àwọn ọkùnrin nínú ẹ̀dá ni ẹ̀yin ọkùnrin yóò lọ máa bá (fún adùn ìbálòpọ̀)?"
    },
    {
      "resource_id": 125,
      "text": "Ẹ sì ń pa ohun tí Olúwa yín dá fún yín tì nínú àwọn ìyàwó yín! Àní sẹ́, ìjọ alákọyọ ni ẹ̀yin.”"
    },
    {
      "resource_id": 125,
      "text": "Wọ́n wí pé: “Tí ìwọ Lūt kò bá jáwọ́ (nibí ìpèpè rẹ) dájúdájú o máa wà nínú àwọn tí a máa lé jáde kúrò nínú ìlú.”"
    },
    {
      "resource_id": 125,
      "text": "Ó sọ pé: “Dájúdájú èmi wà nínú àwọn olùbínú sí iṣẹ́ (aburú) ọwọ́ yín."
    },
    {
      "resource_id": 125,
      "text": "Olúwa mi, la èmi àti àwọn ènìyàn mi níbí ohun tí wọ́n ń ṣe níṣẹ́ (aburú).”"
    },
    {
      "resource_id": 125,
      "text": "Nítorí náà, A la òun àti àwọn ènìyàn rẹ̀ pátápátá."
    },
    {
      "resource_id": 125,
      "text": "Àfi arúgbóbìnrin kan tí ó wà nínú àwọn tó ṣẹ́ kù lẹ́yìn (láààrin àwọn tí A parẹ́).1 <sup foot_note=147729>1</sup>"
    },
    { "resource_id": 125, "text": "Lẹ́yìn náà, A pa àwọn yòókù run." },
    {
      "resource_id": 125,
      "text": "A rọ òjò lé wọn lórí tààrà. Òjò àwọn tí A kìlọ̀ fún sì burú."
    },
    {
      "resource_id": 125,
      "text": "Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    { "resource_id": 125, "text": "Àwọn ará ’Aekah pe àwọn Òjíṣẹ́ ní òpùrọ́." },
    {
      "resource_id": 125,
      "text": "Nígbà tí arákùnrin wọn, (Ànábì) Ṣu‘aeb, sọ pé: “Ṣé ẹ̀yin kò níí bẹ̀rù (Allāhu) ni?"
    },
    {
      "resource_id": 125,
      "text": "Dájúdájú èmi ni Òjíṣẹ́ olùfọkàntán fún yín."
    },
    {
      "resource_id": 125,
      "text": "Nítorí náà, ẹ bẹ̀rù Allāhu, kí ẹ sì tẹ̀lé mi."
    },
    {
      "resource_id": 125,
      "text": "Èmi kò sì bèèrè owó-ọ̀yà kan ní ọwọ́ yín lórí rẹ̀. Kò sí ẹ̀san mi lọ́dọ̀ ẹnì kan àfi lọ́dọ̀ Olúwa gbogbo ẹ̀dá."
    },
    {
      "resource_id": 125,
      "text": "Ẹ wọn òṣùwọ̀n kún. Kí ẹ sì má ṣe wà nínú àwọn tó ń dín òṣùwọ̀n kù."
    },
    {
      "resource_id": 125,
      "text": "Ẹ fi ìwọ̀n tó tọ́wọn n̄ǹkan. <sup foot_note=147730>1</sup>"
    },
    {
      "resource_id": 125,
      "text": "Ẹ má ṣe dín n̄ǹkan àwọn ènìyàn kù. Kí ẹ sì má ṣèbàjẹ́ sórí ilẹ̀."
    },
    {
      "resource_id": 125,
      "text": "Kí ẹ sì bẹ̀rù Ẹni tí Ó dá yín àti àwọn ẹ̀dá àkọ́kọ́.”"
    },
    { "resource_id": 125, "text": "Wọ́n wí pé: “Ìwọ kúkú wà nínú àwọn eléèdì." },
    {
      "resource_id": 125,
      "text": "Ìwọ kò sì jẹ́ kiní kan bí kò ṣe abara bí irú wa. Àti pé a kò rò ọ́ sí kiní kan bí kò ṣe pé o wà nínú àwọn òpùrọ́."
    },
    {
      "resource_id": 125,
      "text": "Nítorí náà, jẹ́ kí apá kan nínú sánmọ̀ ya lù wá mọ́lẹ̀, tí o bá wà nínú àwọn olódodo.”"
    },
    {
      "resource_id": 125,
      "text": "Ó sọ pé: “Olúwa mi nímọ̀ jùlọ nípa ohun tí ẹ̀ ń ṣe níṣẹ́."
    },
    {
      "resource_id": 125,
      "text": "Wọ́n sì pè é ní òpùrọ́. Nítorí náà, ìyà ọjọ́ ẹ̀ṣújò sì jẹ wọ́n. Dájúdájú ó jẹ́ ìyà ọjọ́ ńlá."
    },
    {
      "resource_id": 125,
      "text": "Dájúdájú àmì wà nínú ìyẹn. Ọ̀pọ̀lọ́pọ̀ wọn ni kò sì jẹ́ onígbàgbọ́ òdodo."
    },
    {
      "resource_id": 125,
      "text": "Dájúdájú Olúwa rẹ, Òun mà ni Alágbára, Àṣàkẹ́-ọ̀run."
    },
    {
      "resource_id": 125,
      "text": "Dájúdájú al-Ƙur’ān, wọ́n sọ̀ ọ́ kalẹ̀ ni láti ọ̀dọ̀ Olúwa gbogbo ẹ̀dá."
    },
    { "resource_id": 125, "text": "Mọlāika Jibrīl, olùfọkàntán l’ó sọ̀ ọ́ kalẹ̀" },
    {
      "resource_id": 125,
      "text": "sínú ọkàn rẹ nítorí kí o lè wà nínú àwọn olùkìlọ̀"
    },
    { "resource_id": 125, "text": "pẹ̀lú èdè Lárúbáwá pọ́nńbélé." },
    {
      "resource_id": 125,
      "text": "Dájúdájú (ọ̀rọ̀ nípa rẹ̀) wà nínú ìpín-ìpín Tírà àwọn ẹni àkọ́kọ́."
    },
    {
      "resource_id": 125,
      "text": "Ṣé kò jẹ́ àmì kan fún wọn pé àwọn onímọ̀ (nínú) àwọn ọmọ ’Isrọ̄’īl nímọ̀ (sí àsọọ́lẹ̀ nípa) rẹ̀ (nínú tírà ọwọ́ wọn)?1 <sup foot_note=147731>1</sup>"
    },
    {
      "resource_id": 125,
      "text": "Tí ó bá jẹ́ pé A sọ̀ ọ́ kalẹ̀ fún apá kan àwọn elédè mìíràn ni,"
    },
    {
      "resource_id": 125,
      "text": "tí ó sì ké e fún wọn, wọn kò níí gbà á gbọ́ ní òdodo."
    },
    {
      "resource_id": 125,
      "text": "Báyẹn ni A ṣe mú (àtakò) wọ inú ọkàn àwọn ẹlẹ́ṣẹ̀."
    },
    {
      "resource_id": 125,
      "text": "Wọn kò níí gbà á gbọ́ ní òdodo títí wọn yóò fi rí ìyà ẹlẹ́ta-eléro."
    },
    {
      "resource_id": 125,
      "text": "(Ìyà náà) yóò dé bá wọn ní òjijì; wọn kò sì níí fura."
    },
    {
      "resource_id": 125,
      "text": "Nígbà náà ni wọn yóò wí pé: “Ǹjẹ́ wọ́n lè lọ́ wa lára bí?”"
    },
    {
      "resource_id": 125,
      "text": "Ṣé ìyà Wa ni wọ́n ń wá pẹ̀lú ìkánjú?1 <sup foot_note=147732>1</sup>"
    },
    {
      "resource_id": 125,
      "text": "Sọ fún Mi tí A bá fún wọn ní ìgbádùn ayé fún ọdún gbọọrọ!"
    },
    {
      "resource_id": 125,
      "text": "Lẹ́yìn náà, kí ohun tí À ń ṣe ní ìlérí fún wọn dé bá wọn."
    },
    {
      "resource_id": 125,
      "text": "Ohun tí A ṣe ní ìgbádùn fún wọn kò sì níí rọ̀ wọ́n lọ́rọ̀."
    },
    {
      "resource_id": 125,
      "text": "A ò sì pa ìlú kan run àfi kí wọ́n ti ní àwọn olùkìlọ̀."
    },
    {
      "resource_id": 125,
      "text": "Ìrántí (dé fún wọn sẹ́). Àti pé Àwa kì í ṣe alábòsí."
    },
    {
      "resource_id": 125,
      "text": "Kì í ṣe àwọn èṣù ni wọ́n sọ (al-Ƙur’ān) kalẹ̀."
    },
    { "resource_id": 125, "text": "Kò yẹ fún wọn. Wọn kò sì lágbára rẹ̀." },
    {
      "resource_id": 125,
      "text": "Dájúdájú A ti mú wọn takété sí gbígbọ́ rẹ̀ (láti ojú sánmọ̀)."
    },
    {
      "resource_id": 125,
      "text": "Nítorí náà, má ṣe pe ọlọ́hun mìíràn mọ́ Allāhu, nítorí kí ìwọ má baà wà nínú àwọn tí A máa jẹ níyà."
    },
    {
      "resource_id": 125,
      "text": "Kí o sì kìlọ̀ fún àwọn ẹbí rẹ tó súnmọ́ jùlọ."
    },
    {
      "resource_id": 125,
      "text": "Kí o sì rẹ apá rẹ nílẹ̀ fún àwọn tó tẹ̀lé ọ nínú àwọn onígbàgbọ́ òdodo."
    },
    {
      "resource_id": 125,
      "text": "Tí wọ́n bá sì yapa (àṣẹ) rẹ, sọ pé: “Dájúdájú èmi yọwọ́ yọsẹ̀ nínú ohun tí ẹ̀ ń ṣe (níṣẹ́ aburú).”"
    },
    { "resource_id": 125, "text": "Kí o sì gbáralé Alágbára, Àṣàkẹ́-ọ̀run;" },
    {
      "resource_id": 125,
      "text": "Ẹni tó ń rí ọ nígbà tí ò ń dìde nàró (fún ìrun kíkí)"
    },
    {
      "resource_id": 125,
      "text": "àti ìyírapadà rẹ (fún rukuu àti ìforíkanlẹ̀) láààrin àwọn olùforíkanlẹ̀."
    },
    { "resource_id": 125, "text": "Dájúdájú Òun mà ni Olùgbọ́, Onímọ̀." },
    {
      "resource_id": 125,
      "text": "Ṣé kí n̄g sọ ẹni tí àwọn èṣù ń sọ̀kalẹ̀ wá bá fún yín?"
    },
    {
      "resource_id": 125,
      "text": "Wọ́n ń sọ̀kalẹ̀ wá bá gbogbo àwọn òpùrọ́, ẹlẹ́ṣẹ̀."
    },
    {
      "resource_id": 125,
      "text": "(Àwọn èṣù) ń dẹtí (sí ìró sánmọ̀). Ọ̀pọ̀lọ́pọ̀ wọn sì ni òpùrọ́."
    },
    { "resource_id": 125, "text": "Àwọn eléwì, àwọn olùṣìnà l’ó ń tẹ̀lé wọn." },
    {
      "resource_id": 125,
      "text": "Ṣé o ò rí i pé gbogbo ọ̀gbun ọ̀rọ̀ ni wọ́n ń tẹnu bọ̀ ni?"
    },
    {
      "resource_id": 125,
      "text": "Àti pé dájúdájú wọ́n ń sọ ohun tí wọn kò níí ṣe."
    },
    {
      "resource_id": 125,
      "text": "Àfi àwọn tó gbàgbọ́ ní òdodo, tí wọ́n ṣe iṣẹ́ rere, tí wọ́n rántí Allāhu ní ọ̀pọ̀lọ́pọ̀, tí wọ́n sì jàjà gbara lẹ́yìn tí wọ́n ti ṣàbòsí sí wọn. Àwọn tó ṣàbòsí sì máa mọ irú ìkángun tí wọ́n máa gúnlẹ̀ sí."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "26" }
  }
}
