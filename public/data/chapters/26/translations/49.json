{
  "translations": [
    { "resource_id": 49, "text": "T'aa Siin Miim. (T'. S. M.)" },
    { "resource_id": 49, "text": "Hizi ni Aya za Kitabu kinacho bainisha." },
    {
      "resource_id": 49,
      "text": "Huenda labda ukajikera nafsi yako kwa kuwa hawawi Waumini."
    },
    {
      "resource_id": 49,
      "text": "Tunge penda tungeli wateremshia kutoka mbinguni Ishara zikanyenyekea shingo zao."
    },
    {
      "resource_id": 49,
      "text": "Wala hauwafikii ukumbusho mpya kutoka kwa Arrahman ila wao hujitenga nao."
    },
    {
      "resource_id": 49,
      "text": "Kwa yakini wamekanusha; kwa hivyo zitakuja wafikia khabari za yale waliyo kuwa wakiyafanyia mzaha."
    },
    {
      "resource_id": 49,
      "text": "Je! Hawakuiona ardhi, mimea mingapi tumeiotesha humo, ya kila namna nzuri?"
    },
    {
      "resource_id": 49,
      "text": "Hakika katika haya zipo Ishara. Lakini wengi wao hawakuwa wenye kuamini."
    },
    {
      "resource_id": 49,
      "text": "Na hakika Mola wako Mlezi ndiye Yeye Mwenye nguvu Mwenye kurehemu."
    },
    {
      "resource_id": 49,
      "text": "Na Mola wako Mlezi, alipo mwita Musa, akamwambia: Fika kwa watu madhaalimu,"
    },
    { "resource_id": 49, "text": "Watu wa Firauni. Hawaogopi?" },
    {
      "resource_id": 49,
      "text": "Akasema: Hakika mimi nachelea wasinikanushe."
    },
    {
      "resource_id": 49,
      "text": "Na kifua changu kina dhiki, na ulimi wangu haukunjuki vyema. Basi mtumie ujumbe Harun."
    },
    {
      "resource_id": 49,
      "text": "Na wao wana kisasi juu yangu, kwa hivyo naogopa wasije kuniuwa."
    },
    {
      "resource_id": 49,
      "text": "Akasema: Siyo hivyo kabisa! Nendeni na miujiza yetu. Hakika Sisi tu pamoja nanyi, tunasikiliza."
    },
    {
      "resource_id": 49,
      "text": "Basi mfikieni Firauni na mwambieni: Hakika sisi ni Mitume wa Mola Mlezi wa walimwengu wote."
    },
    { "resource_id": 49, "text": "Waachilie Wana wa Israili wende nasi." },
    {
      "resource_id": 49,
      "text": "(Firauni) akasema: Sisi hatukukulea wewe utotoni, na ukakaa kwetu katika umri wako miaka mingi?"
    },
    {
      "resource_id": 49,
      "text": "Na ukatenda kitendo chako ulicho tenda, nawe ukawa miongoni mwa wasio na shukrani?"
    },
    {
      "resource_id": 49,
      "text": "(Musa) akasema: Nilitenda hayo hapo nilipo kuwa miongoni mwa wale walio potea."
    },
    {
      "resource_id": 49,
      "text": "Basi nikakukimbieni nilipo kuogopeni, tena Mola wangu Mlezi akanitunukia hukumu, na akanijaalia niwe miongoni mwa Mitume."
    },
    {
      "resource_id": 49,
      "text": "Na hiyo ndiyo neema ya kunisumbulia, na wewe umewatia utumwani Wana wa Israili?"
    },
    {
      "resource_id": 49,
      "text": "Firauni akasema: Na nani huyo Mola Mlezi wa walimwengu wote?"
    },
    {
      "resource_id": 49,
      "text": "Akasema: Ndiye Mola Mlezi wa mbingu na ardhi, na viliomo baina yao, ikiwa nyinyi ni wenye yakini."
    },
    {
      "resource_id": 49,
      "text": "(Firauni) akawaambia walio mzunguka: Hamsikilizi?"
    },
    {
      "resource_id": 49,
      "text": "(Musa) akasema: Ndiye Mola wenu Mlezi, na Mola Mlezi wa baba zenu wa kwanza."
    },
    {
      "resource_id": 49,
      "text": "(Firauni) akasema: Hakika huyu Mtume wenu aliye tumwa kwenu ni mwendawazimu."
    },
    {
      "resource_id": 49,
      "text": "(Musa) akasema: Ndiye Mola Mlezi wa Mashariki na Magharibi na viliomo baina yao, ikiwa nyinyi mnatia akilini."
    },
    {
      "resource_id": 49,
      "text": "(Firauni) akasema: Ukimfuata mungu mwengine asiye kuwa mimi, basi bila ya shaka nitakufunga gerezani."
    },
    {
      "resource_id": 49,
      "text": "Akasema: Je! Ijapo kuwa nitakuletea kitu cha kubainisha wazi?"
    },
    {
      "resource_id": 49,
      "text": "Akasema: Kilete basi, kama wewe ni katika wasemao kweli."
    },
    {
      "resource_id": 49,
      "text": "Basi akaitupa fimbo yake, mara ikawa nyoka wa kuonekana dhaahiri."
    },
    {
      "resource_id": 49,
      "text": "Na akautoa mkono wake, na mara ukawa mweupe kwa watazamao."
    },
    {
      "resource_id": 49,
      "text": "(Firauni) akawaambia waheshimiwa walio mzunguka: Hakika huyu ni mchawi mtaalamu."
    },
    {
      "resource_id": 49,
      "text": "Anataka kukutoeni katika nchi yenu kwa uchawi wake. Basi mna shauri gani?"
    },
    {
      "resource_id": 49,
      "text": "Wakasema: Mpe muda yeye na nduguye na uwatume mijini wapigao mbiu ya mgambo."
    },
    { "resource_id": 49, "text": "Wakuletee kila mchawi bingwa mtaalamu." },
    {
      "resource_id": 49,
      "text": "Basi wakakusanywa wachawi wakati na siku maalumu."
    },
    { "resource_id": 49, "text": "Na watu wakaambiwa: Je! Mtakusanyika?" },
    {
      "resource_id": 49,
      "text": "Huenda tutawafuata wachawi wakiwa wao ndio watakao shinda."
    },
    {
      "resource_id": 49,
      "text": "Basi walipo kuja wachawi wakamwambia Firauni: Je! Tutapata ujira tukiwa sisi ndio tulio shinda?"
    },
    {
      "resource_id": 49,
      "text": "Naam! Na hakika mtakuwa katika watu wa mbele."
    },
    { "resource_id": 49, "text": "Musa akwaambia: Tupeni mnavyo taka kutupa." },
    {
      "resource_id": 49,
      "text": "Basi wakatupa kamba zao na fimbo zao, na wakasema: Kwa nguvu za Firauni hakika sisi hapana shaka ni wenye kushinda."
    },
    {
      "resource_id": 49,
      "text": "Musa tena akatupa fimbo yake, nayo mara ikavimeza walivyo vizua."
    },
    { "resource_id": 49, "text": "Hapo wachawi walipinduka wakasujudu." },
    {
      "resource_id": 49,
      "text": "Wakasema: Tunamuamini Mola Mlezi wa walimwengu wote."
    },
    { "resource_id": 49, "text": "Mola Mlezi wa Musa na Harun." },
    {
      "resource_id": 49,
      "text": "(Firauni) akasema: Je! Mmemuamini kabla sijakuruhusuni? Bila ya shaka yeye basi ndiye mkubwa wenu aliye kufunzeni uchawi. Basi mtakuja jua! Nitakata mikono yenu na miguu yenu kwa kutafautisha. Na nitakubandikeni misalabani nyote."
    },
    {
      "resource_id": 49,
      "text": "Wakasema: Haidhuru, kwani sisi ni wenye kurejea kwa Mola wetu Mlezi."
    },
    {
      "resource_id": 49,
      "text": "Hakika sisi tunatumai Mola wetu Mlezi atatusamehe makosa yetu, kwa kuwa ndio wa kwanza wa kuamini."
    },
    {
      "resource_id": 49,
      "text": "Na tulimuamrisha Musa kwa wahyi: Nenda na waja wangu wakati wa usiku. Kwa hakika mtafuatwa."
    },
    {
      "resource_id": 49,
      "text": "Basi Firauni akawatuma mijini wapiga mbiu za mgambo."
    },
    {
      "resource_id": 49,
      "text": "(Wakieneza): Hakika hawa ni kikundi kidogo."
    },
    { "resource_id": 49, "text": "Nao wanatuudhi." },
    { "resource_id": 49, "text": "Na sisi ni wengi, wenye kuchukua hadhari." },
    {
      "resource_id": 49,
      "text": "Basi tukawatoa katika mabustani na chemchem,"
    },
    { "resource_id": 49, "text": "Na makhazina, na vyeo vya hishima," },
    {
      "resource_id": 49,
      "text": "Kadhaalika; na tukawarithisha hayo Wana wa Israili."
    },
    { "resource_id": 49, "text": "Basi wakawafuata lilipo chomoza jua." },
    {
      "resource_id": 49,
      "text": "Na yalipo onana majeshi mawili haya, watu wa Musa wakasema: Hakika sisi bila ya shaka tumepatikana!"
    },
    {
      "resource_id": 49,
      "text": "(Musa) akasema: Hasha! Hakika yu pamoja nami Mola wangu Mlezi. Yeye ataniongoa!"
    },
    {
      "resource_id": 49,
      "text": "Tulimletea wahyi Musa tukamwambia: Piga bahari kwa fimbo yako. Basi ikatengana, na kila sehemu ikawa kama mlima mkubwa."
    },
    { "resource_id": 49, "text": "Na tukawajongeza hapo wale wengine." },
    {
      "resource_id": 49,
      "text": "Tukawaokoa Musa na walio kuwa pamoja naye wote."
    },
    { "resource_id": 49, "text": "Kisha tukawazamisha hao wengine." },
    {
      "resource_id": 49,
      "text": "Hakika bila ya shaka katika hayo ipo Ishara; lakini wengi wao si katika wenye kuamini."
    },
    {
      "resource_id": 49,
      "text": "Na kwa hakika Mola wako Mlezi ndiye Mwenye nguvu Mwenye kurehemu."
    },
    { "resource_id": 49, "text": "Na wasomee khabari za Ibrahim." },
    {
      "resource_id": 49,
      "text": "Alipo mwambia baba yake na kaumu yake: Mnaabudu nini?"
    },
    {
      "resource_id": 49,
      "text": "Wakasema: Tunaabudu masanamu, daima tunayanyenyekea."
    },
    { "resource_id": 49, "text": "Akasema: Je! Yanakusikieni mnapo yaita?" },
    { "resource_id": 49, "text": "Au yanakufaeni, au yanakudhuruni?" },
    {
      "resource_id": 49,
      "text": "Wakasema: Bali tumewakuta baba zetu wakifanya hivyo hivyo."
    },
    { "resource_id": 49, "text": "Je! Mmewaona hawa mnao waabudu-" },
    { "resource_id": 49, "text": "Nyinyi na baba zenu wa zamani?" },
    {
      "resource_id": 49,
      "text": "Kwani hakika hao ni adui zangu, isipo kuwa Mola Mlezi wa walimwengu wote."
    },
    {
      "resource_id": 49,
      "text": "Ambaye ndiye aliye niumba, na Yeye ndiye ananiongoa,"
    },
    { "resource_id": 49, "text": "Na ambaye ndiye ananilisha na kuninywesha." },
    {
      "resource_id": 49,
      "text": "Na ninapo ugua ni Yeye ndiye anaye niponesha."
    },
    {
      "resource_id": 49,
      "text": "Na ambaye atanifisha, na kisha atanihuisha."
    },
    {
      "resource_id": 49,
      "text": "Na ambaye ndiye ninaye mtumai kunisamehe makosa yangu Siku ya Malipo."
    },
    {
      "resource_id": 49,
      "text": "Mola wangu Mlezi! Nitunukie hukumu na uniunganishe na watendao mema."
    },
    {
      "resource_id": 49,
      "text": "Na unijaalie nitajwe kwa wema na watu watakao kuja baadaye."
    },
    {
      "resource_id": 49,
      "text": "Na unijaalie katika warithi wa Bustani za neema."
    },
    {
      "resource_id": 49,
      "text": "Na umsamehe baba yangu, kwani hakika alikuwa miongoni mwa wapotovu."
    },
    { "resource_id": 49, "text": "Wala usinihizi Siku watapo fufuliwa." },
    {
      "resource_id": 49,
      "text": "Siku ambayo kwamba mali hayato faa kitu wala wana."
    },
    {
      "resource_id": 49,
      "text": "Isipo kuwa mwenye kumjia Mwenyezi Mungu na moyo safi."
    },
    { "resource_id": 49, "text": "Na Pepo itasogezwa kwa wachamngu." },
    { "resource_id": 49, "text": "Na Jahannamu itadhihirishwa kwa wapotovu." },
    {
      "resource_id": 49,
      "text": "Na wataambiwa: Wako wapi mlio kuwa mkiwaabudu"
    },
    {
      "resource_id": 49,
      "text": "Badala ya Mwenyezi Mungu? Je! Wanakusaidieni, au wanajisaidia wenyewe?"
    },
    {
      "resource_id": 49,
      "text": "Basi watavurumizwa humo wao na hao wakosefu,"
    },
    { "resource_id": 49, "text": "Na majeshi ya Ibilisi yote." },
    { "resource_id": 49, "text": "Watasema, na hali ya kuwa wanazozana humo:" },
    {
      "resource_id": 49,
      "text": "Wallahi! Kwa yakini tulikuwa katika upotovu ulio dhaahiri,"
    },
    {
      "resource_id": 49,
      "text": "Tulipo kufanyeni ni sawa na Mola Mlezi wa walimwengu wote."
    },
    { "resource_id": 49, "text": "Na hawakutupoteza ila wale wakosefu." },
    { "resource_id": 49, "text": "Basi hatuna waombezi." },
    { "resource_id": 49, "text": "Wala rafiki wa dhati." },
    {
      "resource_id": 49,
      "text": "Laiti tungeli pata kurejea tena tungeli kuwa katika Waumini."
    },
    {
      "resource_id": 49,
      "text": "Hakika katika haya ipo Ishara, lakini wengi wao hawakuwa wenye kuamini."
    },
    {
      "resource_id": 49,
      "text": "Na hakika Mola wako Mlezi ndiye Mwenye nguvu Mwenye kurehemu."
    },
    { "resource_id": 49, "text": "Kaumu ya Nuhu waliwakadhibisha Mitume." },
    {
      "resource_id": 49,
      "text": "Alipo waambia ndugu yao, Nuhu: Je! Hamchimngu?"
    },
    { "resource_id": 49, "text": "Hakika mimi kwenu ni Mtume muaminifu." },
    {
      "resource_id": 49,
      "text": "Basi Mcheni Mwenyezi Mungu, na nit'iini mimi."
    },
    {
      "resource_id": 49,
      "text": "Na sikutakini juu yake ujira, kwani ujira wangu hauko ila kwa Mola Mlezi wa walimwengu wote."
    },
    {
      "resource_id": 49,
      "text": "Basi Mcheni Mwenyezi Mungu, na nit'iini mimi."
    },
    {
      "resource_id": 49,
      "text": "Wakasema: Je! Tukuamini wewe, hali wanao kufuata ni watu wa chini?"
    },
    {
      "resource_id": 49,
      "text": "Akasema: Nayajuaje waliyo kuwa wakiyafanya?"
    },
    {
      "resource_id": 49,
      "text": "Hisabu yao haiko ila kwa Mola wao Mlezi, laiti mngeli tambua!"
    },
    { "resource_id": 49, "text": "Wala mimi si wa kuwafukuza Waumini." },
    {
      "resource_id": 49,
      "text": "Mimi si cho chote ila ni Mwonyaji wa dhaahiri shaahiri."
    },
    {
      "resource_id": 49,
      "text": "Wakasema: Ikiwa huachi, ewe Nuhu, bila ya shaka utapigwa mawe."
    },
    {
      "resource_id": 49,
      "text": "Akasema: Mola wangu Mlezi! Hakika watu wangu wamenikanusha."
    },
    {
      "resource_id": 49,
      "text": "Basi hukumu baina yangu na wao kwa hukumu yako, na uniokoe mimi na walio pamoja nami, Waumini."
    },
    {
      "resource_id": 49,
      "text": "Kwa hivyo tukamwokoa yeye na walio kuwa pamoja naye katika marikebu iliyo sheheni."
    },
    { "resource_id": 49, "text": "Kisha tukawazamisha baadaye walio bakia." },
    {
      "resource_id": 49,
      "text": "Hakika katika haya ipo Ishara, lakini si wengi wao walio kuwa Waumini."
    },
    {
      "resource_id": 49,
      "text": "Na hakika Mola wako Mlezi ndiye Yeye Mwenye nguvu Mwenye kurehemu."
    },
    { "resource_id": 49, "text": "Kina A'd waliwakanusha Mitume." },
    {
      "resource_id": 49,
      "text": "Alipo waambia ndugu yao, Hud: Je! Hamchimngu?"
    },
    { "resource_id": 49, "text": "Hakika mimi kwenu ni Mtume muaminifu." },
    {
      "resource_id": 49,
      "text": "Basi mcheni Mwenyezi Mungu, na nit'iini mimi."
    },
    {
      "resource_id": 49,
      "text": "Wala sikutakeni juu yake ujira, kwani ujira wangu hauko ila kwa Mola Mlezi wa walimwengu wote."
    },
    {
      "resource_id": 49,
      "text": "Je! Mnajenga juu ya kila mnyanyuko kumbusho la kufanyia upuuzi?"
    },
    {
      "resource_id": 49,
      "text": "Na mnajenga majengo ya fakhari kama kwamba mtaishi milele!"
    },
    {
      "resource_id": 49,
      "text": "Na mnapo tumia nguvu mnatumia nguvu kwa ujabari."
    },
    { "resource_id": 49, "text": "Basi mcheni Mwenyezi Mungu, na nit'iini." },
    { "resource_id": 49, "text": "Na mcheni aliye kupeni haya mnayo yajua." },
    { "resource_id": 49, "text": "Amekupeni wanyama wa kufuga na wana." },
    { "resource_id": 49, "text": "Na mabustani na chemchem." },
    {
      "resource_id": 49,
      "text": "Hakika mimi ninakukhofieni adhabu ya Siku Kubwa."
    },
    {
      "resource_id": 49,
      "text": "Wakasema: Ni mamoja kwetu, ukitupa mawaidha au hukuwa miongoni mwa watoao mawaidha."
    },
    {
      "resource_id": 49,
      "text": "Haya si chochote ila ni mtindo wa watu wa tokea zamani."
    },
    { "resource_id": 49, "text": "Wala sisi hatutaadhibiwa." },
    {
      "resource_id": 49,
      "text": "Wakamkanusha; nasi tukawaangamiza. Hakika bila ya shaka katika haya ipo Ishara. Lakini hawakuwa wengi wao wenye kuamini."
    },
    {
      "resource_id": 49,
      "text": "Na hakika Mola wako Mlezi ndiye Mwenye nguvu Mwenye kurehemu."
    },
    { "resource_id": 49, "text": "Kina Thamud waliwakanusha Mitume." },
    {
      "resource_id": 49,
      "text": "Alipo waambia ndugu yao Saleh: Je! Hamumchimngu?"
    },
    { "resource_id": 49, "text": "Hakika mimi kwenu ni Mtume muaminifu." },
    { "resource_id": 49, "text": "Basi mcheni Mwenyezi Mungu, na nit'iini." },
    {
      "resource_id": 49,
      "text": "Wala sikutakini ujira juu yake. Ujira wangu hauko ila kwa Mola Mlezi wa walimwengu wote."
    },
    {
      "resource_id": 49,
      "text": "Je! Mtaachwa salama usalimina katika haya yaliyopo hapa?"
    },
    { "resource_id": 49, "text": "Katika mabustani, na chemchem?" },
    {
      "resource_id": 49,
      "text": "Na konde na mitende yenye makole yaliyo wiva."
    },
    { "resource_id": 49, "text": "Na mnachonga milimani majumba kwa ustadi." },
    {
      "resource_id": 49,
      "text": "Basi mcheni Mwenyezi Mungu, na nit'iini mimi."
    },
    {
      "resource_id": 49,
      "text": "Wala msit'ii amri za walio pindukia mipaka,"
    },
    {
      "resource_id": 49,
      "text": "Ambao wanafanya ufisadi katika nchi, wala hawatengenezi."
    },
    {
      "resource_id": 49,
      "text": "Wakasema: Hakika wewe ni miongoni mwa walio rogwa."
    },
    {
      "resource_id": 49,
      "text": "Wewe si chochote ila ni mtu kama sisi. Basi lete Ishara ukiwa wewe ni miongoni mwa wasemao kweli."
    },
    {
      "resource_id": 49,
      "text": "Akasema: Huyu ngamia jike; awe na zamu yake ya kunywa, na nyinyi muwe na zamu yenu ya kunywa katika siku maalumu."
    },
    {
      "resource_id": 49,
      "text": "Wala msimguse kwa uwovu, isije ikakushikeni adhabu ya Siku Kubwa."
    },
    { "resource_id": 49, "text": "Lakini wakamuuwa, na wakawa wenye kujuta." },
    {
      "resource_id": 49,
      "text": "Basi ikawapata adhabu. Hakika katika hayo ipo Ishara. Lakini hawakuwa wengi wao wenye kuamini."
    },
    {
      "resource_id": 49,
      "text": "Na hakika Mola wako Mlezi ndiye Mwenye nguvu Mwenye kurehemu."
    },
    { "resource_id": 49, "text": "Watu wa Lut'i waliwakanusha Mitume." },
    {
      "resource_id": 49,
      "text": "Alipo waambia ndugu yao, Lut'i: Je! Hamumchimngu?"
    },
    {
      "resource_id": 49,
      "text": "Hakika mimi kwenu ni Mtume muaminifu kwenu."
    },
    {
      "resource_id": 49,
      "text": "Basi mcheni Mwenyezi Mungu na nit'iini mimi."
    },
    {
      "resource_id": 49,
      "text": "Wala mimi sikutakini ujira juu yake; ujira wangu hauko ila kwa Mola Mlezi wa walimwengu wote."
    },
    {
      "resource_id": 49,
      "text": "Je! Katika viumbe vyote mnawaingilia wanaume?"
    },
    {
      "resource_id": 49,
      "text": "Na mnaacha alicho kuumbieni Mola wenu Mlezi katika wake zenu? Ama kweli nyinyi ni watu mnao ruka mipaka!"
    },
    {
      "resource_id": 49,
      "text": "Wakasema: Ewe Lut'i! Usipo acha, hapana shaka utakuwa miongoni mwa wanao tolewa mji!"
    },
    {
      "resource_id": 49,
      "text": "Akasema: Hakika mimi ni katika wanao kichukia hichi kitendo chenu."
    },
    {
      "resource_id": 49,
      "text": "Mola wangu Mlezi! Niokoe mimi na ahali zangu na haya wayatendayo."
    },
    { "resource_id": 49, "text": "Basi tukamwokoa yeye na ahali zake wote," },
    {
      "resource_id": 49,
      "text": "Isipo kuwa kikongwe katika walio kaa nyuma."
    },
    { "resource_id": 49, "text": "Kisha tukawaangamiza wale wengine." },
    {
      "resource_id": 49,
      "text": "Na tukawanyeshea mvua, basi ni ovu mno mvua ya waliyo onywa."
    },
    {
      "resource_id": 49,
      "text": "Hakika katika hayo ipo Ishara. Na hawakuwa wengi wao wenye kuamini."
    },
    {
      "resource_id": 49,
      "text": "Na hakika Mola wako Mlezi bila ya shaka ndiye Mwenye nguvu, Mwenye kurehemu."
    },
    { "resource_id": 49, "text": "Watu wa Machakani waliwakanusha Mitume." },
    {
      "resource_id": 49,
      "text": "Shuaibu alipo waambia: Je! Hamfanyi mkamchamngu?"
    },
    { "resource_id": 49, "text": "Hakika mimi kwenu ni Mtume muaminifu." },
    {
      "resource_id": 49,
      "text": "Basi mcheni Mwenyezi Mungu, na nit'iini mimi."
    },
    {
      "resource_id": 49,
      "text": "Wala sikutakini ujira juu yake. Ujira wangu hauko ila kwa Mola Mlezi wa walimwengu wote."
    },
    {
      "resource_id": 49,
      "text": "Timizeni kipimo sawa sawa, wala msiwe katika wanao punja."
    },
    { "resource_id": 49, "text": "Na pimeni kwa haki iliyo nyooka;" },
    {
      "resource_id": 49,
      "text": "Wala msiwapunje watu vitu vyao, wala msifanye jeuri kwa ufisadi."
    },
    {
      "resource_id": 49,
      "text": "Na mcheni aliye kuumbeni nyinyi na vizazi vilivyo tangulia."
    },
    {
      "resource_id": 49,
      "text": "Wakasema: Hakika wewe ni katika walio rogwa."
    },
    {
      "resource_id": 49,
      "text": "Na wewe si chochote ila ni mtu tu kama sisi, na kwa yakini tunakuona wewe ni katika waongo."
    },
    {
      "resource_id": 49,
      "text": "Hebu tuangushie vipande kutoka mbinguni ikiwa wewe ni miongoni mwa wasemao kweli."
    },
    {
      "resource_id": 49,
      "text": "Akasema: Mola wangu Mlezi anajua zaidi mnayo yatenda."
    },
    {
      "resource_id": 49,
      "text": "Basi walimkanusha, na ikawashika adhabu ya siku ya kivuli. Hakika hiyo ilikuwa adhabu ya siku kubwa."
    },
    {
      "resource_id": 49,
      "text": "Hakika katika hayo ipo Ishara, lakini hawakuwa wengi wao wenye kuamini."
    },
    {
      "resource_id": 49,
      "text": "Na hakika Mola wako Mlezi bila ya shaka ndiye Yeye Mwenye nguvu Mwenye kurehemu."
    },
    {
      "resource_id": 49,
      "text": "Na bila ya shaka hii ni Uteremsho wa Mola Mlezi wa walimwengu wote."
    },
    { "resource_id": 49, "text": "Ameuteremsha Roho muaminifu," },
    { "resource_id": 49, "text": "Juu ya moyo wako, ili uwe katika Waonyaji," },
    { "resource_id": 49, "text": "Kwa ulimi wa Kiarabu ulio wazi." },
    {
      "resource_id": 49,
      "text": "Na hakika bila ya shaka haya yamo katika Vitabu vya kale."
    },
    {
      "resource_id": 49,
      "text": "Je! Haikuwa kwao ni Ishara kwamba wanayajua haya wanazuoni wa Wana wa Israili?"
    },
    {
      "resource_id": 49,
      "text": "Na lau kuwa tungeli iteremsha juu ya mmoja wa wasio kuwa Waarabu,"
    },
    {
      "resource_id": 49,
      "text": "Na akawasomea, wasingeli kuwa wenye kuamini."
    },
    {
      "resource_id": 49,
      "text": "Namna hivi tunaingiza katika nyoyo za wakosefu."
    },
    { "resource_id": 49, "text": "Hawataiamini mpaka waione adhabu chungu." },
    {
      "resource_id": 49,
      "text": "Basi itawafikia kwa ghafla, na hali hawana khabari."
    },
    { "resource_id": 49, "text": "Na watasema: Je, tutapewa muhula?" },
    { "resource_id": 49, "text": "Basi, je, wanaihimiza adhabu yetu?" },
    { "resource_id": 49, "text": "Waonaje kama tukiwastarehesha kwa miaka," },
    { "resource_id": 49, "text": "Kisha yakawafikia waliyo kuwa wakiahidiwa," },
    { "resource_id": 49, "text": "Yatawafaa nini yale waliyo stareheshewa?" },
    {
      "resource_id": 49,
      "text": "Wala hatukuangamiza mji wo wote ila ulikuwa na waonyaji -"
    },
    {
      "resource_id": 49,
      "text": "Kuwa ni ukumbusho. Wala Sisi hatukuwa wenye kudhulumu."
    },
    { "resource_id": 49, "text": "Wala Mashet'ani hawakuteremka nayo," },
    { "resource_id": 49, "text": "Wala haitakiwi kwao, na wala hawawezi." },
    { "resource_id": 49, "text": "Hakika hao wametengwa na kusikia." },
    {
      "resource_id": 49,
      "text": "Basi usimwombe mungu mwingine pamoja na Mwenyezi Mungu ukawa miongoni mwa watakao adhibiwa."
    },
    { "resource_id": 49, "text": "Na uwaonye jamaa zako walio karibu nawe." },
    {
      "resource_id": 49,
      "text": "Na watwae kwa upole wanao kufuata miongoni mwa Waumini."
    },
    {
      "resource_id": 49,
      "text": "Na ikiwa watakuasi basi sema: Mimi najitenga mbali na hayo mnayo yatenda."
    },
    {
      "resource_id": 49,
      "text": "Na umtegemee Mtukufu Mwenye nguvu Mwenye kurehemu."
    },
    { "resource_id": 49, "text": "Ambaye anakuona unapo simama," },
    { "resource_id": 49, "text": "Na mageuko yako kati ya wanao sujudu." },
    {
      "resource_id": 49,
      "text": "Hakika Yeye ndiye Mwenye kusikia Mwenye kujua."
    },
    {
      "resource_id": 49,
      "text": "Je! Nikwambieni nani wanawashukia Mashet'ani?"
    },
    {
      "resource_id": 49,
      "text": "Wanamshukia kila mzushi mkubwa mwingi wa dhambi."
    },
    {
      "resource_id": 49,
      "text": "Wanawapelekea yale wanayo yasikia; na wengi wao ni waongo."
    },
    {
      "resource_id": 49,
      "text": "Na watungaji mashairi ni wapotofu ndio wanawafuata."
    },
    {
      "resource_id": 49,
      "text": "Je! Huwaoni kwamba wao wanatangatanga katika kila bonde?"
    },
    { "resource_id": 49, "text": "Na kwamba wao husema wasiyo yatenda?" },
    {
      "resource_id": 49,
      "text": "Isipo kuwa wale walio amini, na wakatenda mema, na wakamkumbuka Mwenyezi Mungu kwa wingi, na wakajitetea wanapo dhulumiwa. Na wanao dhulumu watakuja jua mgeuko gani watakao geuka."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "26" }
  }
}
