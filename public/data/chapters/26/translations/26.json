{
  "translations": [
    { "resource_id": 26, "text": "Tá sín mím." },
    { "resource_id": 26, "text": "Toto jsou Písma zřetelného znamení." },
    {
      "resource_id": 26,
      "text": "Možná že duše tvá se rmoutí proto, že uvěřit nechtějí,"
    },
    {
      "resource_id": 26,
      "text": "však kdybychom chtěli, seslali bychom jim z nebes znamení, před nímž jejich šíje by zůstaly zkrouceny v ponížení."
    },
    {
      "resource_id": 26,
      "text": "A kdykoliv se jim dostalo od Milosrdného nového připomenutí, vždy se jen od něho odvrátili"
    },
    {
      "resource_id": 26,
      "text": "a za lež je prohlásili; však dostane se jim zvěsti o tom, čemu se posmívali!"
    },
    {
      "resource_id": 26,
      "text": "Což po zemi se nerozhlédli a neviděli, kolika druhům rostlin užitečných jsme na ní vyrůst dali?"
    },
    {
      "resource_id": 26,
      "text": "Věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    {
      "resource_id": 26,
      "text": "A hle, Pán tvůj Mojžíše zavolal: \"Jdi k lidu, jenž křivdu činí,"
    },
    { "resource_id": 26, "text": "k lidu Faraónovu; což nebudou bohabojní?\"" },
    {
      "resource_id": 26,
      "text": "I odpověděl: \"Pane, obávám se, že mne ze lži obviní"
    },
    {
      "resource_id": 26,
      "text": "a že hruď má stísněna bude a jazyk můj se nerozváže. Pošli pro Áróna raději!"
    },
    {
      "resource_id": 26,
      "text": "A oni mají proti mně obvinění a bojím se, že mě zabijí.\""
    },
    {
      "resource_id": 26,
      "text": "I řekl Bůh: \"Nikoliv, půjdete oba s Našimi znameními a My, naslouchajíce, budeme s vámi."
    },
    {
      "resource_id": 26,
      "text": "K Faraónovi jděte a řekněte: My poslové jsme věru Pána lidstva veškerého,"
    },
    { "resource_id": 26, "text": "odešli dítka Izraele s námi!\"" },
    {
      "resource_id": 26,
      "text": "I pravil Faraón: \"Což jsme tě jako dítě mezi sebou nevychovali a nezůstals u nás mnohá léta věku svého?"
    },
    {
      "resource_id": 26,
      "text": "A přesto jsi provedl skutek svůj, jejž jsi učinil;tys věru jeden z nevděčných!\""
    },
    {
      "resource_id": 26,
      "text": "Mojžíš odpověděl: \"Spáchal jsem jej v době, kdy byl jsem ještě jedním z bloudících,"
    },
    {
      "resource_id": 26,
      "text": "a uprchl jsem před vámi, neb jsem se vás bál. Pán můj mi pak moudrost daroval a jedním ze svých poslů mě učinil."
    },
    {
      "resource_id": 26,
      "text": "A dobrodiní, jež mi předhazuješ, je v tom snad, žes dítka Izraele zotročil?\""
    },
    {
      "resource_id": 26,
      "text": "I otázal se Faraón: \"A kdo je ten Pán lidstva?\""
    },
    {
      "resource_id": 26,
      "text": "Odvětil: \"Pán nebes i země a všeho, co mezi nimi je - uvěřit-li dovedete!\""
    },
    {
      "resource_id": 26,
      "text": "I pravil Faraón k okolostojícím: \"Zdaž slyšíte?\""
    },
    {
      "resource_id": 26,
      "text": "Řekl Mojžíš: \"Pánem vaším je i vašich dávných předků.\""
    },
    {
      "resource_id": 26,
      "text": "Pravil: \"Váš posel, jenž vyslán byl k vám, je bláznem vskutku!\""
    },
    {
      "resource_id": 26,
      "text": "A Mojžíš pokračoval: \"Je Pánem východu i západu a toho, co mezi nimi je - můžete to pochopit?\""
    },
    {
      "resource_id": 26,
      "text": "I zvolal Faraón: \"Uznáš-li jiné božstvo než mne, do vězení tě dám věru hodit!\""
    },
    {
      "resource_id": 26,
      "text": "I otázal se Mojžíš: \"A což když ti předvedu důkaz zřetelný?\""
    },
    {
      "resource_id": 26,
      "text": "Faraón odpověděl: \"Předveď jej tedy, jsi-li pravdomluvný!\""
    },
    {
      "resource_id": 26,
      "text": "I hodil tedy hůl svou, a hle, hadem zjevným se stala"
    },
    {
      "resource_id": 26,
      "text": "a vyňal ruku svou, a hle, bílou přihlížejícím se zdála!"
    },
    {
      "resource_id": 26,
      "text": "I řekl Faraón k velmožům svým, kol něho stojícím: \"Tohle věru je kouzelník obratný,"
    },
    {
      "resource_id": 26,
      "text": "jenž kouzly svými vás chce z vaší země vyhnat. Co rozhodnete?\""
    },
    {
      "resource_id": 26,
      "text": "I pravili: \"Odkaž jej i bratra jeho na později a do všech měst shromažďovatele vyšli,"
    },
    {
      "resource_id": 26,
      "text": "by k tobě se všemi kouzelníky obratnými přišli!\""
    },
    {
      "resource_id": 26,
      "text": "A shromážděni byli kouzelníci v den pro schůzku stanovený"
    },
    {
      "resource_id": 26,
      "text": "a lidé byli dotázáni: \"Chcete se též účastnit shromáždění?"
    },
    {
      "resource_id": 26,
      "text": "Snad i my kouzelníky, budou-li vítězní, následovat budeme.\""
    },
    {
      "resource_id": 26,
      "text": "Když kouzelníci se dostavili, řekli Faraónovi: \"A dostaneme odměnu, jestliže vítězství dosáhneme?\""
    },
    {
      "resource_id": 26,
      "text": "A odpověděl Faraón: \"Zajisté, a tehdy se věru mými přiblíženci stanete.\""
    },
    {
      "resource_id": 26,
      "text": "I pravil jim Mojžíš: \"Hoďte, co hodit chcete!\""
    },
    {
      "resource_id": 26,
      "text": "A hodili provazy své a hole své, říkajíce: \"Při moci Faraónově, vítězství máme zaručené!\""
    },
    {
      "resource_id": 26,
      "text": "Pak hodil Mojžíš hůl svou, a hle, pozřela jejich kousky podvodné."
    },
    { "resource_id": 26, "text": "Na zem kouzelníci klaníce se padli," },
    { "resource_id": 26, "text": "volajíce: \"V Pána lidstva jsme uvěřili," },
    { "resource_id": 26, "text": "v Pána Mojžíšova a Árónova.\"" },
    {
      "resource_id": 26,
      "text": "Faraón vykřikl: \"Jak to, že jste v něj uvěřili, dříve než jsem vám dovolil? On věru vaším mistrem je, jenž kouzlům vás naučil. Však záhy dám vám poznat! Dám vaše pravé ruce a levé nohy usekat a všechny vás dám ukřižovat!\""
    },
    {
      "resource_id": 26,
      "text": "Odpověděli: \"Nic nevadí, vždyť my se přece k Pánu svému navrátíme,"
    },
    {
      "resource_id": 26,
      "text": "a toužíme jedině, aby nám Pán náš odpustil viny naše, vždyť my k prvním věřícím patříme!\""
    },
    {
      "resource_id": 26,
      "text": "A vnukli jsme Mojžíšovi: \"Odejdi v noci se služebníky Mými, neb věru budete pronásledováni.\""
    },
    { "resource_id": 26, "text": "Faraón pak vyslal svolavatele v města svá," },
    {
      "resource_id": 26,
      "text": "aby řekli: \"Tamti jsou jen skupina nepočetná"
    },
    { "resource_id": 26, "text": "a na nás vskutku jsou rozhněváni," },
    {
      "resource_id": 26,
      "text": "však my množství jsme věru, jež má se na pozoru!\""
    },
    {
      "resource_id": 26,
      "text": "A odvedli jsme Faraóna a lid jeho ze zahrad a od pramenů,"
    },
    { "resource_id": 26, "text": "od pokladnic a ze vzácných příbytků;" },
    {
      "resource_id": 26,
      "text": "a tak stalo se a učinili jsme dítka Izraele toho všeho dědici"
    },
    {
      "resource_id": 26,
      "text": "a pronásledovalo je vojsko Faraóna, k východu pochodující."
    },
    {
      "resource_id": 26,
      "text": "Když obě skupiny se spatřily, druhové Mojžíšovi zvolali: \"Teď vskutku dostiženi jsme!\""
    },
    {
      "resource_id": 26,
      "text": "I pravil Mojžíš: \"Však nikoliv, vždyť Pán můj je se mnou a On povede mne!\""
    },
    {
      "resource_id": 26,
      "text": "A vnukli jsme Mojžíšovi: \"Udeř holí svou do moře!\" A rozestoupilo se a část každá podobnou se stala obrovské hoře."
    },
    {
      "resource_id": 26,
      "text": "A dali jsme jim postoupit a pak i těm druhým,"
    },
    {
      "resource_id": 26,
      "text": "a zachránili jsme Mojžíše a všechny, kdož byli s ním,"
    },
    { "resource_id": 26, "text": "a pak jsme zničili ty druhé utopením." },
    {
      "resource_id": 26,
      "text": "Věru je v tomto znamení; však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    { "resource_id": 26, "text": "Vyprávěj jim zvěst o Abrahamovi," },
    {
      "resource_id": 26,
      "text": "když pravil otci svému a lidu svému: \"Co to uctíváte?\""
    },
    {
      "resource_id": 26,
      "text": "Odpověděli: \"Modly uctíváme a v oddanosti k nim setrváváme.\""
    },
    {
      "resource_id": 26,
      "text": "I otázal se jich: \"A slyší vás, když je vzýváte?"
    },
    { "resource_id": 26, "text": "Anebo jsou vám k užitku či ke škodě?\"" },
    {
      "resource_id": 26,
      "text": "Odvětili: \"To nikoliv, však shledali jsme, že tak činili již otcové naši.\""
    },
    {
      "resource_id": 26,
      "text": "A pravil Abraham: \"Uvažovali jste vůbec o tom, co uctíváte"
    },
    { "resource_id": 26, "text": "vy i dávní předkové vaši?" },
    {
      "resource_id": 26,
      "text": "To jsou nepřátelé moji a není Boha kromě Pána lidstva,"
    },
    {
      "resource_id": 26,
      "text": "jenž stvořil mne a na správnou cestu mne uvádí"
    },
    { "resource_id": 26, "text": "a krmí mne a napájí," },
    { "resource_id": 26, "text": "a když nemocen jsem, mne uzdraví" },
    { "resource_id": 26, "text": "a zemřít mi dá a pak mě oživí," },
    {
      "resource_id": 26,
      "text": "a přeji si jen, aby mi viny mé odpustil v soudu den poslední.\""
    },
    {
      "resource_id": 26,
      "text": "Pane, daruj mi moudrost a připoj mě k bezúhonným"
    },
    {
      "resource_id": 26,
      "text": "a učiň mě pro pokolení budoucí jazykem pravdomluvným"
    },
    {
      "resource_id": 26,
      "text": "a dej, ať jsem jedním z dědiců zahrady slastí,"
    },
    {
      "resource_id": 26,
      "text": "a odpusť otci mému, že patřil mezi bloudící,"
    },
    { "resource_id": 26, "text": "a nezahanbi mě v den, kdy vzkříšeni budou," },
    {
      "resource_id": 26,
      "text": "v den, kdy nikomu ani majetek, ani synové neprospějí -"
    },
    {
      "resource_id": 26,
      "text": "kromě těch, kdož se srdcem upřímným k Bohu přijdou,"
    },
    { "resource_id": 26, "text": "v den, kdy ráj se k bohabojným přiblíží" },
    { "resource_id": 26, "text": "a peklo bude předvedeno těm, kdo sváděli," },
    {
      "resource_id": 26,
      "text": "a bude jim řečeno: ,Kde je to, co jste uctívali"
    },
    {
      "resource_id": 26,
      "text": "kromě Boha. Mohou vám anebo sami sobě pomoci??"
    },
    { "resource_id": 26, "text": "A budou do pekla svrženi oni i ti bloudící" },
    { "resource_id": 26, "text": "a všechna vojska Iblísova." },
    { "resource_id": 26, "text": "A řeknou tam mezi sebou se hádajíce:" },
    {
      "resource_id": 26,
      "text": ",Při Bohu, věru jsme ve zjevném bludu byli,"
    },
    {
      "resource_id": 26,
      "text": "když naroveň Pána lidstva jsme vás povýšili."
    },
    { "resource_id": 26, "text": "A svedli nás z cesty jedině hříšníci," },
    { "resource_id": 26, "text": "a nemáme přímluvce žádného" },
    { "resource_id": 26, "text": "ani přítele věrného," },
    {
      "resource_id": 26,
      "text": "kéž bychom se mohli vrátit, abychom byli věřící!`\""
    },
    {
      "resource_id": 26,
      "text": "Věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    {
      "resource_id": 26,
      "text": "A také lid Noemův posly za lháře prohlásil,"
    },
    {
      "resource_id": 26,
      "text": "když bratr jejich Noe jim říkal: \"Což nebudete bohabojní?"
    },
    {
      "resource_id": 26,
      "text": "Vždyť já posel spolehlivý jsem, k vám vyslaný,"
    },
    { "resource_id": 26, "text": "Boha se bojte a mne poslouchejte!" },
    {
      "resource_id": 26,
      "text": "Nežádám na vás odměnu žádnou, vždyť odměnit mne Pánu lidstva přísluší."
    },
    { "resource_id": 26, "text": "Boha se bojte a mne poslouchejte!\"" },
    {
      "resource_id": 26,
      "text": "I řekli: \"Jak máme ti věřit, když následují tě jen ti nejnižší?\""
    },
    {
      "resource_id": 26,
      "text": "A Noe odvětil: \"Nemám o tom, co dělali, žádné vědění,"
    },
    {
      "resource_id": 26,
      "text": "a účtování s nimi jedině Pánu mému přísluší máte-li o tom tušení!"
    },
    { "resource_id": 26, "text": "Já nejsem z těch, kdo věřící odhání," },
    { "resource_id": 26, "text": "já jsem jen varovatel zjevný!\"" },
    {
      "resource_id": 26,
      "text": "A zvolali: \"Jestliže nepřestaneš, Noe, doopravdy ukamenován budeš!\""
    },
    {
      "resource_id": 26,
      "text": "Řekl: \"Pane, lidé moji mě za lháře prohlásili,"
    },
    {
      "resource_id": 26,
      "text": "rozhodni tedy mezi mnou a jimi rozhodnutím zřetelným a zachraň mne i ty, kdož se mnou uvěřili!\""
    },
    {
      "resource_id": 26,
      "text": "A zachránili jsme jej i ty, kdo byli s nim, v arše s nákladem plným"
    },
    { "resource_id": 26, "text": "a pak jsme utopili ty, kteří zbyli." },
    {
      "resource_id": 26,
      "text": "Věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    { "resource_id": 26, "text": "Rovněž ´Ádovci posly za lháře prohlásili," },
    {
      "resource_id": 26,
      "text": "když bratr jejich Húd jim říkal: \"Což nebudete bohabojní?"
    },
    {
      "resource_id": 26,
      "text": "Vždyť já posel spolehlivý jsem, k vám vyslaný,"
    },
    { "resource_id": 26, "text": "Boha se bojte a mne poslouchejte!" },
    {
      "resource_id": 26,
      "text": "Nežádám na vás odměnu žádnou, vždyť odměnit mne Pánu lidstva přísluší."
    },
    {
      "resource_id": 26,
      "text": "Chcete stále stavět na každé výšině znamení jen tak pro pobavení"
    },
    {
      "resource_id": 26,
      "text": "a chcete stále zakládat stavby - hodláte snad být nesmrtelní?"
    },
    {
      "resource_id": 26,
      "text": "A když násilí činíte, jste jak tyrani násilní!"
    },
    { "resource_id": 26, "text": "Boha se bojte a mne poslouchejte!" },
    {
      "resource_id": 26,
      "text": "A bojte se toho, jenž rozmnožil to, co znáte,"
    },
    { "resource_id": 26, "text": "a vaše stáda vám rozhojnil a vaše syny" },
    { "resource_id": 26, "text": "a také zahrady a prameny!" },
    {
      "resource_id": 26,
      "text": "Já pro vás obávám se trestu dne nesmírného!\""
    },
    {
      "resource_id": 26,
      "text": "Odpověděli: \"Je nám jedno, zda varuješ nás či zda nejsi varovatelem;"
    },
    { "resource_id": 26, "text": "vždyť toto je způsob starých -nic jiného -" },
    { "resource_id": 26, "text": "a my potrestáni nebudem!\"" },
    {
      "resource_id": 26,
      "text": "A za lháře ho prohlásili a my jsme je zahubili. Věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    {
      "resource_id": 26,
      "text": "A také Thamúdovci posly za lháře prohlásili,"
    },
    {
      "resource_id": 26,
      "text": "když bratr jejich Sálih jim říkal: \"Což nebudete bohabojní?"
    },
    {
      "resource_id": 26,
      "text": "Vždyť já posel spolehlivý jsem, k vám vyslaný,"
    },
    { "resource_id": 26, "text": "Boha se bojte a mne poslouchejte!" },
    {
      "resource_id": 26,
      "text": "Nežádám na vás odměnu žádnou, vždyť odměnit mne Pánu lidstva přísluší."
    },
    {
      "resource_id": 26,
      "text": "Myslíte, že ponecháni budete v tom, co zde máte, v bezpečí"
    },
    { "resource_id": 26, "text": "mezi prameny a zahradami," },
    { "resource_id": 26, "text": "polnostmi a s visícími trsy palmami" },
    {
      "resource_id": 26,
      "text": "a že nadále budete vytesávat obydlí v horách domýšlivě?"
    },
    { "resource_id": 26, "text": "Boha se bojte a mne poslouchejte!" },
    { "resource_id": 26, "text": "Neposlouchejte přestupníků nařízení," },
    {
      "resource_id": 26,
      "text": "kteří na zemi šíří pohoršení a o nápravu se nestarají!\""
    },
    {
      "resource_id": 26,
      "text": "Odpověděli: \"Ty věru jsi jen jeden z očarovaných"
    },
    {
      "resource_id": 26,
      "text": "a nejsi leč smrtelník nám podobný. Předveď nám nějaké znamení, jsi-li z pravdomluvných!\""
    },
    {
      "resource_id": 26,
      "text": "I řekl: \"Hle, zde je velbloudice, má právo pít v jednom dni a vy máte právo také pít v den určený."
    },
    {
      "resource_id": 26,
      "text": "Nečiňte jí však nic zlého, ať nestihne vás trest dne nesmírného!\""
    },
    {
      "resource_id": 26,
      "text": "Přesto však žíly jí přeřezali a již nazítří toho věru litovali,"
    },
    {
      "resource_id": 26,
      "text": "neb zachvátil je trest. Věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    { "resource_id": 26, "text": "Též lid Lotův posly za lháře prohlásil," },
    {
      "resource_id": 26,
      "text": "když bratr jejich Lot jim říkal: \"Což nebudete bohabojní?"
    },
    {
      "resource_id": 26,
      "text": "Vždyť já posel spolehlivý jsem, k vám vyslaný."
    },
    { "resource_id": 26, "text": "Boha se bojte a mne poslouchejte!" },
    {
      "resource_id": 26,
      "text": "Nežádám na vás odměnu žádnou, vždyť odměnit mne Pánu lidstva přísluší."
    },
    {
      "resource_id": 26,
      "text": "Což se chcete jen k mužům z lidstva všeho přibližovat"
    },
    {
      "resource_id": 26,
      "text": "a manželky své, jež pro vás Pán váš stvořil, zanedbávat? Ba, vy věru jste lid přestupníků!\""
    },
    {
      "resource_id": 26,
      "text": "A zvolali: \"Jestliže nepřestaneš, Lote, vyhnán budeš vskutku!\""
    },
    {
      "resource_id": 26,
      "text": "I řekl: \"Mně se opravdu hnusí vaše počínání."
    },
    {
      "resource_id": 26,
      "text": "Pane, zachraň mne i mou rodinu před následky toho, co činí!\""
    },
    { "resource_id": 26, "text": "A jeho i rodinu jeho celou jsme zachránili" },
    {
      "resource_id": 26,
      "text": "kromě stařeny jedné, jež byla mezi opozdilými,"
    },
    { "resource_id": 26, "text": "a potom všechny ostatní jsme zničili" },
    {
      "resource_id": 26,
      "text": "a déšť jsme na ně spustili. Jak hnusný to byl déšť pro ty, jež marně jsme varovali!"
    },
    {
      "resource_id": 26,
      "text": "A věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    {
      "resource_id": 26,
      "text": "A také lidé Houštin posly za lháře prohlásili,"
    },
    {
      "resource_id": 26,
      "text": "když jim Šu´ajb říkal: \"Což nebudete bohabojní?"
    },
    {
      "resource_id": 26,
      "text": "Vždyť já posel spolehlivý jsem, k vám vyslaný,"
    },
    { "resource_id": 26, "text": "Boha se bojte a mne poslouchejte!" },
    {
      "resource_id": 26,
      "text": "Nežádám na vás odměnu žádnou, vždyť odměnit mne Pánu lidstva přísluší."
    },
    {
      "resource_id": 26,
      "text": "Dávejte míry spravedlivé a nebuďte mezi podvádějícími"
    },
    { "resource_id": 26, "text": "a važte vahami vyrovnanými" },
    {
      "resource_id": 26,
      "text": "a neubírejte lidem z majetku jejich a nebuďte těmi, kdož na zemi pohoršení rozšiřují!"
    },
    {
      "resource_id": 26,
      "text": "Bojte se toho, kdo stvořil vás i pokolení dřívější!\""
    },
    { "resource_id": 26, "text": "Odpověděli: \"Tys věru jen očarovaný" },
    {
      "resource_id": 26,
      "text": "a nejsi leč smrtelník nám podobný, a soudíme věru, žes prolhaný."
    },
    {
      "resource_id": 26,
      "text": "Nech tedy na nás spadnout nebe kus, jsi-li pravdomluvný!\""
    },
    {
      "resource_id": 26,
      "text": "I řekl: \"Pán můj o tom, co děláte, dobře ví.\""
    },
    {
      "resource_id": 26,
      "text": "Avšak oni za lháře jej prohlásili a uchvátil je trest dne zamračeného a byl to trest dne nesmírného."
    },
    {
      "resource_id": 26,
      "text": "A věru je v tomto znamení, však většina z nich nevěří."
    },
    { "resource_id": 26, "text": "A Pán tvůj dozajista je mocný a slitovný." },
    {
      "resource_id": 26,
      "text": ". . . A toto je vskutku Pána lidstva seslání,"
    },
    { "resource_id": 26, "text": "a sestoupil duch spolehlivý s ním" },
    { "resource_id": 26, "text": "na srdce tvé, bys varovatelem byl jedním." },
    { "resource_id": 26, "text": "A je ve zřetelném jazyce arabském sesláno" },
    { "resource_id": 26, "text": "a je věru v Písmech starých obsaženo." },
    {
      "resource_id": 26,
      "text": "Což není pro ně znamením, že znají je dítek Izraele učenci?"
    },
    {
      "resource_id": 26,
      "text": "A i kdybychom je byli seslali některému cizinci"
    },
    {
      "resource_id": 26,
      "text": "a byl by jim je přednášel, ani tehdy by nebyli věřící."
    },
    { "resource_id": 26, "text": "A takto jím pronikáme do srdcí hříšníků," },
    {
      "resource_id": 26,
      "text": "však oni v toto zjevení neuvěří, pokud trest bolestný neuzří,"
    },
    {
      "resource_id": 26,
      "text": "jenž přijde k nim, aniž co tušit budou, znenadání."
    },
    {
      "resource_id": 26,
      "text": "A tehdy zvolají: \"Což nebude nám dán odklad žádný?\""
    },
    {
      "resource_id": 26,
      "text": "Budou si pak ještě přát trestu Našeho uspíšení?"
    },
    {
      "resource_id": 26,
      "text": "Což nevidíš, že dáváme-li jim ještě několik let tohoto světa užívání,"
    },
    {
      "resource_id": 26,
      "text": "že potom dostaví se to, co jim jsme slibovali,"
    },
    {
      "resource_id": 26,
      "text": "a že nebude jim platno nic z toho, co si užívali?"
    },
    {
      "resource_id": 26,
      "text": "Žádné město jsme nezahubili, aniž jsme mu varovatele dali"
    },
    {
      "resource_id": 26,
      "text": "jako připomenutí, a věru jsme žádnou křivdu nespáchali."
    },
    { "resource_id": 26, "text": "A nesestoupili s Koránem žádní satani," },
    {
      "resource_id": 26,
      "text": "neb jim to nepřísluší a nejsou toho schopni ani,"
    },
    {
      "resource_id": 26,
      "text": "vždyť zabráněno jim bylo u nebeského trůnu v naslouchání."
    },
    {
      "resource_id": 26,
      "text": "A spolu s Bohem žádné jiné božstvo nevzývej, abys nebyl z potrestaných,"
    },
    { "resource_id": 26, "text": "a varuj nejbližší své z příbuzných" },
    {
      "resource_id": 26,
      "text": "a rozprostři křídla svá nad těmi, kdož následují tě z věřících."
    },
    {
      "resource_id": 26,
      "text": "A jestliže tě neuposlechnou, tedy rci: \",Já nejsem za to, co činíte, odpovědný.\""
    },
    { "resource_id": 26, "text": "A na mocného a slitovného se spolehni," },
    { "resource_id": 26, "text": "který tě vidí, když k modlitbě se zvedáš" },
    { "resource_id": 26, "text": "a jak mezi klanícími se chováš," },
    { "resource_id": 26, "text": "vždyť On slyšící je i vševědoucí." },
    { "resource_id": 26, "text": "Mám vám oznámit, na koho sestupují satani?" },
    { "resource_id": 26, "text": "Sestupují na všechny pomlouvače hříšné" },
    {
      "resource_id": 26,
      "text": "a sdělují jim slyšené, však lháři jsou to ve většině."
    },
    {
      "resource_id": 26,
      "text": "A také básníci jsou bloudícími následováni."
    },
    {
      "resource_id": 26,
      "text": "Což nevidíš, jak v každém údolí zmámeně pobíhají"
    },
    { "resource_id": 26, "text": "a říkají to, co vůbec nekonají?" },
    {
      "resource_id": 26,
      "text": "Kromě těch, kdo uvěřili a zbožné skutky konali a jména Božího hojně vzpomínali a jimž pomoci se dostalo poté, co jim ukřivděno bylo. A záhy se dozví ti, kdož křivdili, k jakému obratu osudu se obrátí!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "26" }
  }
}
