{
  "translations": [
    { "resource_id": 48, "text": "Ta seen meem." },
    {
      "resource_id": 48,
      "text": "DETTA ÄR budskap ur Skriften, som är klar i sig själv och som klart framställer sanningen."
    },
    {
      "resource_id": 48,
      "text": "Grämer du dig över att de [som du förmanar och varnar] inte vill tro?"
    },
    {
      "resource_id": 48,
      "text": "Om Vi ville hade Vi kunnat ge dem ett tecken från himlen, så att de hade böjt sina nackar inför det i ödmjuk underkastelse."
    },
    {
      "resource_id": 48,
      "text": "Men så snart en ny påminnelse når dem från den Nåderike, vänder de sig bort."
    },
    {
      "resource_id": 48,
      "text": "Nu har de påstått [att även detta budskap] är en lögn. Men [tids nog] skall de få veta vad det var som de förnekade och brukade skämta om."
    },
    {
      "resource_id": 48,
      "text": "Har de inte sett hur Vi har låtit jorden bära många nyttiga växter av alla slag"
    },
    {
      "resource_id": 48,
      "text": "I detta ligger helt visst ett budskap [till människorna] men de vill inte tro, de flesta av dem."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "[MINNS] hur din Herre kallade Moses till Sig [och sade]: \"Gå till det orättfärdiga folket,"
    },
    {
      "resource_id": 48,
      "text": "Faraos folk; finns det inte någon bland dem som fruktar [Gud]?\""
    },
    {
      "resource_id": 48,
      "text": "[Moses] svarade: \"Herre! Jag är rädd att de kommer att kalla mig lögnare,"
    },
    {
      "resource_id": 48,
      "text": "så att jag kommer ur fattningen och att min tunghäfta [förvärras]. Sänd därför bud efter Aron!"
    },
    {
      "resource_id": 48,
      "text": "De kan också ställa mig till svars för ett brott [som jag har begått] och jag är rädd att de kanske kommer att döda mig.\""
    },
    {
      "resource_id": 48,
      "text": "[Gud] svarade: \"Du har ingenting att frukta! Bege er nu i väg med Våra tecken, [du och din broder]; Vi skall vara med er och lyssna [till allt]."
    },
    {
      "resource_id": 48,
      "text": "Och gå till Farao och säg: 'Världarnas Herre har sänt oss [med begäran]"
    },
    {
      "resource_id": 48,
      "text": "att du låter Israels barn lämna landet med oss.'”"
    },
    {
      "resource_id": 48,
      "text": "[När Moses hade framfört sitt budskap] sade [Farao]: \"Fostrade vi dig inte när du var barn [och du växte upp] hos oss? Och bodde du inte mitt ibland oss [många] år av ditt liv"
    },
    {
      "resource_id": 48,
      "text": "Och ändå begick du den handling som du begick och visade därmed [din] otacksamhet.\""
    },
    {
      "resource_id": 48,
      "text": "[Moses] svarade: \"Jag gjorde detta vid en tid då jag hade hamnat på orätta vägar"
    },
    {
      "resource_id": 48,
      "text": "och jag flydde från er därför att jag fruktade [för mitt liv]. Men min Herre har skänkt mig omdöme [och visdom] och har utsett mig till en av [Sina] budbärare."
    },
    {
      "resource_id": 48,
      "text": "Och din godhet mot mig - består den i att du har gjort israeliterna till dina slavar?\""
    },
    {
      "resource_id": 48,
      "text": "Farao sade: \"Vad är det [du säger]? Världarnas Herre?\""
    },
    {
      "resource_id": 48,
      "text": "[Moses] svarade: \"[Gud är] Herre över himlarna och jorden och allt som finns däremellan; [det skulle ni inse] om ni har viljan att bli övertygade.\""
    },
    {
      "resource_id": 48,
      "text": "[Farao] sade till de kringstående: \"Har ni hört [på maken]?\""
    },
    {
      "resource_id": 48,
      "text": "[Moses] sade: \"[Han är] er Herre och [alla] era förfäders Herre.\""
    },
    {
      "resource_id": 48,
      "text": "[Farao] sade: \"Denne [föregivne] profet, som [påstår att han] är utsänd till oss, måste vara besatt!\""
    },
    {
      "resource_id": 48,
      "text": "[Moses] fortsatte: \"[Han är] Herre över öst och över väst och allt som finns däremellan - [det skulle ni inse] om ni använde ert förstånd!\""
    },
    {
      "resource_id": 48,
      "text": "[Farao] sade: \"Om du sätter upp någon annan än mig som gud, skall jag minsann låta kasta dig i fängelse!\""
    },
    {
      "resource_id": 48,
      "text": "[Moses] svarade: \"Även om jag ger dig ett klart [bevis]?\""
    },
    {
      "resource_id": 48,
      "text": "[Farao] sade: \"Kom då fram med det, om du talar sanning!\""
    },
    {
      "resource_id": 48,
      "text": "Då kastade [Moses] sin stav, och det var tydligt [för alla att] den var en orm;"
    },
    {
      "resource_id": 48,
      "text": "och han drog fram sin hand och [alla kringstående] såg att den var [skinande] vit."
    },
    {
      "resource_id": 48,
      "text": "[Farao] sade till stormännen som omgav honom: \"Denne är helt säkert en mästare i trolldom,"
    },
    {
      "resource_id": 48,
      "text": "som vill driva bort oss från vårt land med hjälp av sin trolldom. Vad råder ni mig till?\""
    },
    {
      "resource_id": 48,
      "text": "De svarade: \"Låt honom och hans broder vänta medan du sänder bud till städerna"
    },
    {
      "resource_id": 48,
      "text": "att alla skickliga trollkarlar skall inställa sig hos dig.\""
    },
    {
      "resource_id": 48,
      "text": "Och så församlades trollkarlarna vid den tid och på den dag som getts till känna"
    },
    {
      "resource_id": 48,
      "text": "och människorna tillfrågades om alla hade infunnit sig."
    },
    {
      "resource_id": 48,
      "text": "[Och någon sade:] \"Kanske får vi gå med [i processionen] bakom trollkarlarna, om de segrar.\""
    },
    {
      "resource_id": 48,
      "text": "Då trollkarlarna kom, sade de till Farao: \"Vi väntar oss minsann en frikostig belöning om det är vi som tar hem segern.\""
    },
    {
      "resource_id": 48,
      "text": "[Farao] svarade: \"Visst! Och ni skall höra till dem som står mig nära.\""
    },
    {
      "resource_id": 48,
      "text": "Moses sade till dem: \"Kasta nu vad det är ni vill kasta!\""
    },
    {
      "resource_id": 48,
      "text": "Och de kastade sina rep och sina stavar och sade: \"Så sant som all makt ligger hos Farao är det vi som har segrat!\""
    },
    {
      "resource_id": 48,
      "text": "Då kastade Moses sin stav och den slukade synvillorna som de hade framkallat."
    },
    {
      "resource_id": 48,
      "text": "Och trollkarlarna kastade sig ned på sina ansikten"
    },
    {
      "resource_id": 48,
      "text": "och utropade: \"Vi tror nu på världarnas Herre,"
    },
    { "resource_id": 48, "text": "Moses och Arons Herre!\"" },
    {
      "resource_id": 48,
      "text": "[Farao] sade: \"Tror ni på honom innan jag har gett er tillåtelse? Han måste vara den mästare som har undervisat er i trolldom! Men ni skall få pröva på [min vrede]! Jag svär att jag skall hugga av er motsatt hand och fot till sista man; ja, jag skall korsfästa er utan förskoning!\""
    },
    {
      "resource_id": 48,
      "text": "De svarade: \"[Det är för oss] ett mindre ont, eftersom vi återvänder till vår Herre."
    },
    {
      "resource_id": 48,
      "text": "Vi hoppas få Hans förlåtelse för våra synder, då vi är de första som antar tron.\""
    },
    {
      "resource_id": 48,
      "text": "[EFTER EN tid] gav Vi Moses genom ingivelse denna befallning: \"Tåga bort med Mina tjänare under natten, ni kommer nämligen att förföljas!\""
    },
    {
      "resource_id": 48,
      "text": "Och Farao sände bud till städerna med befallning att [männen] skulle inkallas till krigstjänst [och att följande skulle kungöras:]"
    },
    { "resource_id": 48, "text": "\"[Israeliterna] är en ynklig skara," },
    { "resource_id": 48, "text": "fulla av avoghet mot oss;" },
    { "resource_id": 48, "text": "men vi är ett folk på vår vakt" },
    {
      "resource_id": 48,
      "text": "och vi har drivit bort dem från deras trädgårdar och källor"
    },
    {
      "resource_id": 48,
      "text": "och de rikedomar de samlade och den hedersamma plats [som de intog i vårt land].\""
    },
    {
      "resource_id": 48,
      "text": "Så [gick de till väga]. - Men [därefter] gav Vi Israels barn [allt] detta i arv."
    },
    {
      "resource_id": 48,
      "text": "Och de förföljande [egyptierna] hann upp dem vid soluppgången;"
    },
    {
      "resource_id": 48,
      "text": "och när de två människohoparna kom inom synhåll för varandra, ropade de som tågade med Moses: \"De kommer att hinna ifatt oss [och göra slut på oss]!\""
    },
    {
      "resource_id": 48,
      "text": "[Moses] svarade: \"Nej! Min Herre är med mig och Han kommer att leda mig.\""
    },
    {
      "resource_id": 48,
      "text": "Och Vi befallde Moses: \"Slå på vattnet med din stav!\" - och se, då delade sig [havet] och de två delarna reste sig som mäktiga berg."
    },
    {
      "resource_id": 48,
      "text": "Och Vi ledde förföljarna fram till denna plats."
    },
    {
      "resource_id": 48,
      "text": "Vi räddade Moses och alla som var med honom"
    },
    { "resource_id": 48, "text": "och därefter lät Vi de andra dränkas." },
    {
      "resource_id": 48,
      "text": "I detta ligger helt visst ett budskap [till människorna] men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    { "resource_id": 48, "text": "OCH BERÄTTA för dem om Abraham -" },
    {
      "resource_id": 48,
      "text": "hur han frågade sin fader och sitt folk: \"Vad är det ni tillber?\""
    },
    {
      "resource_id": 48,
      "text": "De svarade: \"Vi tillber [våra] gudabilder och vi skall fortsätta att ge dem vår hängivna dyrkan.\""
    },
    {
      "resource_id": 48,
      "text": "[Abraham] sade: \"Hör de er när ni anropar dem,"
    },
    { "resource_id": 48, "text": "eller kan de hjälpa er eller skada er?\"" },
    {
      "resource_id": 48,
      "text": "De svarade: \"Nej, men vi gör vad vi har sett våra fäder göra.\""
    },
    {
      "resource_id": 48,
      "text": "Han sade: \"Har ni ägnat en tanke åt vad det är ni dyrkar,"
    },
    { "resource_id": 48, "text": "ni och alla era förfäder" },
    {
      "resource_id": 48,
      "text": "Dessa [gudar] är mina fiender - [för mig] finns ingen [gud] utom världarnas Herre."
    },
    {
      "resource_id": 48,
      "text": "Det är Han som har skapat mig och Han som leder mig,"
    },
    { "resource_id": 48, "text": "och Han som ger mig mat och dryck." },
    {
      "resource_id": 48,
      "text": "Och när jag är sjuk, återger Han mig hälsan."
    },
    {
      "resource_id": 48,
      "text": "Han skall låta mig dö och därefter väcka mig till nytt liv"
    },
    {
      "resource_id": 48,
      "text": "och på Domens dag - det är mitt hopp - skall Han förlåta mig mina synder!\""
    },
    {
      "resource_id": 48,
      "text": "[Och Abraham bad:] \"Herre! Ge mig visdom och förena mig med skaran av Dina rättfärdiga [tjänare];"
    },
    {
      "resource_id": 48,
      "text": "och låt efterkommande släkten minnas mig som en man av sanning"
    },
    {
      "resource_id": 48,
      "text": "och gör mig till en av arvtagarna till lycksalighetens lustgårdar."
    },
    {
      "resource_id": 48,
      "text": "Och förlåt min fader - han var en av dem som gick vilse -"
    },
    {
      "resource_id": 48,
      "text": "och förnedra mig inte på Uppståndelsens dag,"
    },
    {
      "resource_id": 48,
      "text": "den Dag då varken rikedom eller söners [mångfald] skall vara till gagn"
    },
    {
      "resource_id": 48,
      "text": "och då bara den [kan känna sig trygg] som stiger fram inför Gud med rent hjärta.\""
    },
    {
      "resource_id": 48,
      "text": "Då skall paradiset föras fram till de gudfruktiga,"
    },
    {
      "resource_id": 48,
      "text": "och helvetet skall göras fullt synligt för dem som räddningslöst gått vilse;"
    },
    {
      "resource_id": 48,
      "text": "och de skall tillfrågas: \"Var är de som ni tillbad"
    },
    {
      "resource_id": 48,
      "text": "i Guds ställe? Kan de hjälpa er eller [ens] hjälpa sig själva?\""
    },
    {
      "resource_id": 48,
      "text": "Och de skall störtas på huvudet i helvetet, de och de som räddningslöst gått vilse"
    },
    {
      "resource_id": 48,
      "text": "liksom Iblees hjälptrupper, alla tillsammans."
    },
    {
      "resource_id": 48,
      "text": "Och när de tvistar [i helvetet] skall de säga:"
    },
    {
      "resource_id": 48,
      "text": "\"Vid Gud! Vilket grovt misstag gjorde vi inte"
    },
    {
      "resource_id": 48,
      "text": "då vi satte er vid sidan av världarnas Herre."
    },
    {
      "resource_id": 48,
      "text": "Bara de obotfärdiga syndarna kunde förleda oss [till detta]."
    },
    {
      "resource_id": 48,
      "text": "Nu har vi ingen som kan tala till förmån för oss,"
    },
    { "resource_id": 48, "text": "och ingen sann vän [som hjälper oss]." },
    {
      "resource_id": 48,
      "text": "Om vi ändå fick börja om på nytt! Då skulle vi vara ett med de troende.\""
    },
    {
      "resource_id": 48,
      "text": "I detta ligger förvisso ett budskap [till människorna], men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "[ÄVEN] NOAS folk beskyllde [Guds] budbärare för lögn."
    },
    {
      "resource_id": 48,
      "text": "Och deras broder Noa sade till dem: \"Fruktar ni inte Gud"
    },
    {
      "resource_id": 48,
      "text": "Jag är ett sändebud [utsänd] till er, som ni kan lita på;"
    },
    { "resource_id": 48, "text": "frukta därför Gud och lyd mig!" },
    {
      "resource_id": 48,
      "text": "Jag begär ingen lön av er för detta - min lön får jag inte av någon annan än världarnas Herre;"
    },
    { "resource_id": 48, "text": "frukta därför Gud och lyd mig!\"" },
    {
      "resource_id": 48,
      "text": "De svarade: \"Skall vi tro på dig som [bara] har slöddret till anhängare?\""
    },
    {
      "resource_id": 48,
      "text": "Han sade: \"Jag kan inte veta vad de förut haft för sig!"
    },
    {
      "resource_id": 48,
      "text": "De skall inte stå till svars inför någon annan än min Herre - förstår ni inte det?"
    },
    {
      "resource_id": 48,
      "text": "Jag har inte rätt att stöta bort dem [som säger att de är] troende."
    },
    {
      "resource_id": 48,
      "text": "Jag är endast en varnare, som varnar klart och entydigt.\""
    },
    {
      "resource_id": 48,
      "text": "De sade: \"Du kommer minsann att bli stenad till döds, Noa, om du inte slutar med detta!\""
    },
    {
      "resource_id": 48,
      "text": "[Då] bad han: \"Herre! Mitt folk tror inte på mina ord."
    },
    {
      "resource_id": 48,
      "text": "Gör därför sanningen uppenbar i min [tvist] med dem, och rädda mig och de troende som följer mig!\""
    },
    {
      "resource_id": 48,
      "text": "Och Vi räddade honom och dem som följde honom i den fullastade arken;"
    },
    { "resource_id": 48, "text": "sedan lät Vi dem som blev kvar dränkas." },
    {
      "resource_id": 48,
      "text": "I detta ligger förvisso ett budskap [till människorna], men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "[ÄVEN stammen] Aad beskyllde [Guds] budbärare för lögn."
    },
    {
      "resource_id": 48,
      "text": "Och deras broder Hud sade till dem: \"Fruktar ni inte Gud"
    },
    {
      "resource_id": 48,
      "text": "Jag är ett sändebud [utsänd] till er som ni kan lita på;"
    },
    { "resource_id": 48, "text": "frukta därför Gud och lyd mig!" },
    {
      "resource_id": 48,
      "text": "Jag begär ingen lön av er för detta - min lön får jag inte av någon annan än världarnas Herre."
    },
    {
      "resource_id": 48,
      "text": "Är det för ert nöjes skull som ni reser minnesmärken på varje kulle"
    },
    {
      "resource_id": 48,
      "text": "och de befästa borgar ni bygger - hoppas ni därigenom nå odödlighet?"
    },
    {
      "resource_id": 48,
      "text": "Och varför går ni till väga med sådan grymhet, när ni utövar er makt?"
    },
    { "resource_id": 48, "text": "Frukta nu Gud och lyd mig!" },
    {
      "resource_id": 48,
      "text": "Frukta Honom som har skänkt er allt det som ni [själva] vet,"
    },
    { "resource_id": 48, "text": "skänkt er boskap och söner," },
    { "resource_id": 48, "text": "och trädgårdar och källor." },
    {
      "resource_id": 48,
      "text": "Jag är rädd att straffet [annars] drabbar er en olycksdiger Dag!\""
    },
    {
      "resource_id": 48,
      "text": "De svarade: \"Det är likgiltigt för oss om du förmanar oss eller inte förmanar oss;"
    },
    {
      "resource_id": 48,
      "text": "det [vi gör är det som] har varit [våra] förfäders sed sedan urminnes tid,"
    },
    {
      "resource_id": 48,
      "text": "och vi kommer inte att straffas [för detta]!\""
    },
    {
      "resource_id": 48,
      "text": "Och när de kallade honom lögnare, lät Vi dem gå under. I detta ligger förvisso ett budskap [till människorna], men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "[ÄVEN stammen] Thamud beskyllde [Guds] budbärare för lögn."
    },
    {
      "resource_id": 48,
      "text": "Deras broder Salih vände sig till dem och sade: \"Fruktar ni inte Gud"
    },
    {
      "resource_id": 48,
      "text": "Jag är ett sändebud [utsänd] till er, som ni kan lita på;"
    },
    { "resource_id": 48, "text": "frukta därför Gud och lyd mig!" },
    {
      "resource_id": 48,
      "text": "Jag begär ingen lön av er för detta - min lön får jag inte av någon annan än världarnas Herre."
    },
    {
      "resource_id": 48,
      "text": "Tror ni att ni [alltid] skall få bo kvar här i trygghet"
    },
    { "resource_id": 48, "text": "bland trädgårdar och källor" },
    {
      "resource_id": 48,
      "text": "och åkerfält och dadelpalmer med deras smäckra blomkolvar"
    },
    {
      "resource_id": 48,
      "text": "Och [fortsätta att] hugga ut bostäder åt er i bergväggen med den skicklighet [ni har uppnått]?"
    },
    { "resource_id": 48, "text": "Frukta nu Gud och lyd mig," },
    {
      "resource_id": 48,
      "text": "och lyd inte de råd ni får av slösarna och de omåttliga,"
    },
    {
      "resource_id": 48,
      "text": "de som stör ordningen på jorden och sprider sedefördärv och inte vill bättra sig!\""
    },
    {
      "resource_id": 48,
      "text": "De sade: \"Du är bara en av dem som har fallit offer för trolldom,"
    },
    {
      "resource_id": 48,
      "text": "du är ingenting annat än en människa som vi! Visa oss ett tecken, om du talar sanning!\""
    },
    {
      "resource_id": 48,
      "text": "Han svarade: \"Här är ett kamelsto; hon har rätt att vattnas och ni har rätt att vattna [era djur] på en fastställd dag."
    },
    {
      "resource_id": 48,
      "text": "Låt henne inte komma till skada; [i annat fall] kommer straffet att drabba er en olycksdiger dag!\""
    },
    {
      "resource_id": 48,
      "text": "Men de slaktade henne på grymmaste sätt, en handling som de fick ångra,"
    },
    {
      "resource_id": 48,
      "text": "när de drabbades av det [förutsagda] straffet. I detta ligger förvisso ett budskap [till människorna], men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "[ÄVEN] LOTS folk beskyllde [Guds] budbärare för lögn."
    },
    {
      "resource_id": 48,
      "text": "Och deras broder Lot sade till dem: \"Fruktar ni inte Gud"
    },
    {
      "resource_id": 48,
      "text": "Jag är ett sändebud [utsänd] till er, som ni kan lita på;"
    },
    { "resource_id": 48, "text": "frukta därför Gud och lyd mig!" },
    {
      "resource_id": 48,
      "text": "Jag begär ingen lön av er för detta - min lön får jag inte av någon annan än världarnas Herre."
    },
    {
      "resource_id": 48,
      "text": "Måste ni, ensamma i hela skapelsen, söka er till ert eget manliga kön"
    },
    {
      "resource_id": 48,
      "text": "och förbigå dem som er Herre har skapat till hustrur åt er? Ni överskrider verkligen alla gränser!\""
    },
    {
      "resource_id": 48,
      "text": "De sade: \"Lot! Vi svär att du kommer att jagas bort [från denna stad], om du inte slutar [med dina förmaningar]!\""
    },
    {
      "resource_id": 48,
      "text": "[Lot] svarade: \"Jag hör till dem som känner den starkaste avsky för det ni gör!\""
    },
    {
      "resource_id": 48,
      "text": "[Och han bad till Gud:] \"Herre! Rädda mig och de mina från [dessa människor och] deras förehavanden!\""
    },
    { "resource_id": 48, "text": "Och Vi räddade honom och hela hans familj" },
    {
      "resource_id": 48,
      "text": "utom en gammal kvinna, som var bland dem som dröjde sig kvar."
    },
    { "resource_id": 48, "text": "Därefter lät Vi de övriga gå under" },
    {
      "resource_id": 48,
      "text": "i ett regn [av död och förintelse] som Vi sände över dem. Ett olycksbringande regn, det som faller över dem som har varnats [förgäves]!"
    },
    {
      "resource_id": 48,
      "text": "I detta ligger förvisso ett budskap [till människorna], men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "[ÄVEN] FOLKET i [Madyans] skogsklädda dalar beskyllde [Guds] budbärare för lögn."
    },
    {
      "resource_id": 48,
      "text": "Deras broder Shu`ayb sade till dem: \"Fruktar ni inte Gud"
    },
    {
      "resource_id": 48,
      "text": "Jag är ett sändebud [utsänd] till er, som ni kan lita på;"
    },
    { "resource_id": 48, "text": "frukta därför Gud och lyd mig!" },
    {
      "resource_id": 48,
      "text": "Jag begär ingen lön av er för detta - min lön får jag inte av någon annan än världarnas Herre."
    },
    {
      "resource_id": 48,
      "text": "Ge fullt mått och tillskansa er inte vinst på andras bekostnad;"
    },
    { "resource_id": 48, "text": "väg med rättvisande våg" },
    {
      "resource_id": 48,
      "text": "och inkräkta inte på andras rättigheter. Sprid inte sedefördärv eller annat ont på jorden,"
    },
    {
      "resource_id": 48,
      "text": "men frukta Gud som har skapat er och [alla] släkten före er!\""
    },
    {
      "resource_id": 48,
      "text": "De sade: \"Du är bara en av dem som har fallit offer för trolldom,"
    },
    {
      "resource_id": 48,
      "text": "du är ingenting annat än en människa som vi, och vi anser att du är en lögnare."
    },
    {
      "resource_id": 48,
      "text": "Men försök förmå himlen att störta ned i stycken över oss, om du talar sanning!\""
    },
    {
      "resource_id": 48,
      "text": "Han svarade: \"Min Herre har full kännedom om vad ni tar er för.\""
    },
    {
      "resource_id": 48,
      "text": "Men de beskyllde honom [än en gång] för lögn. Och straffet drabbade dem en dag vars ljus skymdes i mörker, en straffets och skräckens dag."
    },
    {
      "resource_id": 48,
      "text": "I detta ligger förvisso ett budskap [till människorna], men de flesta av dem vill inte tro."
    },
    {
      "resource_id": 48,
      "text": "Din Herre är den Allsmäktige, den Barmhärtige."
    },
    {
      "resource_id": 48,
      "text": "DENNA [SKRIFT] är en uppenbarelse från världarnas Herre;"
    },
    { "resource_id": 48, "text": "ingivelsens trogna ande har stigit ned" },
    {
      "resource_id": 48,
      "text": "[och ingjutit] den i ditt hjärta, för att du skall vara en av varnarna"
    },
    { "resource_id": 48, "text": "[och varna] på ren och klar arabiska." },
    {
      "resource_id": 48,
      "text": "Dess [sanning] fanns helt visst i äldre tiders böcker med nedtecknad gudomlig visdom."
    },
    {
      "resource_id": 48,
      "text": "Är det inte ett tecken för dem att lärda män bland Israels barn visste detta?"
    },
    {
      "resource_id": 48,
      "text": "Men även om Vi hade uppenbarat den för någon som inte har arabiska till modersmål,"
    },
    {
      "resource_id": 48,
      "text": "och han hade läst upp den för dem [på sitt språk], skulle de inte ha trott."
    },
    {
      "resource_id": 48,
      "text": "Så har Vi låtit [budskapet] passera in och ut genom de obotfärdiga syndarnas hjärtan."
    },
    {
      "resource_id": 48,
      "text": "Men de kommer inte att tro förrän de ser framför sig det plågsamma straff"
    },
    {
      "resource_id": 48,
      "text": "som [är förberett och som] skall drabba dem plötsligt, när de ingenting anar;"
    },
    {
      "resource_id": 48,
      "text": "och då kommer de att ropa: \"Kan vi få ett uppskov?\""
    },
    {
      "resource_id": 48,
      "text": "Är det då verkligen deras önskan att skynda på Vårt straff?"
    },
    {
      "resource_id": 48,
      "text": "Vad tror du? - Om Vi under åratal hade låtit dem njuta av livet"
    },
    {
      "resource_id": 48,
      "text": "och sedan lät det [straff] drabba dem som de hade varnats för,"
    },
    {
      "resource_id": 48,
      "text": "vilken nytta hade de då av det långa, behagliga liv som de fick leva"
    },
    {
      "resource_id": 48,
      "text": "Vi har aldrig låtit ett folk förgås som inte fått ta emot dem som varnade"
    },
    {
      "resource_id": 48,
      "text": "[och] påminde dem; Vi tillfogar nämligen ingen [av Våra tjänare] orätt."
    },
    {
      "resource_id": 48,
      "text": "Det är inte onda andar som har stigit ned med denna [Skrift];"
    },
    {
      "resource_id": 48,
      "text": "[den uppgiften] är inte för dem och de förmår inte [utföra den],"
    },
    {
      "resource_id": 48,
      "text": "ja, de hålls till och med på sådant avstånd att de inte [ens] kan lyssna [till den]."
    },
    {
      "resource_id": 48,
      "text": "Anropa därför inte en annan gud vid sidan av Gud; i annat fall kommer du att höra till dem som skall straffas."
    },
    {
      "resource_id": 48,
      "text": "Och varna dem som står dig närmast [för Guds straff]"
    },
    {
      "resource_id": 48,
      "text": "och bred ödmjukt din [ömhets] vinge över dina troende anhängare;"
    },
    {
      "resource_id": 48,
      "text": "men säg, om någon vägrar att följa dig: \"Jag är inte ansvarig för vad ni gör\" -"
    },
    {
      "resource_id": 48,
      "text": "och lita till den Allsmäktige, den Barmhärtige,"
    },
    { "resource_id": 48, "text": "som ser dig när du reser dig [ensam]," },
    {
      "resource_id": 48,
      "text": "och när du är [hos dem] och de faller ned på sina ansikten i tillbedjan."
    },
    { "resource_id": 48, "text": "Han är Den som hör allt, vet allt." },
    {
      "resource_id": 48,
      "text": "[Säg, Muhammad:] \"Skall jag säga er till vem de onda andarna stiger ned"
    },
    {
      "resource_id": 48,
      "text": "De stiger ned till alla syndiga bedragare [beredda att själva föras bakom ljuset];"
    },
    {
      "resource_id": 48,
      "text": "de lyssnar gärna, men de flesta av dem lägger [egna] lögner [till det som de kan snappa upp].\""
    },
    {
      "resource_id": 48,
      "text": "Och poeterna - dem följer sådana som är osäkra om vägen."
    },
    {
      "resource_id": 48,
      "text": "Har du inte sett hur de strövar genom alla dalar utan mål"
    },
    { "resource_id": 48, "text": "och hur de säger ett men gör ett annat?" },
    {
      "resource_id": 48,
      "text": "Men [så uppträder] inte de troende som lever rättskaffens och ständigt anropar Gud och som försvarar sig när de blivit föremål för [hätska och hånfulla] angrepp. Och de som har gjort sig skyldiga till [dessa] orättmätiga angrepp skall [snart] få se vilken vändning deras liv kommer att ta!"
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "26" }
  }
}
