{
  "translations": [
    { "resource_id": 235, "text": "Tha, Sīn, Mїm." },
    {
      "resource_id": 235,
      "text": "Dit zijn de Verzen van het duidelijke Boek."
    },
    {
      "resource_id": 235,
      "text": "Misschien zou jij jezelf vernietigen van verdriet omdat zij geen gelovigen zijn."
    },
    {
      "resource_id": 235,
      "text": "Als Wij het gewenst hadden, dan hadden Wij uit de hemel een Teken kunnen sturen, zodat hun nekken ervoor gebogen bleven."
    },
    {
      "resource_id": 235,
      "text": "En er komt van de Erbarmer geen nieuwe Overdenking tot hen, of zij keren zich daarvan af."
    },
    {
      "resource_id": 235,
      "text": "Voorzeker, zij hebben dit verloochend, maar weldra zullen de tijdingen hun bereiken van hetgeen zij bespotten."
    },
    {
      "resource_id": 235,
      "text": "Bekijken zij de aarde niet, hoeveel goede soorten gewassen Wij daarop hebben laten groeien?"
    },
    {
      "resource_id": 235,
      "text": "Waarlijk, hierin is een Teken maar de meesten van hen zijn geen gelovigen."
    },
    {
      "resource_id": 235,
      "text": "En waarlijk, jullie Heer! Hij is zeker de Almachtige, de Genadevolle."
    },
    {
      "resource_id": 235,
      "text": "En (gedenk) toen jullie Heer Mozes opriep (zeggende): “Ga naar het volk dat onrechtvaardig is."
    },
    {
      "resource_id": 235,
      "text": "Het volk van Farao. Vrezen zij (Allah) niet?”"
    },
    {
      "resource_id": 235,
      "text": "Hij (Mozes) zei: “Mijn Heer! Waarlijk, ik vrees dat zij mij loochenen."
    },
    {
      "resource_id": 235,
      "text": "En mijn borst is beklemd en mijn tong drukt zich niet goed uit. Laat Haaron dus komen."
    },
    {
      "resource_id": 235,
      "text": "En zij beschuldigen mij van een misdaad, en ik ben bang dat zij mij zullen doden.”"
    },
    {
      "resource_id": 235,
      "text": "Allah zei: “Nee! Gaan jullie beiden met Onze Tekenen. Waarlijk! Wij zullen bij jullie zijn, luisterend."
    },
    {
      "resource_id": 235,
      "text": "En wanneer jullie beiden tot de Farao komen zeg: “Wij zijn de Boodschappers van de Heer der Werelden."
    },
    {
      "resource_id": 235,
      "text": "Laat dus de Kinderen van Israël met ons mee gaan.”"
    },
    {
      "resource_id": 235,
      "text": "(Farao) zei: “Hebben wij jou niet als kind van ons opgevoed? En jij hebt vele jaren van je leven bij ons gewoond."
    },
    {
      "resource_id": 235,
      "text": "En jij weet wat je deed. En jij bent één van de ondankbaren.”"
    },
    {
      "resource_id": 235,
      "text": "Mozes zei: “Ik heb het gedaan toen ik onwetend was."
    },
    {
      "resource_id": 235,
      "text": "Dus vluchtte ik van u want ik was bang voor u. Maar mijn Heer heeft mij wijsheid gegeven en mij als één van de Boodschappers aangewezen."
    },
    {
      "resource_id": 235,
      "text": "En dit is de gunst die jij mij bewees: dat jij de Kinderen van Israël tot slaven hebt gemaakt.”"
    },
    {
      "resource_id": 235,
      "text": "Farao zei: “En wie is de Heer der Werelden?”"
    },
    {
      "resource_id": 235,
      "text": "Mozes zei: “De Heer van de hemelen en de aarde en alles wat daartussen is, als jullie er maar van overtuigd waren.”"
    },
    {
      "resource_id": 235,
      "text": "Farao zei tegen degenen om hem heen: “Horen jullie niet (wat hij zegt)?”"
    },
    {
      "resource_id": 235,
      "text": "Mozes zei: “Uw Heer en de Heer van uw voorvaderen!”"
    },
    {
      "resource_id": 235,
      "text": "Farao zei: “Waarlijk, jullie Boodschapper die tot jullie gezonden is, is een dwaas!”"
    },
    {
      "resource_id": 235,
      "text": "Mozes zei: “De Heer van het Oosten en het Westen en alles wat daar tussen is, als jullie begrijpen.”"
    },
    {
      "resource_id": 235,
      "text": "Farao zei: “Als je een god anders dan mij kiest, zal ik je zeker onder de gevangenen plaatsen.”"
    },
    {
      "resource_id": 235,
      "text": "Mozes zei: “En als ik u iets duidelijks breng?”"
    },
    {
      "resource_id": 235,
      "text": "Farao zei: “Breng het dan, als je waarachtig bent!”"
    },
    {
      "resource_id": 235,
      "text": "Dus gooide (Mozes) zijn stok neer en daarop werd het een duidelijke slang."
    },
    {
      "resource_id": 235,
      "text": "En hij strekte zijn hand uit en zie, voor alle toeschouwers was het wit!"
    },
    {
      "resource_id": 235,
      "text": "(Farao) zei tegen de gezagdragers om hem heen: “Waarlijk! Dit is inderdaad een goed onderrichte tovenaar."
    },
    {
      "resource_id": 235,
      "text": "Hij wil jullie door zijn toverkunst uit jullie land verdrijven, wat is dan jullie raad en wat bevelen jullie aan?”"
    },
    {
      "resource_id": 235,
      "text": "Zij zeiden: “Stuur Geef hem en zijn broer uitstel en stuur aankondigers naar de steden."
    },
    {
      "resource_id": 235,
      "text": "Om uw best getrainde tovenaars te verzamelen.”"
    },
    {
      "resource_id": 235,
      "text": "Zo werden de tovenaars op een vastgestelde tijd op een aangewezen dag verzameld."
    },
    {
      "resource_id": 235,
      "text": "En er werd tegen het volk gezegd: “Zijn jullie nu bijeengekomen?"
    },
    {
      "resource_id": 235,
      "text": "Zodat wij de tovenaars kunnen volgen als zij de overwinnaars zijn.”"
    },
    {
      "resource_id": 235,
      "text": "Toen de tovenaars aankwamen zeiden zij tegen Farao: “Zal er echt een beloning voor ons zijn als wij de overwinnaars zijn?”"
    },
    {
      "resource_id": 235,
      "text": "Hij zei: “Ja, en jullie zullen zeker tot degenen behoren die in (mijn) nabijheid worden gebracht.”"
    },
    {
      "resource_id": 235,
      "text": "Mozes zei tegen hen: “Werp maar wat jullie willen werpen.”"
    },
    {
      "resource_id": 235,
      "text": "Dus wierpen zij hun touwen en stokken en zeiden: “Bij de macht van de Farao, wij zijn het die zeker zullen winnen!”"
    },
    {
      "resource_id": 235,
      "text": "Toen wierp Mozes zijn stok en toen verslond zij wat zij met hun bedrog hadden gemaakt."
    },
    {
      "resource_id": 235,
      "text": "En de tovenaars vielen in de knielhouding neer."
    },
    {
      "resource_id": 235,
      "text": "Zeggende: “Wij geloven in de Heer der Werelden."
    },
    { "resource_id": 235, "text": "De Heer van Mozes en Haaron.”" },
    {
      "resource_id": 235,
      "text": "(Farao) zei: “Geloven jullie hem voordat ik jullie daarvoor toestemming geef? Zeker, Hij is inderdaad jullie meester die jullie de toverkunsten heeft onderricht! Dus waarlijk, jullie zullen het te weten komen. Waarlijk, ik zal jullie handen en voeten aan tegenovergestelde kanten afhakken en ik zal jullie allen kruisigen.”"
    },
    {
      "resource_id": 235,
      "text": "Zij zeiden: “Het deert ons niet! Waarlijk, tot onze Heer zullen wij terugkeren."
    },
    {
      "resource_id": 235,
      "text": "Waarlijk, wij hopen echt dat onze Heer onze zonden zal vergeven, want wij zijn de eerste van de gelovigen.”"
    },
    {
      "resource_id": 235,
      "text": "En Wij openbaarden aan Mozes, zeggende: “Neem Mijn dienaren mee in de nacht, waarlijk, jullie zullen achtervolgd worden.”"
    },
    {
      "resource_id": 235,
      "text": "Toen stuurde Farao aankondigers naar (alle) steden."
    },
    {
      "resource_id": 235,
      "text": "(Zeggende): “Waarlijk! Dit is zeker niet anders dan een kleine groep."
    },
    {
      "resource_id": 235,
      "text": "En waarlijk, zij hebben ons woedend gemaakt."
    },
    {
      "resource_id": 235,
      "text": "En wij zijn een ten volle bewapende menigte.”"
    },
    {
      "resource_id": 235,
      "text": "Toen hebben Wij hen van de tuinen en de bronnen verdreven."
    },
    {
      "resource_id": 235,
      "text": "En de schatten en alle soorten eervolle plaatsen."
    },
    {
      "resource_id": 235,
      "text": "Zo was het, en Wij deden de Kinderen van Israël het erven."
    },
    {
      "resource_id": 235,
      "text": "Toen achtervolgden zij hen bij de zonsopkomst."
    },
    {
      "resource_id": 235,
      "text": "En toen de twee legers elkaar zagen, zei het volk van Mozes: “Wij zijn zeker dat wij zullen worden ingehaald.”"
    },
    {
      "resource_id": 235,
      "text": "“Zeker niet (zei Mozes)! Waarlijk, mijn Heer staat aan mijn kant, (en het is) Hij Die mij zal leiden (naar het Pad van de bevrijding).”"
    },
    {
      "resource_id": 235,
      "text": "Toen openbaarden Wij aan Mozes (zeggende): “Sla met jouw stok tegen de zee.” En het (de zee) spleet en ieder afzonderlijk deel was als een grote berg."
    },
    {
      "resource_id": 235,
      "text": "Toen brachten Wij de anderen naar die plaats."
    },
    {
      "resource_id": 235,
      "text": "En Wij redden Mozes en allen die bij hem waren."
    },
    { "resource_id": 235, "text": "Vervolgens verdronken Wij de anderen." },
    {
      "resource_id": 235,
      "text": "Waarlijk! Hierin is een Teken maar de meesten van hen zijn geen gelovigen."
    },
    {
      "resource_id": 235,
      "text": "En waarlijk, jouw Heer (O Mohammed)! Hij is waarlijk de Almachtige, de Genadevolle."
    },
    {
      "resource_id": 235,
      "text": "En reciteer aan hen het verhaal van Ibrahim."
    },
    {
      "resource_id": 235,
      "text": "Toen hij tegen zijn vader en zijn volk zei: “Wat aanbidden jullie?”"
    },
    {
      "resource_id": 235,
      "text": "Zij zeiden: “Wij aanbidden afgoden en aan hen zijn wij altijd toegewijd.”"
    },
    {
      "resource_id": 235,
      "text": "Hij zei: “Horen zij jullie als jullie (hen) roepen?"
    },
    {
      "resource_id": 235,
      "text": "Of hebben jullie er baat bij of schaden zij (jullie)?”"
    },
    {
      "resource_id": 235,
      "text": "Zij zeiden: “Nee, maar onze vaders deden het ook.”"
    },
    {
      "resource_id": 235,
      "text": "Hij zei: “Hebben jullie datgene wat jullie aanbidden goed bekeken?"
    },
    { "resource_id": 235, "text": "Jullie en jullie voorvaders?" },
    {
      "resource_id": 235,
      "text": "Waarlijk, zij zijn een vijand voor mij, (ik aanbid niemand) behalve de Heer der Werelden."
    },
    {
      "resource_id": 235,
      "text": "(Het is enkel Allah) Die mij (in de \"beste vorm) heeft geschapen, en het is (enkel) Allah Die mij leidt (naar een bewustzijn van het pad der goedheid)."
    },
    {
      "resource_id": 235,
      "text": "En Hij (de Voorziener en Begunstiger) is Degene Die mij te eten en te drinken geeft (na het te hebben geschapen in verscheidenheid)."
    },
    {
      "resource_id": 235,
      "text": "En als ik ziek ben, is Hij het Die mij geneest."
    },
    {
      "resource_id": 235,
      "text": "En (Hij is) Degene Die mij doet sterven (zodra mijn tijd erop zit), en mij vervolgens doet leven."
    },
    {
      "resource_id": 235,
      "text": "En Degene waarvan ik hevig verlang dat Hij mijn fouten op de Dag des Oordeels vergeeft."
    },
    {
      "resource_id": 235,
      "text": "Mijn Heer! Geef mij wijsheid en voeg mij bij de rechtvaardigen."
    },
    {
      "resource_id": 235,
      "text": "En laat mij door de volgende generaties in eerbaarheid herinnerd worden."
    },
    {
      "resource_id": 235,
      "text": "En maak mij tot de erfgenamen van het Paradijs van de vreugde."
    },
    {
      "resource_id": 235,
      "text": "En vergeef mijn vader, waarlijk hij behoorde tot de dwalenden."
    },
    {
      "resource_id": 235,
      "text": "En verneder mij niet op de Dag wanneer (alle schepselen) zullen herrijzen."
    },
    {
      "resource_id": 235,
      "text": "De Dag waarop weelde noch zonen zullen baten."
    },
    {
      "resource_id": 235,
      "text": "Behalve hij, die aan Allah een schoon hart brengt."
    },
    {
      "resource_id": 235,
      "text": "En het Paradijs zal in de nabijheid van de godvrezenden gebracht worden."
    },
    {
      "resource_id": 235,
      "text": "En het (Helle)vuur zal in het volle aangezicht van de zondaren geplaatst worden."
    },
    {
      "resource_id": 235,
      "text": "En er zal tegen hen gezegd worden: “Waar is het, wat jullie plachten te aanbidden?"
    },
    {
      "resource_id": 235,
      "text": "Naast Allah?” Kunnen zij jullie helpen of zichzelf helpen?"
    },
    {
      "resource_id": 235,
      "text": "Dan zullen zij op hun gezichten in het (vuur) geworpen worden, Zij en de dwalenden."
    },
    { "resource_id": 235, "text": "En samen met het hele leger van Iblies." },
    {
      "resource_id": 235,
      "text": "Zij zullen zeggen terwijl zij redetwisten:"
    },
    {
      "resource_id": 235,
      "text": "“Bij Allah, wij hebben zeker een duidelijke fout gemaakt."
    },
    {
      "resource_id": 235,
      "text": "Dat wij jullie (valse goden) gelijkstelden aan de Heer der Werelden."
    },
    {
      "resource_id": 235,
      "text": "En niemand heeft ons\" wereld van de Djinn en de wereld van de Engelen. \"de fouten laten begaan behalve de misdadigers."
    },
    { "resource_id": 235, "text": "Nu hebben wij geen bemiddelaars." },
    { "resource_id": 235, "text": "Noch een naaste vriend." },
    {
      "resource_id": 235,
      "text": "(Helaas!) Als wij slechts een kans hadden om terug te keren, zullen wij zeker onder de gelovigen zijn!”"
    },
    {
      "resource_id": 235,
      "text": "Waarlijk, daarin is zeker een Teken, maar de meesten van hen zijn geen gelovigen."
    },
    {
      "resource_id": 235,
      "text": "En waarlijk, jouw Heer (O Mohammed)! Hij is waarlijk de Almachtige, de Genadevolle."
    },
    {
      "resource_id": 235,
      "text": "Het volk van Noah verloochende de Boodschappers."
    },
    {
      "resource_id": 235,
      "text": "(Gedenk)Toen hun broeder Noah tegen hen zei: “Zullen jullie Allah niet vrezen en Hem gehoorzamen?"
    },
    {
      "resource_id": 235,
      "text": "Ik ben voor jullie een betrouwbare Boodschapper."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "Ik vraag jullie hiervoor geen beloning, mijn beloning berust alleen bij de Heer der Werelden."
    },
    {
      "resource_id": 235,
      "text": "Onderhoudt jullie verplichting tot Allah, vrees Hem en gehoorzaam mij.”"
    },
    {
      "resource_id": 235,
      "text": "Zij zeiden: “Zullen wij jou geloven terwijl de minsten jou volgen?”"
    },
    {
      "resource_id": 235,
      "text": "Hij zei: “En wat voor kennis heb ik van wat zij deden?"
    },
    {
      "resource_id": 235,
      "text": "Hun rekening ligt slechts bij mijn Heer, als jullie dat (maar) wisten."
    },
    {
      "resource_id": 235,
      "text": "En ik ben niet van plan de gelovigen te verjagen."
    },
    {
      "resource_id": 235,
      "text": "Ik ben slechts een duidelijke waarschuwer.”"
    },
    {
      "resource_id": 235,
      "text": "Zij zeiden: “Als jij niet stopt, Noah. Dan behoor jij zeker tot degenen die gestenigd worden!”"
    },
    {
      "resource_id": 235,
      "text": "Hij zei: “Mijn Heer! Waarlijk, mijn volk heeft mij verloochend."
    },
    {
      "resource_id": 235,
      "text": "Oordeelt U daarom tussen hen en mij en red mij en degenen van de gelovigen die met mij zijn.”"
    },
    {
      "resource_id": 235,
      "text": "En Wij redden hem en degenen die bij hem waren in een volgeladen schip."
    },
    {
      "resource_id": 235,
      "text": "Toen verdronken Wij de anderen die achterbleven (in de zondvloed)."
    },
    {
      "resource_id": 235,
      "text": "Waarlijk, hierin is zeker een Teken, maar de meesten van hen zijn geen gelovigen."
    },
    {
      "resource_id": 235,
      "text": "En waarlijk! Jouw Heer (O Mohammed) is zeker de Almachtige, de Genadevolle."
    },
    {
      "resource_id": 235,
      "text": "Het volk van ‘Ad verloochende de Boodschappers."
    },
    {
      "resource_id": 235,
      "text": "Toen hun broeder Hoed tegen hen zei: “Vrezen jullie (Allah) niet?"
    },
    {
      "resource_id": 235,
      "text": "Waarlijk, ik ben een betrouwbare Boodschapper voor jullie."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "Ik vraag van jullie er geen beloning voor. Mijn beloning berust alleen bij de Heer der Werelden."
    },
    {
      "resource_id": 235,
      "text": "Bouwen jullie op elke hoge plaats monumenten om jullie te vermaken?"
    },
    {
      "resource_id": 235,
      "text": "En bouwen jullie voor jullie zelf paleizen alsof jullie daar voor altijd in zullen wonen?"
    },
    {
      "resource_id": 235,
      "text": "En als jullie toeslaan, slaan jullie toe als geweldenaars."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "Vrees Hem Die jullie dat geschonken heeft waarover jullie weten."
    },
    {
      "resource_id": 235,
      "text": "Hij heeft jullie vee en kinderen geschonken."
    },
    { "resource_id": 235, "text": "En tuinen en bronnen." },
    {
      "resource_id": 235,
      "text": "Waarlijk, ik vrees voor jullie een bestraffing op de Grote Dag.”"
    },
    {
      "resource_id": 235,
      "text": "Zij zeiden: “Het maakt ons niet uit of jij waarschuwt of dat jij niet tot degenen die waarschuwen behoort."
    },
    {
      "resource_id": 235,
      "text": "Dit is niets anders dan de gewoonte en de godsdienst van de ouderen."
    },
    { "resource_id": 235, "text": "En wij zullen niet gestraft worden.”" },
    {
      "resource_id": 235,
      "text": "Dus verloochenden zij hem en Wij vernietigenden hen. Waarlijk! Hierin is zeker een Teken maar de meesten van hen waren geen gelovigen."
    },
    {
      "resource_id": 235,
      "text": "En waarlijk! Jouw Heer is zeker de Almachtige, de Genadevolle."
    },
    {
      "resource_id": 235,
      "text": "(Het volk van) Thamoed verloochenden de Boodschappers."
    },
    {
      "resource_id": 235,
      "text": "Toen hun broeder Saleh tot hen zei: “Vrezen jullie (Allah) niet?"
    },
    {
      "resource_id": 235,
      "text": "Ik ben een betrouwbare Boodschapper voor jullie."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "Ik vraag van jullie er geen beloning voor, mijn beloning berust alleen bij de Heer der Werelden."
    },
    {
      "resource_id": 235,
      "text": "Zullen jullie in veiligheid gelaten worden met wat jullie hier hebben?"
    },
    { "resource_id": 235, "text": "Temidden van tuinen en bronnen." },
    {
      "resource_id": 235,
      "text": "En korenvelden en dadelpalmen met zachte bloeikolf."
    },
    {
      "resource_id": 235,
      "text": "En jullie hakken met grote vaardigheid huizen uit bergen."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "En volg niet het bevel van de buitensporigen."
    },
    {
      "resource_id": 235,
      "text": "Die ellende in het land veroorzaken en het niet herstellen.”"
    },
    {
      "resource_id": 235,
      "text": "Zij zeiden: “Jij ben slechts één die behekst is!"
    },
    {
      "resource_id": 235,
      "text": "Jij bent niets anders dan een mens zoals wij. Geef ons dan een Teken als je tot de waarachtigen behoort.”"
    },
    {
      "resource_id": 235,
      "text": "Hij zei: “Hier is een vrouwtjeskameel, zij heeft het recht om (water) te drinken, en jullie hebben het recht om (water) te drinken, (ieder) op een dag die bekend is."
    },
    {
      "resource_id": 235,
      "text": "Raak haar niet aan om haar te kwetsen opdat jullie niet door de bestraffing op de Grote Dag gegrepen worden.”"
    },
    {
      "resource_id": 235,
      "text": "Maar zij sneden haar hielpezen door en toen kregen zij spijt."
    },
    {
      "resource_id": 235,
      "text": "Dus de bestraffing kwam over hen. Waarlijk, hierin is zeker een Teken maar de meesten van hen zijn geen gelovigen."
    },
    {
      "resource_id": 235,
      "text": "En waarlijk! Jouw Heer (O Mohammed) is zeker de Almachtige, de Genadevolle."
    },
    {
      "resource_id": 235,
      "text": "Het volk van Loeth verloochenden de Boodschappers."
    },
    {
      "resource_id": 235,
      "text": "(Gedenk) Toen hun broeder Loeth tegen hen zei: “Vrezen jullie (Allah) niet?"
    },
    {
      "resource_id": 235,
      "text": "Waarlijk! Ik ben voor jullie een betrouwbare Boodschapper."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "Ik vraag jullie hier geen beloning voor, mijn beloning is slechts bij de Heer der Werelden."
    },
    {
      "resource_id": 235,
      "text": "Waarom benaderen jullie van de wereldbewoners de mannen?"
    },
    {
      "resource_id": 235,
      "text": "En laten jullie degenen die Allah voor jullie geschapen heeft om jullie vrouwen te zijn, achter? Nee, jullie zijn een overtredend volk!”"
    },
    {
      "resource_id": 235,
      "text": "Zij zeiden: “Als je niet stopt, O Loeth! Waarlijk, dan ben jij één van degenen die verdreven wordt!”"
    },
    {
      "resource_id": 235,
      "text": "Hij zei: “Ik\" veracht jullie handelswijze."
    },
    {
      "resource_id": 235,
      "text": "Mijn Heer! Red mij en mijn familie van wat zij doen.”"
    },
    {
      "resource_id": 235,
      "text": "En Wij hebben hem en zijn familie, allen gered."
    },
    {
      "resource_id": 235,
      "text": "Behalve een oude vrouw onder degenen die achterbleven."
    },
    { "resource_id": 235, "text": "Hierna vernietigden Wij de anderen." },
    {
      "resource_id": 235,
      "text": "En Wij lieten op hen een (vulkanische) regen vallen. Hoe kwaad was de regen van degenen die gewaarschuwd waren!"
    },
    {
      "resource_id": 235,
      "text": "Waarlijk, hierin is zeker een Teken maar de meesten van hen zijn geen gelovigen."
    },
    {
      "resource_id": 235,
      "text": "En waarlijk! Jouw Heer (O Mohammed) is zeker de Almachtige, de Genadevolle."
    },
    {
      "resource_id": 235,
      "text": "De bewoners van Al-Aiyka verloochenden hun Boodschappers."
    },
    {
      "resource_id": 235,
      "text": "Toen Shoe’aib tegen hen zei: “Vrezen jullie (Allah) niet?"
    },
    {
      "resource_id": 235,
      "text": "Ik ben voor jullie een betrouwbare Boodschapper."
    },
    { "resource_id": 235, "text": "Vrees Allah dus en gehoorzaam mij." },
    {
      "resource_id": 235,
      "text": "Ik vraag jullie hier geen beloning voor, mijn beloning berust slechts bij de Heer der Werelden."
    },
    {
      "resource_id": 235,
      "text": "Geef de volle maat en behoor niet tot hen die minder geven (bedriegers)."
    },
    {
      "resource_id": 235,
      "text": "En weeg met een goede en eerlijke weegschaal."
    },
    {
      "resource_id": 235,
      "text": "Bedrieg de mensen niet door hun zaken te verminderen, en verricht geen kwaad op aarde als verderfzaaiers."
    },
    {
      "resource_id": 235,
      "text": "En vrees Degene Die jullie en de vroegere generaties geschapen heeft.”"
    },
    {
      "resource_id": 235,
      "text": "Zij zeiden: “Jij bent slechts één van de beheksten!"
    },
    {
      "resource_id": 235,
      "text": "Jij bent slechts een mens zoals wij en waarlijk, wij denken dat jij één van de leugenaars bent!"
    },
    {
      "resource_id": 235,
      "text": "Laat dus een stuk van de hemel vallen als je tot de waarachtigen behoort!”"
    },
    {
      "resource_id": 235,
      "text": "Hij zei: “Mijn Heer weet het beste wat jullie doen.”"
    },
    {
      "resource_id": 235,
      "text": "Maar zij verloochenden hem, dus de bestraffing van de dag van de schaduw greep hen, voorwaar, dat was de bestraffing van een Grote Dag."
    },
    {
      "resource_id": 235,
      "text": "Waarlijk hierin is zeker een Teken maar de meesten van hen zijn geen gelovigen."
    },
    {
      "resource_id": 235,
      "text": "En waarlijk! Jouw Heer (O Mohammed) is zeker de Almachtige, de Genadevolle."
    },
    {
      "resource_id": 235,
      "text": "En waarlijk, dit (de Koran) is een openbaring van de Heer der Werelden."
    },
    {
      "resource_id": 235,
      "text": "De Heilige Geest (Djibril) heeft het nedergebracht."
    },
    {
      "resource_id": 235,
      "text": "Op jouw hart (O Mohammed), opdat je tot de waarschuwers behoort."
    },
    { "resource_id": 235, "text": "In duidelijke Arabische taal." },
    {
      "resource_id": 235,
      "text": "En waarlijk, het (de Koran) is (aangekondigd) in de Boeken van vroegere volkeren."
    },
    {
      "resource_id": 235,
      "text": "Is het geen teken voor hen dat de geleerden van de Kinderen van Israël het kennen?"
    },
    {
      "resource_id": 235,
      "text": "En als Wij het hadden geopenbaard aan één van de niet- Arabieren."
    },
    {
      "resource_id": 235,
      "text": "En hij had het voor hen gereciteerd, dan zouden zij het niet geloofd hebben."
    },
    {
      "resource_id": 235,
      "text": "Dus hebben Wij ervoor gezorgd dat het de harten van de misdadigers binnentrad."
    },
    {
      "resource_id": 235,
      "text": "Zij zullen er niet in geloven tot zij de pijnlijke bestraffing zien."
    },
    {
      "resource_id": 235,
      "text": "Het zal plotseling tot hen komen, terwijl zij het niet beseffen."
    },
    {
      "resource_id": 235,
      "text": "Dan zullen zij zeggen: “Kunnen wij uitstel krijgen?”"
    },
    {
      "resource_id": 235,
      "text": "Zouden zij dan wensen dat Onze Bestraffing bespoedigd wordt?"
    },
    {
      "resource_id": 235,
      "text": "Vertel Mij, als Wij hen nog jaren laten genieten."
    },
    {
      "resource_id": 235,
      "text": "En daarop komt tot hen die (bestraffing) die hen beloofd was!"
    },
    {
      "resource_id": 235,
      "text": "Het zal hun niet baten, wat hun aan genot gegeven was."
    },
    {
      "resource_id": 235,
      "text": "En nooit hebben Wij een stad vernietigd zonder dat er waarschuwers waren."
    },
    {
      "resource_id": 235,
      "text": "Om te vermanen, en nooit waren Wij onrechtvaardig."
    },
    {
      "resource_id": 235,
      "text": "En het zijn niet de duivels die het (de Koran) naar beneden hebben gebracht."
    },
    {
      "resource_id": 235,
      "text": "Het zou hen (trouwens) niet passen, noch zouden zij daartoe in staat zijn."
    },
    {
      "resource_id": 235,
      "text": "Waarlijk, van het horen (ervan) zijn zij zeker buitengesloten."
    },
    {
      "resource_id": 235,
      "text": "Roep dus geen andere goden naast Allah aan, anders zal jij tot de bestraften behoren."
    },
    {
      "resource_id": 235,
      "text": "En waarschuw je stam en je naaste verwanten."
    },
    {
      "resource_id": 235,
      "text": "En wees vriendelijk en nederig tot de gelovigen die jou volgen."
    },
    {
      "resource_id": 235,
      "text": "En als zij jou niet gehoorzamen zeg: “Ik ben onschuldig aan wat jullie doen.”"
    },
    {
      "resource_id": 235,
      "text": "En leg je vertrouwen in de Almachtige, de Genadevolle."
    },
    {
      "resource_id": 235,
      "text": "Die jou ziet wanneer je opstaat (om te bidden)."
    },
    {
      "resource_id": 235,
      "text": "En jullie bewegingen (ziet) onder degenen die neerknielen."
    },
    {
      "resource_id": 235,
      "text": "Waarlijk! Hij is de Alhorende, de Alwetende."
    },
    {
      "resource_id": 235,
      "text": "Zal ik jou vertellen over wie de duivels zijn neergedaald?"
    },
    { "resource_id": 235, "text": "Zij dalen neer op elke zondige leugenaar." },
    {
      "resource_id": 235,
      "text": "Zij luisteren naar het gesprokene (geruchten) en de meesten van hen zijn leugenaars."
    },
    { "resource_id": 235, "text": "En de dichters, de dwalenden volgen hen." },
    {
      "resource_id": 235,
      "text": "Zie je dan niet dat zij rusteloos ronddwalen in iedere vallei?"
    },
    {
      "resource_id": 235,
      "text": "En dat zij zeker zeggen wat zij niet doen."
    },
    {
      "resource_id": 235,
      "text": "Behalve degenen die geloven en goede daden verrichten en Allah veelvuldig gedenken. En zij overwinnen nadat hun onrecht is aangedaan. En de onrechtplegenden zullen spoedig weten tot welke plaats hun (uiteindelijke) terugkeer zal zijn."
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "26" }
  }
}
