{
  "translations": [
    { "resource_id": 87, "text": "ጠ.ሰ.መ. (ጧ ሲን ሚም)፡፡" },
    { "resource_id": 87, "text": "ይህች ግልጽ ከኾነው መጽሐፍ አንቀጾች ናት፡፡" },
    {
      "resource_id": 87,
      "text": "አማኞች ባለመኾናቸው፤ (በቁጭት) ነፍስህን ገዳይ መኾን ይፈራልሃል፡፡"
    },
    {
      "resource_id": 87,
      "text": "ብንሻ በእነሱ ላይ ከሰማይ ተዓምረን እናወርድና አንገቶቻቸው (መሪዎቻቸው) ለእርሷ ተዋራጆች ይኾናሉ፡፡"
    },
    {
      "resource_id": 87,
      "text": "ከአልረሕማንም ዘንድ ኣዲስ የተወረደ ቁርኣን አይመጣላቸውም፤ ከእርሱ የሚሸሹ ቢኾኑ እንጂ፡፡"
    },
    {
      "resource_id": 87,
      "text": "በእርግጥም አስተባበሉ፡፡ የዚያም በእርሱ ይሳለቁበት የነበሩት ወሬዎች (ፍጻሜ) ይመጣባቸዋል፡፡"
    },
    {
      "resource_id": 87,
      "text": "ወደ ምድርም በውስጧ ከመልካም (በቃይ) ጎሳ ሁሉ ብዙን እንዳበቀልን አላዩምን፡፡"
    },
    {
      "resource_id": 87,
      "text": "በዚህ አስደናቂ ምልክት አልለበት፡፡ አብዛኞቻቸውም አማኞች አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊ አዛኝ ነው፡፡" },
    {
      "resource_id": 87,
      "text": "ጌታህም ሙሳን «ወደ በደለኞቹ ሕዝቦች ኺድ» በማለት በጠራው ጊዜ (አስታውስ)፡፡"
    },
    { "resource_id": 87, "text": "«ወደ ፈርዖን ሕዝቦች (ኺድ) አላህን አይፈሩምን» (አለው)፡፡" },
    { "resource_id": 87, "text": "(ሙሳም) አለ «ጌታዬ ሆይ! እኔ ሊያስተባብሉኝ እፈራለሁ፡፡" },
    { "resource_id": 87, "text": "«ልቤም ይጠብባል፡፡ ምላሴም አይፈታም፡፡ ስለዚህ ወደ ሃሩን ላክ፡፡" },
    {
      "resource_id": 87,
      "text": "«ለእነርሱም በእኔ ላይ (የደም) ወንጀል አልለ፡፡ ስለዚህ እንዳይገድሉኝ እፈራለሁ፡፡»"
    },
    {
      "resource_id": 87,
      "text": "(አላህ) አለ «ተው! (አይነኩህም)፡፡ በተዓምራቶቻችንም ኺዱ፡፡ እኛ ከእናንተ ጋር ሰሚዎች ነንና፡፡"
    },
    {
      "resource_id": 87,
      "text": "«ወደ ፈርዖንም ኺዱ፡፡ በሉትም፡- እኛ የዓለማት ጌታ መልክተኞች ነን፡፡"
    },
    { "resource_id": 87, "text": "«የእስራኤልን ልጆች ከእኛ ጋር ልቀቅ፡፡»" },
    {
      "resource_id": 87,
      "text": "(ፈርዖንም) አለ «ልጅ ኾነህ በእኛ ውስጥ አላሳደግንህምን በእኛ ውስጥም ከዕድሜህ ብዙ ዓመታትን አልተቀመጥክምን"
    },
    {
      "resource_id": 87,
      "text": "«ያችንም የሠራሃትን ሥራህን አልሠራህምን አንተም ከውለታ ቢሶቹ ነህ» (አለ)፡፡"
    },
    { "resource_id": 87, "text": "(ሙሳም) አለ «ያን ጊዜ እኔም ከተሳሳቱት ኾኜ ሠራኋት፡፡" },
    {
      "resource_id": 87,
      "text": "«በፈራኋችሁም ጊዜ ከእንናተ ሸሸሁ፡፡ ጌታየም ለእኔ ጥበብን ሰጠኝ፡፡ ከመልክተኞቹም አደረገኝ፡፡"
    },
    {
      "resource_id": 87,
      "text": "«ይህችም የእስራኤልን ልጆች ባሪያ በማድረግህ በእኔ ላይ የምትመጻደቅባት ጸጋ ነት፡፡»"
    },
    { "resource_id": 87, "text": "ፈርዖን አለ «(ላከኝ የምትለው) የዓለማትም ጌታ ምንድነው»" },
    {
      "resource_id": 87,
      "text": "(ሙሳ) «የሰማያትና የምድር በመካከላቸውም ያለው ሁሉ ጌታ ነው፡፡ የምታረጋግጡ ብትኾኑ (ነገሩ ይህ ነው)፤» አለው፡፡"
    },
    { "resource_id": 87, "text": "(ፈርዖንም) በዙሪያው ላሉት ሰዎች «አትሰሙምን» አለ፡፡" },
    { "resource_id": 87, "text": "(ሙሳ) «ጌታችሁና የመጀመሪያዎቹ አባቶቻችሁም ጌታ ነው» አለው፡፡" },
    { "resource_id": 87, "text": "(ፈርዖን)" },
    {
      "resource_id": 87,
      "text": "(ሙሳ) «የምሥራቅና የምዕራብ በመካከላቸውም ያለው ነገር ሁሉ ጌታ ነው፡፡ ታውቁ እንደኾናችሁ (እመኑበት)» አለው፡፡"
    },
    {
      "resource_id": 87,
      "text": "(ፈርዖን) «ከእኔ ሌላ አምላክን ብትይዝ በውነቱ ከእስረኞቹ አደርግሃለሁ» አለ፡፡"
    },
    { "resource_id": 87, "text": "(ሙሳ) «በግልጽ አስረጅ ብመጣህም እንኳ» አለው፡፡" },
    { "resource_id": 87, "text": "«እንግዲያውስ ከእውነተኞች እንደኾንክ (አስረጁን) አምጣው» አለ፡፡" },
    { "resource_id": 87, "text": "በትሩንም ጣለ፡፡ እርሷም ወዲያውኑ ግልጽ እባብ ኾነች፡፡" },
    {
      "resource_id": 87,
      "text": "እጁንም አወጣ፡፡ ወዲያውም እርሷ ለተመልካቾች (የምታበራ) ነጭ ኾነች፡፡"
    },
    {
      "resource_id": 87,
      "text": "(ፈርዖን) በዙሪያው ላሉት መማክርት «ይህ በእርግጥ ዐዋቂ ድግምተኛ ነው» አለ፡፡"
    },
    {
      "resource_id": 87,
      "text": "«ከምድራችሁ በድግምቱ ሊያወጣችሁ ይፈልጋልና ምንን ታዛላችሁ» (አላቸው)፡፡"
    },
    { "resource_id": 87, "text": "አሉት «እርሱን ወንድሙንም አቆይና በየከተሞቹ ሰብሳቢዎችን ላክ፡፡" },
    { "resource_id": 87, "text": "«በጣም ዐዋቂ ድግምተኞችን ሁሉ ያመጡልሃልና፡፡»" },
    { "resource_id": 87, "text": "ድግምተኞቹም በታወቀ ቀን ቀጠሮ ተሰበሰቡ፡፡" },
    { "resource_id": 87, "text": "ለሰዎቹም «እናንተ ተሰብስባችኋልን» ተባለ፡፡" },
    { "resource_id": 87, "text": "«ድግምተኞቹን እነሱ አሸናፊዎች ቢኾኑ እንከተል ዘንድ» (ተባለ)፡፡" },
    {
      "resource_id": 87,
      "text": "«ድግምተኞቹም በመጡ ጊዜ ለፈርዖን እኛ አሸናፊዎች ብንሆን ለእኛ በእርግጥ ዋጋ አለን» አሉት፡፡"
    },
    { "resource_id": 87, "text": "«አዎን፤ እናንተም ያን ጊዜ ከባለሟሎቹ ትኾናላችሁ» አላቸው፡፡" },
    { "resource_id": 87, "text": "ሙሳ «ለእነርሱ እናንተ የምትጥሉትን ጣሉ» አላቸው፡፡" },
    {
      "resource_id": 87,
      "text": "ገመዶቻቸውንና በትሮቻቸውንም ጣሉ፡፡ «በፈርዖንም ክብር ይኹንብን፡፡ እኛ በእርግጥ አሸናፊዎቹ እኛ ነን» አሉ፡፡"
    },
    {
      "resource_id": 87,
      "text": "ሙሳም በትሩን ጣለ፡፡ ወዲያውም እርሷ የሚያስመስሉትን ሁሉ ትውጣለች፡፡"
    },
    { "resource_id": 87, "text": "ድግምተኞቹም ሰጋጆች ኾነው ወደቁ፡፡" },
    { "resource_id": 87, "text": "(እነሱም) አሉ «በዓለማት ጌታ አመንን፡፡" },
    { "resource_id": 87, "text": "«በሙሳና በሃሩን ጌታ፡፡»" },
    {
      "resource_id": 87,
      "text": "(ፈርዖንም) «ለእናንተ ሳልፈቅድላችሁ በፊት ለእርሱ አመናችሁን እርሱ ያ ድግምትን ያስተማራችሁ ታላቃችሁ ነው፡፡ ወደፊትም (የሚያገኛችሁን) በእርግጥ ታውቃላችሁ፡፡ እጆቻችሁንና እግሮቻችሁን (ቀኝና ግራን) በማናጋት እቆረርጣለሁ፡፡ ሁላችሁንም እሰቅላችኋለሁም» አለ፡፡"
    },
    {
      "resource_id": 87,
      "text": "(እነርሱም) አሉ «ጉዳት የለብንም፡፡ እኛ ወደ ጌታችን ተመላሾች ነን፡፡"
    },
    {
      "resource_id": 87,
      "text": "«እኛ የምእምናን መጀመሪያ በመኾናችን ጌታችን ኀጢአቶቻችንን ለእኛ ሊምር እንከጅላለን፡፡»"
    },
    {
      "resource_id": 87,
      "text": "ወደ ሙሳም «ባሮቼን ይዘህ ሌሊት ኺድ፡፡ እናንተ የሚከተሉዋችሁ ናችሁና» ስንል ላክን፡፡"
    },
    { "resource_id": 87, "text": "ፈርዖንም በየከተሞቹ ሰብሳቢዎችን (እንዲህ ሲል) ላከ፡፡" },
    { "resource_id": 87, "text": "«እነዚህ ጥቂቶች ጭፈሮች ናቸው፡፡" },
    { "resource_id": 87, "text": "«እነርሱም ለእኛ አስቆጪዎች ናቸው፡፡" },
    { "resource_id": 87, "text": "«እኛም ብዙዎች ጥንቁቆች ነን፤» (አለ)፡፡" },
    { "resource_id": 87, "text": "አወጣናቸውም፡፡ ከአትክልቶችና ከምንጮች፡፡" },
    { "resource_id": 87, "text": "ከድልቦችም ከመልካም መቀመጫዎችም፡፡" },
    { "resource_id": 87, "text": "እንደዚሁ ለእስራኤል ልጆች አወረስናትም፡፡" },
    { "resource_id": 87, "text": "ፀሐይዋ ስትወጣም ተከተሉዋቸው፡፡" },
    {
      "resource_id": 87,
      "text": "ሁለቱ ጭፍሮችም በተያዩ ጊዜ የሙሳ ጓዶች «እኛ(የፈርዖን ሰዎች) የሚደርሱብን ነን» አሉ፡፡"
    },
    {
      "resource_id": 87,
      "text": "(ሙሳ) «ተዉዉ! ጌታዬ ከእኔ ጋር ነው፡፡ በእርግጥ ይመራኛል» አለ፡፡"
    },
    {
      "resource_id": 87,
      "text": "ወደ ሙሳም «ባሕሩን በበትርህ ምታው» ስንል ላክንበት፡፡ (መታውና) ተከፈለም፡፡ ክፍሉም ሁሉ እንደ ታላቅ ጋራ ኾነ፡፡"
    },
    { "resource_id": 87, "text": "እዚያም ዘንድ ሌሎችን አቀረብን፡፡" },
    { "resource_id": 87, "text": "ሙሳንም ከእርሱ ገር ያሉትንም ሰዎች ሁሉንም አዳን፡፡" },
    { "resource_id": 87, "text": "ከዚያም ሌሎቹን አሰጠምን፡፡" },
    {
      "resource_id": 87,
      "text": "በዚህ ውስጥ ታላቅ ታምር አለበት፡፡ አብዛኞቻቸውም አማኞች አልነበሩም፡፡"
    },
    { "resource_id": 87, "text": "ጌታህም እርሱ አሸናፊው አዛኙ ነው፡፡" },
    { "resource_id": 87, "text": "በእነሱም (በሕዝቦችህ) ላይ የኢብራሂምን ወሬ አንብብላቸው፡፡" },
    { "resource_id": 87, "text": "ለአባቱና ለሕዝቦቹ «ምንን ትግገዛላችሁ» ባለ ጊዜ፡፡" },
    { "resource_id": 87, "text": "«ጣዖታትን እንገዛለን፤ እርሷንም በመገዛት ላይ እንቆያለን» አሉ፡፡" },
    { "resource_id": 87, "text": "(እርሱም) አለ «በጠራችኋቸው ጊዜ ይሰሟችኋልን" },
    { "resource_id": 87, "text": "«ወይስ ይጠቅሟችኋልን ወይስ ይጎዷችኋልን»" },
    { "resource_id": 87, "text": "«የለም! አባቶቻችን እንደዚሁ ሲሠሩ አገኘን» አሉት፡፡" },
    { "resource_id": 87, "text": "«ትግገዙት የነበራችሁትን አስተዋላችሁን" },
    { "resource_id": 87, "text": "«እናንተም የቀድሞዎቹ አባቶቻችሁም (የተግገዛችሁትን)፡፡»" },
    {
      "resource_id": 87,
      "text": "«እነሱም (ጣዖቶቹ) ለእኔ ጠላቶች ናቸው፡፡ ግን የዓለማት ጌታ ሲቀር (እርሱ ወዳጄ ነው)፡፡"
    },
    { "resource_id": 87, "text": "«(እርሱ) ያ የፈጠረኝ ነው፡፡ እርሱም ይመራኛል፡፡" },
    { "resource_id": 87, "text": "«ያም እርሱ የሚያበላኝና የሚያጠጣኝ ነው፡፡" },
    { "resource_id": 87, "text": "«በታመምኩም ጊዜ እርሱ ያሽረኛል፡፡" },
    { "resource_id": 87, "text": "«ያም የሚገድለኝ ከዚያም ሕያው የሚያደርገኝ ነው፡፡" },
    { "resource_id": 87, "text": "ያም በፍርዱ ቀን ኀጢአቴን ለእኔ ሊምር የምከጅለው ነው፡፡" },
    { "resource_id": 87, "text": "ጌታዬ ሆይ! ዕውቀትን ስጠኝ! በደጋጎቹም ሰዎች አስጠጋኝ፡፡" },
    { "resource_id": 87, "text": "በኋለኞቹም ሕዝቦች ውስጥ ለእኔ መልካም ዝናን አድርግልኝ፡፡" },
    { "resource_id": 87, "text": "የጸጋይቱን ገነት ከሚወርሱትም አድርገኝ፡፡" },
    { "resource_id": 87, "text": "ለአባቴም ማር፡፡ እርሱ ከተሳሳቱት ነበረና፡፡" },
    { "resource_id": 87, "text": "በሚቀሰቀሱበት ቀንም አታዋርደኝ፡፡" },
    { "resource_id": 87, "text": "ገንዘብም ልጆችም በማይጠቅሙበት ቀን፡፡" },
    { "resource_id": 87, "text": "ወደ አላህ በንጹህ ልብ የመጣ ሰው ቢኾን እንጅ፡፡»" },
    { "resource_id": 87, "text": "ገነትም ለፈሪዎች በምትቀረብበት (ቀን)፡፡" },
    { "resource_id": 87, "text": "ገሀነምም ለጠመሞች በምትገለጽበት (ቀን)፡፡" },
    { "resource_id": 87, "text": "ለእነሱም በሚባል ቀን «ትግገዟቸው የነበራችሁት የት ናቸው»" },
    { "resource_id": 87, "text": "«ከአላህ ሌላ ሲኾኑ ይረዱዋችኋልን ወይስ (ለራሳቸው) ይርረዳሉን»" },
    { "resource_id": 87, "text": "በውስጧም እነሱና ጠማሞቹ በፊቶቻቸው ተጥለው ይንከባለላሉ፡፡" },
    { "resource_id": 87, "text": "የሰይጣንም ሰራዊቶች መላውም (ይጣላሉ)፡፡" },
    { "resource_id": 87, "text": "እነርሱም በእርሷ ውስጥ የሚከራከሩ ኾነው ይላሉ፡-" },
    { "resource_id": 87, "text": "በአላህ እንምላለን፤ እኛ በግልጽ መሳሳት ውስጥ ነበርን፡፡" },
    { "resource_id": 87, "text": "(ጣዖቶቹን) በዓለማት ጌታ ባስተካከልናችሁ ጊዜ፡፡" },
    { "resource_id": 87, "text": "አመጸኞቹም እንጅ ሌላ አላሳሳተንም፡፡" },
    { "resource_id": 87, "text": "ከአማላጆችም ለእኛ ምንም የለንም፡፡" },
    { "resource_id": 87, "text": "አዛኝ ወዳጂም (የለንም)፡፡" },
    {
      "resource_id": 87,
      "text": "ለእኛም አንዲት ጊዜ መመለስ በኖረችንና ከአማኞቹ በኾን እንመኛለን (ይላሉ)፡፡"
    },
    {
      "resource_id": 87,
      "text": "በዚህ ውስጥ አስደናቂ ግሳጼ አልለበት፡፡ አብዛኞቻቸውም አማኞች አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊው አዛኙ ነው፡፡" },
    { "resource_id": 87, "text": "የኑሕ ሕዝቦች መልክተኞችን አስተባበሉ፡፡" },
    { "resource_id": 87, "text": "ወንድማቸው ኑሕ ለእነሱ ባላቸው ጊዜ «አትጠነቀቁምን" },
    { "resource_id": 87, "text": "«እኔ ለእናንተ ታማኝ መልክተኛ ነኝ፡፡" },
    { "resource_id": 87, "text": "«አላህንም ፍሩ ታዘዙኝም፡፡" },
    {
      "resource_id": 87,
      "text": "«በእርሱም ላይ ምንም ዋጋ አልጠይቃችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"
    },
    { "resource_id": 87, "text": "«አላህንም ፍሩ፤ ታዘዙኝም፡፡»" },
    {
      "resource_id": 87,
      "text": "(እነርሱም) «ወራዶቹ የተከተሉህ ኾነህ ለአንተ እናምናለን» አሉት፡፡"
    },
    { "resource_id": 87, "text": "(እርሱም) አላቸው «ይሠሩት በነበሩት ነገር ምን ዕውቀት አለኝ፡፡" },
    {
      "resource_id": 87,
      "text": "«ምርመራቸው በጌታዬ ላይ እንጅ በሌላ ላይ አይደለም፡፡ ብታውቁ ኖሮ (ይህንን ትርረዱ ነበር)፡፡"
    },
    { "resource_id": 87, "text": "«እኔም አማኞችን አባራሪ አይደለሁም፡፡" },
    { "resource_id": 87, "text": "«እኔ ግልጽ አስፈራሪ እንጅ ሌላ አይደለሁም፡፡»" },
    {
      "resource_id": 87,
      "text": "«ኑሕ ሆይ! (ከምትለው) ባትከለከል በእርግጥ ከሚወገሩት ትኾናለህ» አሉት፡፡"
    },
    { "resource_id": 87, "text": "(እርሱም) አለ «ጌታዬ ሆይ! ሕዝቦቼ አስተባበሉኝ፡፡" },
    {
      "resource_id": 87,
      "text": "«በእኔና በእነርሱም መካከል (ተገቢ) ፍርድን ፍረድ፡፡ አድነኝም፡፡ ከእኔ ጋር ያሉትንም ምእምናን፡፡»"
    },
    {
      "resource_id": 87,
      "text": "እርሱንም ከእርሱ ጋር ያለውንም ሁሉ በተመላው መርከብ ውስጥ አዳን፡፡"
    },
    { "resource_id": 87, "text": "ከዚያም በኋላ ቀሪዎቹን አሰጠምን፡፡" },
    {
      "resource_id": 87,
      "text": "በዚህ ውስጥ ታላቅ ግሳጼ አለበት፡፡ አብዛኞቻቸውም አማኞች አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊው አዛኙ ነው፡፡" },
    { "resource_id": 87, "text": "ዓድ መልክተኞችን አስተባበለች፡፡" },
    { "resource_id": 87, "text": "ወንድማቸው ሁድ ለነርሱ ባላቸው ጊዜ «አትጠነቀቁምን" },
    { "resource_id": 87, "text": "«እኔ ለናንተ ታማኝ መልክተኛ ነኝ፡፡" },
    { "resource_id": 87, "text": "«አላህንም ፍሩ ታዘዙኝም፡፡" },
    {
      "resource_id": 87,
      "text": "«በእርሱም ላይ ምንም ዋጋ አለምናችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"
    },
    {
      "resource_id": 87,
      "text": "«የምትጫወቱ ኾናችሁ በከፍተኛ ስፍራ ሁሉ ላይ ምልክትን ትገነባላችሁን"
    },
    {
      "resource_id": 87,
      "text": "«የውሃ ማጠራቀሚያዎችንና ሕንፃዎችንም ዘላለም መኖርን የምትከጅሉ ኾናችሁ ትሠራላችሁን"
    },
    { "resource_id": 87, "text": "«በቀጣችሁም ጊዜ ጨካኞች ኾናችሁ ትቀጣላችሁን" },
    { "resource_id": 87, "text": "«አላህንም ፍሩ፤ ታዘዙኝም፡፡" },
    { "resource_id": 87, "text": "«ያንንም በምታውቁት (ጸጋ) ያጣቀማችሁን ፍሩ፡፡" },
    { "resource_id": 87, "text": "«በእንስሳዎችና በልጆች ያጣቀማችሁን፡፡" },
    { "resource_id": 87, "text": "«በአትክልቶችና በምንጮችም፡፡" },
    { "resource_id": 87, "text": "«እኔ በእናንተ ላይ የታላቅን ቀን ቅጣት እፈራለሁና፡፡»" },
    {
      "resource_id": 87,
      "text": "(እነርሱም) አሉ «ብትገስጽም ወይም ከገሳጮቹ ባትኾንም በእኛ ላይ እኩል ነው፤ (ያለንበትን አንለቅም)፡፡"
    },
    { "resource_id": 87, "text": "«ይህ የፊተኞቹ ሰዎች ፀባይ እንጅ ሌላ አይደለም፡፡" },
    { "resource_id": 87, "text": "«እኛም የምንቅቀጣ አይደለንም» (አሉ)፡፡" },
    {
      "resource_id": 87,
      "text": "አስተባበሉትም፡፡ አጠፋናቸውም፡፡ በዚህም ውስጥ እርግጠኛ ግሳጼ አለበት፡፡ አብዛኞቻቸውም ምእመናን አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊው አዛኙ ነው፡፡" },
    { "resource_id": 87, "text": "ሰሙድ መልክተኞችን አስተባበለች፡፡" },
    { "resource_id": 87, "text": "ወንድማቸው ሷሊህ ለእነርሱ ባላቸው ጊዜ «አትጠነቀቁምን" },
    { "resource_id": 87, "text": "«እኔ ለእናንተ ታማኝ መልክተኛ ነኝ፡፡" },
    { "resource_id": 87, "text": "«አላህንም ፍሩ፤ ታዘዙኝም፡፡" },
    {
      "resource_id": 87,
      "text": "«በእርሱም ላይ ምንም ዋጋ አልለምናችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"
    },
    { "resource_id": 87, "text": "«በዚያ እዚህ ባለው (ጸጋ) ውስጥ የረካችሁ ኾናችሁ ትተዋላችሁን" },
    { "resource_id": 87, "text": "«በአትክልቶችና በምንጮች ውስጥ፡፡" },
    {
      "resource_id": 87,
      "text": "«በአዝመራዎችም ፍሬዋ የበሰለ በኾነች ዘንባባም፤ (ውስጥ ትተዋላችሁን)"
    },
    { "resource_id": 87, "text": "«ብልሆች ኾናችሁ ከጋራዎች ቤቶችንም ትጠርባላችሁ፡፡" },
    { "resource_id": 87, "text": "«አላህንም ፍሩ፤ ታዘዙኝም፡፡" },
    { "resource_id": 87, "text": "«የወሰን አላፊዎችንም ትዕዛዝ አትከተሉ፡፡" },
    { "resource_id": 87, "text": "«የእነዚያን በምድር ላይ የሚያጠፉትንና የማያበጁትን፡፡»" },
    { "resource_id": 87, "text": "(እነሱም) አሉ «አንተ በብዙ ከተደገመባቸው ሰዎች ብቻ ነህ፡፡" },
    {
      "resource_id": 87,
      "text": "«አንተ ብጤያችን ሰው እንጅ ሌላ አይደለህም፡፡ ከእውነተኞቹም እንደኾንክ ተዓምርን አምጣ፡፡»"
    },
    {
      "resource_id": 87,
      "text": "(እርሱም) አለ «ይህች ግመል ናት፡፡ ለእርሷ የመጠጥ ፋንታ አላት፡፡ ለእናንተም የታወቀ ቀን ፋንታ አላችሁ፡፡"
    },
    { "resource_id": 87, "text": "«በክፉም አትንኳት፡፡ የታላቅ ቀን ቅጣት ይይዛችኋልና፡፡»" },
    { "resource_id": 87, "text": "ወጓትም፡፡ ወዲያውም ተጸጻቾች ኾነው አነጉ፡፡" },
    {
      "resource_id": 87,
      "text": "ቅጣቱም ያዛቸው፡፡ በዚህም ውስጥ ግሳፄ አልለበት፡፡ አብዛኞቻቸውም ምእመናን አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊው አዛኙ ነው፡፡" },
    { "resource_id": 87, "text": "የሉጥ ሕዝቦች መልክተኞችን አስተባባሉ፡፡" },
    { "resource_id": 87, "text": "ወንድማቸው ሉጥ ለእነርሱ ባለ ጊዜ «አትጠነቀቁምን" },
    { "resource_id": 87, "text": "«እኔ ለእናንተ ታማኝ መልክተኛ ነኝ፡፡" },
    { "resource_id": 87, "text": "«አላህንም ፍሩ፤ ታዘዙኝም፡፡" },
    {
      "resource_id": 87,
      "text": "«በእርሱም ላይ ምንም ዋጋ አልለምናችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"
    },
    { "resource_id": 87, "text": "«ከዓለማት ሰዎች ወንዶችን ትመጣላችሁን" },
    {
      "resource_id": 87,
      "text": "«ከሚስቶቻችሁም ጌታችሁ ለናንተ የፈጠረላችሁን ትተዋላችሁን በእውነቱ እናንተ ወሰን አላፊዎች ሕዝቦ ናችሁ፡፡»"
    },
    {
      "resource_id": 87,
      "text": "(እነርሱም) አሉ «ሉጥ ሆይ! ባትከለከል በእርግጥ (ከአገር) ከሚወጡት ትኾናለህ፡፡»"
    },
    { "resource_id": 87, "text": "(እርሱም) አለ «እኔ ሥራችሁን ከሚጠሉት ሰዎች ነኝ፡፡" },
    {
      "resource_id": 87,
      "text": "«ጌታዬ ሆይ! እኔንም ቤተሰቦቼንም ከሚሠሩት ሥራ (ቅጣት) አድነን፡፡»"
    },
    { "resource_id": 87, "text": "እርሱንም ቤተሰቦቹንም በጠቅላላ አዳንናቸው፡፡" },
    { "resource_id": 87, "text": "በቀሪዎቹ ውስጥ የኾነች አሮጊት ብቻ ስትቀር (እርሷ ጠፋች)፡፡" },
    { "resource_id": 87, "text": "ከዚያም ሌሎቹን አጠፋን፡፡" },
    {
      "resource_id": 87,
      "text": "በእነሱም ላይ (የድንጋይን) ዝናምን አዘነምንባቸው፡፡ የተስፈራሪዎቹም ዝናም (ምንኛ) ከፋ፡፡"
    },
    {
      "resource_id": 87,
      "text": "በዚህ ውስጥ አስደናቂ ተዓምር አልለበት፡፡ አብዛኞቻቸውም ምእመናን አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊው አዛኙ ነው፡፡" },
    { "resource_id": 87, "text": "የአይከት ሰዎች መልክተኞችን አስተባበሉ፤" },
    { "resource_id": 87, "text": "ሹዕይብ ለእነርሱ ባላቸው ጊዜ «አትጠነቀቁምን" },
    { "resource_id": 87, "text": "«እኔ ለእናንተ ታማኝ መልክተኛ ነኝ፡፡" },
    { "resource_id": 87, "text": "«አላህንም ፍሩ፤ ታዘዙኝም፡፡" },
    {
      "resource_id": 87,
      "text": "«በርሱም ላይ ምንም ዋጋ አልጠይቃችሁም፡፡ ዋጋዬ በዓለማት ጌታ ላይ እንጅ በሌላ ላይ አይደለም፡፡"
    },
    { "resource_id": 87, "text": "«ስፍርን ሙሉ፡፡ ከአጉዳዮቹም አትኹኑ፡፡" },
    { "resource_id": 87, "text": "«በትክክለኛ ሚዛንም መዝኑ፡፡" },
    {
      "resource_id": 87,
      "text": "«ሰዎችንም ነገሮቻቸውን አታጉድሉባቸው፡፡ በምድርም ላይ አጥፊዎች ኾናችሁ አታበላሹ፡፡"
    },
    { "resource_id": 87, "text": "«ያንንም የፈጠራችሁን የቀድሞዎቹንም ፍጡሮች (የፈጠረውን) ፍሩ፡፡»" },
    { "resource_id": 87, "text": "አሉ «አንተ በብዛት ከተደገመባቸው ሰዎች ነህ፡፡" },
    {
      "resource_id": 87,
      "text": "«አንተም ብጤያችን ሰው እንጅ ሌላ አይደለህም፡፡ እነሆ ከውሸታሞች ነህ ብለን እንጠረጥርሃለን፡፡"
    },
    { "resource_id": 87, "text": "«ከእውነተኞቹም እንደኾንክ በእኛ ላይ ከሰማይ ቁራጭን ጣልብን፡፡»" },
    { "resource_id": 87, "text": "«ጌታዬ የምትሠሩትን ሁሉ ዐዋቂ ነው፤» አላቸው፡፡" },
    {
      "resource_id": 87,
      "text": "አስተባበሉትም፡፡ የጥላይቷ ቀን ቅጣትም ያዛቸው፡፡ እርሱ የከባድ ቀን ቅጣት ነበርና፡፡"
    },
    {
      "resource_id": 87,
      "text": "በዚህ ውስጥ አስደናቂ ተዓምር አልለበት፡፡ አብዛኞቻቸውም ምእምናን አልነበሩም፡፡"
    },
    { "resource_id": 87, "text": "ጌታህም እርሱ በእርግጥ አሸናፊው አዛኙ ነው፡፡" },
    { "resource_id": 87, "text": "እርሱም (ቁርኣን) በእርግጥ ከዓለማት ጌታ የተወረደ ነው፡፡" },
    { "resource_id": 87, "text": "እርሱን ታማኙ መንፈስ (ጂብሪል) አወረደው፤" },
    { "resource_id": 87, "text": "ከአስፈራሪዎቹ (ነቢያት) ትኾን ዘንድ በልብህ ላይ (አወረደው)፡፡" },
    { "resource_id": 87, "text": "ግልጽ በኾነ ዐረብኛ ቋንቋ፡፡" },
    { "resource_id": 87, "text": "እርሱም (ቁርኣን) በቀድሞዎቹ መጻሐፍት ውስጥ (የተወሳ ነው)፡፡" },
    {
      "resource_id": 87,
      "text": "የእስራኤል ልጆች ሊቃውንት የሚያውቁት መኾኑ ለእነርሱ (ለመካ ከሓዲዎች) ምልክት አይኾናቸውምን"
    },
    { "resource_id": 87, "text": "ከአዕጀሞች ባንዱ ላይ ባወረድነውም ኖሮ፤" },
    { "resource_id": 87, "text": "በእነርሱ ላይ ባነበበውም በእርሱ አማኞች አይኾኑም ነበር፡፡" },
    { "resource_id": 87, "text": "እንደዚሁ (ማስተባበልን) በተንኮለኞች ልቦች ውስጥ አስገባነው፡፡" },
    { "resource_id": 87, "text": "አሳማሚ ቅጣትን እስከሚያዩ ድረስ በእርሱ አያምኑም፡፡" },
    {
      "resource_id": 87,
      "text": "እነርሱ የማያውቁ ሲኾኑ (ቅጣቱ) ድንገት እስከሚመጣባቸውም ድረስ (አያምኑም)፡፡"
    },
    { "resource_id": 87, "text": "(በመጣባቸው ጊዜ) «እኛ የምንቆይ ነን» እስከሚሉም (አያምኑም)፡፡" },
    { "resource_id": 87, "text": "በቅጣታችን ያቻኩላሉን" },
    { "resource_id": 87, "text": "አየህን ብዙ ዓመታትን ብናጣቅማቸው፤" },
    { "resource_id": 87, "text": "ከዚያም ያ ይስፈራሩበት የነበሩት ቢመጣባቸው፤" },
    { "resource_id": 87, "text": "ይጣቀሙበት የነበሩት ሁሉ ከእነሱ ምንም አያብቃቃቸውም፡፡" },
    {
      "resource_id": 87,
      "text": "አንዲትንም ከተማ ለእርሷ አስፈራሪዎች ያሏት (እና ያስተባበለች) ኾና እንጅ አላጠፋንም፡፡"
    },
    { "resource_id": 87, "text": "(ይህች) ግሳፄ ናት፡፡ በዳዮችም አልነበርንም፡፡" },
    { "resource_id": 87, "text": "ሰይጣናትም እርሱን (ቁርኣንን) አላወረዱትም፡፡" },
    { "resource_id": 87, "text": "ለእነርሱም አይገባቸውም፤ አይችሉምም፡፡" },
    { "resource_id": 87, "text": "እነርሱ (የመላእክትን ንግግር) ከመስማት ተከለከሉ ናቸው፡፡" },
    { "resource_id": 87, "text": "ከአላህም ጋር ሌላን አምላክ አትግገዛ፤ ከሚቀጡት ትኾናለህና፡፡" },
    { "resource_id": 87, "text": "ቅርቦች ዘመዶችህንም አስጠንቅቅ፡፡" },
    {
      "resource_id": 87,
      "text": "ከምእምናንም ለተከተሉህ ሰዎች ክንፍህን ዝቅ አድርግ፤ (ልዝብ ኹን)፡፡"
    },
    { "resource_id": 87, "text": "«እንቢ» ቢሉህም «እኔ ከምትሠሩት ንጹሕ ነኝ» በላቸው፡፡" },
    { "resource_id": 87, "text": "አሸናፊ አዛኝ በኾነው (ጌታህ) ላይም ተጠጋ፡፡" },
    { "resource_id": 87, "text": "በዚያ ለሶላት በምትቆም ጊዜ በሚያይህ፡፡" },
    { "resource_id": 87, "text": "በሰጋጆች ውስጥ መዘዋወርህንም (በሚያየው ጌታህ ላይ ተጠጋ)፡፡" },
    { "resource_id": 87, "text": "እነሆ እርሱ ሰሚው ዐዋቂው ነውና፡፡" },
    { "resource_id": 87, "text": "ሰይጣናት በማን ላይ እንደሚወርዱ ልንገራችሁን" },
    { "resource_id": 87, "text": "በውሸታም ኀጢአተኛ ሁሉ ላይ ይወርዳሉ፡፡" },
    {
      "resource_id": 87,
      "text": "የሰሙትን (ወደ ጠንቋዮች) ይጥላሉ፡፡ አብዛኞቻቸውም ውሸታሞች ናቸው፡፡"
    },
    { "resource_id": 87, "text": "ባለ ቅኔዎችንም ጠማማዎቹ ይከተሉዋቸዋል፡፡" },
    { "resource_id": 87, "text": "እነርሱ በ(ንግግር) ሸለቆ ሁሉ የሚዋልሉ መኾናቸውን አታይምን" },
    { "resource_id": 87, "text": "እነሱም የማይሠሩትን ነገር የሚናገሩ መኾናቸውን (አታይምን)፤" },
    {
      "resource_id": 87,
      "text": "እነዚያ ያመኑና መልካም ሥራዎችን የሠሩ አላህንም በብዛት ያወሱ ከተበደሉም በኋላ (በቅኔ) የተከላከሉ ሲቀሩ፤ (እነርሱ አይወቀሱም)፡፡ እነዚያም የበደሉ (ከሞቱ በኋላ) እንዴት ያለን መመለስ እንደሚመለሱ በእርግጥ ያውቃሉ፡፡"
    }
  ],
  "meta": {
    "translation_name": "Sadiq and Sani",
    "author_name": "Sadiq and Sani",
    "filters": { "resource_id": 87, "chapter_number": "26" }
  }
}
