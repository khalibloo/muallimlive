{
  "translations": [
    {
      "resource_id": 774,
      "text": "Ni iki (abahakanyi b’abakurayishi) babazanyaho?"
    },
    {
      "resource_id": 774,
      "text": "Ku nkuru ihambaye (Qur’an n’umunsi w’imperuka),"
    },
    {
      "resource_id": 774,
      "text": "(Iyo nkuru) batavugaho rumwe (hagati y’abayemera n’abayihakana)."
    },
    { "resource_id": 774, "text": "Oya! Rwose bidatinze bazamenya!" },
    { "resource_id": 774, "text": "Oya nanone! Bidatinze bazamenya!" },
    { "resource_id": 774, "text": "Ese isi ntitwayigize nk’isaso?" },
    { "resource_id": 774, "text": "N’imisozi tukayigira nk’imambo?" },
    {
      "resource_id": 774,
      "text": "Tukanabarema muri ibitsina byombi (gabo na gore)?"
    },
    {
      "resource_id": 774,
      "text": "Kandi ibitotsi byanyu twabigize uburyo bw’ikiruhuko."
    },
    {
      "resource_id": 774,
      "text": "N’ijoro turigira nk’umwambaro (binyuze mu mwijima waryo)."
    },
    {
      "resource_id": 774,
      "text": "N’amanywa tuyagira ayo gushakiramo imibereho."
    },
    {
      "resource_id": 774,
      "text": "Tunubaka hejuru yanyu (ibirere) birindwi bikomeye."
    },
    {
      "resource_id": 774,
      "text": "Ndetse (n’izuba) turigira itara rimurika cyane."
    },
    { "resource_id": 774, "text": "Tunamanura mu bicu amazi menshi yisuka," },
    { "resource_id": 774, "text": "Kugira ngo tuyamereshe impeke n’ibimera," },
    { "resource_id": 774, "text": "N’imirima y’ibiti by’inzitane." },
    {
      "resource_id": 774,
      "text": "Mu by’ukuri umunsi w’urubanza ufite igihe ntarengwa,"
    },
    {
      "resource_id": 774,
      "text": "Umunsi impanda izavuzwa, maze mukaza muri amatsinda."
    },
    {
      "resource_id": 774,
      "text": "N’ikirere kizakingurwa maze gihinduke nk’amarembo,"
    },
    {
      "resource_id": 774,
      "text": "N’imisozi izakurwa mu myanya yayo, imere nk’ibirorirori."
    },
    {
      "resource_id": 774,
      "text": "Mu by’ukuri umuriro wa Jahanamu urarekereje,"
    },
    { "resource_id": 774, "text": "Ni wo garukiro ry’ibyigomeke," },
    { "resource_id": 774, "text": "Bizawubamo imyaka n’imyaniko." },
    {
      "resource_id": 774,
      "text": "(Ibyo byigomeke) ntibizawumvamo amafu cyangwa ikinyobwa,"
    },
    { "resource_id": 774, "text": "Uretse amazi yatuye n’amashyira," },
    {
      "resource_id": 774,
      "text": "(Ibyo bikazaba) ari igihembo gikwiye (ibikorwa bibi bakoraga)."
    },
    {
      "resource_id": 774,
      "text": "Kuko mu by’ukuri batajyaga bizera ibarura,"
    },
    { "resource_id": 774, "text": "Ndetse banahinyuraga amagambo yacu cyane." },
    { "resource_id": 774, "text": "Kandi byose twarabibaruye mu nyandiko." },
    {
      "resource_id": 774,
      "text": "Ngaho nimusogongere (ingaruka z’ibikorwa byanyu bibi), kandi nta kindi tubongerera usibye ibihano."
    },
    {
      "resource_id": 774,
      "text": "Mu by’ukuri abagandukira Allah bazabona intsinzi (Ijuru);"
    },
    { "resource_id": 774, "text": "Ubusitani n’imizabibu," },
    { "resource_id": 774, "text": "N’inkumi z’urungano (Huur-ul Ayn)," },
    {
      "resource_id": 774,
      "text": "Ndetse n’ibirahuri byuzuye (ibinyobwa bidasindisha)."
    },
    {
      "resource_id": 774,
      "text": "Nta magambo adafite umumaro cyangwa ikinyoma bazumviramo."
    },
    {
      "resource_id": 774,
      "text": "(Ibyo bizaba) ari ibihembo biturutse kwa Nyagasani wawe; impano ijyanye (n’ibikorwa byabo)."
    },
    {
      "resource_id": 774,
      "text": "Nyagasani w’ibirere n’isi n’ibiri hagati yabyo, Nyirimpuhwe. (Ku munsi w’imperuka), nta bushobozi bwo kugira icyo bamuvugisha bazaba bafite (keretse abishatse)."
    },
    {
      "resource_id": 774,
      "text": "Umunsi Roho (Malayika Jiburilu) n’abandi bamalayika bazahagarara ku mirongo, ntibazavuga keretse uwo (Allah) Nyirimpuhwe azabihera uburenganzira, kandi akavuga ibiri ukuri."
    },
    {
      "resource_id": 774,
      "text": "Uwo munsi ni ukuri (uzaza nta gushidikanya). Bityo, ubishaka yakwiteganyiriza kwa Nyagasani we aho azashyikira."
    },
    {
      "resource_id": 774,
      "text": "Mu by’ukuri twababuriye ibihano byegereje; umunsi umuntu azabona ibyo yakoze, naho umuhakanyi akazavuga ati “Iyaba nari mbaye igitaka.”"
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "78" }
  }
}
