{
  "translations": [
    { "resource_id": 41, "text": "Hva snakket de med hverandre om?" },
    { "resource_id": 41, "text": "Om det store budskap," },
    { "resource_id": 41, "text": "som de er uenige om." },
    { "resource_id": 41, "text": "Nei, sannelig skal de få å vite!" },
    { "resource_id": 41, "text": "Så sannelig skal de få å vite!" },
    { "resource_id": 41, "text": "Har Vi ikke gjort jorden til et leie?" },
    { "resource_id": 41, "text": "Og fjellene til støttepilarer?" },
    { "resource_id": 41, "text": "Vi har skapt dere parvis" },
    { "resource_id": 41, "text": "og gitt dere søvnen til hvile" },
    { "resource_id": 41, "text": "og gjort natten til en kledning" },
    { "resource_id": 41, "text": "og dagen til å skaffe en levemåte." },
    { "resource_id": 41, "text": "Over dere har Vi bygget syv solide himler" },
    { "resource_id": 41, "text": "og plassert en skinnende lampe," },
    {
      "resource_id": 41,
      "text": "og Vi lot falle regn fra regntunge skyer i strømmer,"
    },
    { "resource_id": 41, "text": "for derved å frembringe korn og planter" },
    { "resource_id": 41, "text": "og bugnende haver." },
    { "resource_id": 41, "text": "Dommens dag er fastsatt." },
    {
      "resource_id": 41,
      "text": "Den dag det støtes i basunen, og dere kommer i flokker;"
    },
    { "resource_id": 41, "text": "når himmelen åpnes og blir dører," },
    {
      "resource_id": 41,
      "text": "og fjellene settes i bevegelse og blir en luftspeiling."
    },
    { "resource_id": 41, "text": "Sannelig, helvete ligger på lur," },
    { "resource_id": 41, "text": "et hjem for de oppsetsige." },
    { "resource_id": 41, "text": "Der skal de bli gjennom tider," },
    {
      "resource_id": 41,
      "text": "og der smaker de ingen forfriskende kjølighet og intet å drikke,"
    },
    { "resource_id": 41, "text": "unntatt kokende vann og kloakk," },
    { "resource_id": 41, "text": "som en passende belønning." },
    { "resource_id": 41, "text": "De så ikke frem til en avregning," },
    { "resource_id": 41, "text": "og fornektet trossig Vårt ord." },
    { "resource_id": 41, "text": "Alt har Vi opptegnet i en regnskapsbok." },
    {
      "resource_id": 41,
      "text": "«Nå kan dere smake! Vi skal bare øke straffen enda mer.»"
    },
    { "resource_id": 41, "text": "De gudfryktige har i vente seierens sted," },
    { "resource_id": 41, "text": "haver og vingårder," },
    { "resource_id": 41, "text": "høybarmede, jevngamle jomfruer," },
    { "resource_id": 41, "text": "og et fylt beger." },
    {
      "resource_id": 41,
      "text": "Der hører de verken tomt snakk eller løgnprat."
    },
    {
      "resource_id": 41,
      "text": "Som lønn fra Herren, som gave og som avregning,"
    },
    {
      "resource_id": 41,
      "text": "fra Herren over himmel og jord og alt som mellom dem er, den Barmhjertige, som ingen formår å tale til."
    },
    {
      "resource_id": 41,
      "text": "Den dag, da Ånden og englene står på rekke og rad, da kan ingen tale, unntatt den som den barmhjertige har tillatt, og som taler rett."
    },
    {
      "resource_id": 41,
      "text": "Dette er sannhetens dag, og måtte alle som vil, finne hjem til Herren."
    },
    {
      "resource_id": 41,
      "text": "Vi har advart dere mot en overhengende straff, den dag når mennesket får se hva han har sendt i forveien til regnskapet, og den vantro utbryter: «Hadde jeg bare vært støv!»"
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "78" }
  }
}
