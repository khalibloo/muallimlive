{
  "translations": [
    { "resource_id": 214, "text": "O čemu oni jedni druge pitaju?!" },
    { "resource_id": 214, "text": "O Vijesti velikoj," },
    { "resource_id": 214, "text": "o kojoj se oni razilaze." },
    { "resource_id": 214, "text": "Tako ne treba, oni će saznati sigurno!" },
    {
      "resource_id": 214,
      "text": "I opet, tako ne treba, oni će saznati sigurno!"
    },
    { "resource_id": 214, "text": "Zar Zemlju posteljom nismo učinili," },
    { "resource_id": 214, "text": "i planine kao klinove," },
    { "resource_id": 214, "text": "i vas kao parove stvorili," },
    { "resource_id": 214, "text": "i vaš san smirajem učinili," },
    { "resource_id": 214, "text": "i noć odjećom učinili," },
    { "resource_id": 214, "text": "i dan za privređivanje odredili," },
    { "resource_id": 214, "text": "i iznad vas sedam čvrstih sazdali," },
    { "resource_id": 214, "text": "i svjetiljku plamteću postavili?!" },
    { "resource_id": 214, "text": "Mi iz kišnih oblaka vodu obilnu spuštamo" },
    { "resource_id": 214, "text": "da njome žito i bilje izvedemo," },
    { "resource_id": 214, "text": "i bašče guste." },
    { "resource_id": 214, "text": "Dan suda je, zaista, već određen," },
    {
      "resource_id": 214,
      "text": "Dan kada će u rog biti puhnuto, pa ćete vi, sve skupina po skupina,dolaziti,"
    },
    {
      "resource_id": 214,
      "text": "i nebo će biti otvoreno i mnogo će kapija imati,"
    },
    {
      "resource_id": 214,
      "text": "i planine će pokrenute biti i priviđenje će postati."
    },
    { "resource_id": 214, "text": "Džehennem će, doista, zasjeda biti," },
    { "resource_id": 214, "text": "obijesnima mjesto povratka," },
    { "resource_id": 214, "text": "u kojem će zauvijek ostati," },
    {
      "resource_id": 214,
      "text": "u njemu nikakve svježine neće osjetiti, ni pića okusiti,"
    },
    { "resource_id": 214, "text": "osim vrele vode i kapljevine" },
    { "resource_id": 214, "text": "kazne prikladne." },
    {
      "resource_id": 214,
      "text": "Zaista se oni nisu nadali polaganju računa"
    },
    {
      "resource_id": 214,
      "text": "i potpuno lažnim smatrali su Naše ajete i znakove,"
    },
    { "resource_id": 214, "text": "a Mi smo sve pobrojali i zapisali." },
    {
      "resource_id": 214,
      "text": "“Pa zato kušajte, a Mi ćemo vam patnju samo povećati!”"
    },
    {
      "resource_id": 214,
      "text": "Zaista, bogobojaznima mjesto spasa i uživanja pripada:"
    },
    { "resource_id": 214, "text": "bašče i vinogradi," },
    { "resource_id": 214, "text": "i djevojke mlade, godina istih," },
    { "resource_id": 214, "text": "i pehari puni." },
    { "resource_id": 214, "text": "Tamo prazne besjede i laži neće slušati," },
    {
      "resource_id": 214,
      "text": "to im je nagrada od Gospodara tvoga, dar dovoljni."
    },
    {
      "resource_id": 214,
      "text": "Od Gospodara nebesa i Zemlje i onoga što je između njih, Svemilosnoga, Kome neće moći zboriti"
    },
    {
      "resource_id": 214,
      "text": "Na Dan kada Duh i meleci budu u redove poredani, oni neće govoriti.\nGovorit će samo onaj kome Svemilosni dozvoli, a istinu će reći."
    },
    {
      "resource_id": 214,
      "text": "To je Istiniti dan, pa ko hoće, povratak Gospodaru svome prihvatit će."
    },
    {
      "resource_id": 214,
      "text": "Mi vas, zaista, na patnju blisku upozoravamo, na Dan u kojem će čovjek djela ruku svojih vidjeti, a nevjernik uzviknuti: “Kamo sreće da sam prašina bio!”"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "78" }
  }
}
