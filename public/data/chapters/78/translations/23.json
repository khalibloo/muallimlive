{
  "translations": [
    {
      "resource_id": 23,
      "text": "(Bu müşriklər) bir-birindən nə haqqında soruşurlar?"
    },
    { "resource_id": 23, "text": "Böyük bir xəbər (qiyamət günü) haqqında!" },
    {
      "resource_id": 23,
      "text": "Elə bir xəbər ki, onun barəsində ixtilafdadırlar."
    },
    {
      "resource_id": 23,
      "text": "Xeyr, onlar (qiyamətin haqq olduğunu) mütləq biləcəklər!"
    },
    {
      "resource_id": 23,
      "text": "Bir də (deyirəm) xeyr, onlar (qiyamətin haqq olduğunu) mütləq biləcəklər!"
    },
    { "resource_id": 23, "text": "Məgər Biz yeri döşək etmədikmi?!" },
    { "resource_id": 23, "text": "Dağları da dirək?!" },
    {
      "resource_id": 23,
      "text": "Biz sizləri (erkək və dişi olmaqla) cüt-cüt yaratdıq."
    },
    { "resource_id": 23, "text": "Yuxunuzu da istirahət etdik." },
    { "resource_id": 23, "text": "Biz gecəni (hər şeyi bürüyən) örtük etdik." },
    {
      "resource_id": 23,
      "text": "Gündüzü isə dolanışlıq (ruzi qazanmaq) vaxtı etdik."
    },
    { "resource_id": 23, "text": "Üstünüzdə yeddi (qat) möhkəm (göy) qurduq." },
    {
      "resource_id": 23,
      "text": "Sizin üçün çox parlaq bir çıxar (günəş) yaratdıq."
    },
    {
      "resource_id": 23,
      "text": "(Küləklərin sıxdığı) buludlardan şırıl-şırıl tökülən yağmur endirdik ki,"
    },
    { "resource_id": 23, "text": "Onunla dən və bitki yetişdirək," },
    {
      "resource_id": 23,
      "text": "Eləcə də (ağacları bir-birinə) sarmaşan bağlar."
    },
    {
      "resource_id": 23,
      "text": "Həqiqətən, (haqla batili) ayırd etmə günü (əzəldən müəyyən edilmiş) bir vaxtdır!"
    },
    {
      "resource_id": 23,
      "text": "Sur çalınacağı gün (qəbirlərinizdən çıxıb) dəstə-dəstə (məhşərə) gələcəksiniz."
    },
    {
      "resource_id": 23,
      "text": "(O gün) göy qapı-qapı (mələklərin yerə enməsi üçün göydə yarıqlar) açılacaqdır."
    },
    {
      "resource_id": 23,
      "text": "Dağlar yerindən qopardılıb (havada toz kimi uçaraq) ilğıma dönəcəkdir."
    },
    {
      "resource_id": 23,
      "text": "Həqiqətən, Cəhənnəm (mələklərin hazır durub kafirləri gözlədiyi) pusqudur!"
    },
    { "resource_id": 23, "text": "O, azğınların məskənidir." },
    { "resource_id": 23, "text": "Onlar orada sonsuz müddət qalacaqlar." },
    {
      "resource_id": 23,
      "text": "Onlar orada nə bir sərinlik (görəcək), nə də içməyə bir şey tapacaqlar;"
    },
    { "resource_id": 23, "text": "Qaynar sudan və irindən başqa!-" },
    { "resource_id": 23, "text": "(Dünyadakı əmələrinə) uyğun cəza olaraq." },
    {
      "resource_id": 23,
      "text": "Çünki onlar haqq-hesab çəkiləcəyinə ümid bəsləmirdilər (qiyamət gününə inanmır, onun əzabından qorxmurdular)."
    },
    { "resource_id": 23, "text": "Ayələrimizi də elə hey təkzib edirdilər." },
    {
      "resource_id": 23,
      "text": "Biz hər şeyi (bir-bir) sayıb (lövhi-məhfuzda) yazmışıq (və ya: əməl dəftərində yazıb təsbit etmişik)."
    },
    {
      "resource_id": 23,
      "text": "İndi (ey kafirlər!) dadın əzabı. Biz sizə əzabdan başqa bir şey artırmayacağıq!"
    },
    {
      "resource_id": 23,
      "text": "Həqiqətən, müttəqilərin nicat yeri (Cənnət),"
    },
    { "resource_id": 23, "text": "Bağçalar və üzüm bağları," },
    {
      "resource_id": 23,
      "text": "Sinələri yenicə qabarmış (dolmuş, tumurcuqlanmış, gözəllikdə və məlahətdə bir-birinə bənzər) həmyaşıd qızlar."
    },
    {
      "resource_id": 23,
      "text": "(Cənnət şərabı ilə) dolu qədəhlər gözləyir!"
    },
    {
      "resource_id": 23,
      "text": "Onlar orada (Cənnətdə) nə boş söz, nə də yalan eşidəcəklər."
    },
    {
      "resource_id": 23,
      "text": "(Bu, müttəqilərə) Rəbbindən olan mükafat, artıqlaması ilə verilən bəxşişdir -"
    },
    {
      "resource_id": 23,
      "text": "Göylərin, yerin və onların arasındakıların Rəhman olan Rəbbindən (göndərilən bəxşişdir). Onlar (məxluqat) Onun hüzurunda heç bir söz deməyə qadir olmazlar!"
    },
    {
      "resource_id": 23,
      "text": "Ruhun (Cəbrailin) və mələklərin səf-səf duracağı gün Rəhmanın izin verdiyi kimsələrdən başqa heç kəs danışmayacaq, danışan da doğrunu deyəcəkdir!"
    },
    {
      "resource_id": 23,
      "text": "Bu, haqq olan gündür. Kim dilərsə, (iman gətirib ibadət və itaət etməklə) Rəbbinə tərəf qayıdan bir yol tutar!"
    },
    {
      "resource_id": 23,
      "text": "Həqiqətən, Biz sizi yaxın bir əzabla (qiyamət gününün əzabı ilə) qorxutduq. O gün insan öz əlləri ilə etdiyi (yaxşı, pis) əməlləri görəcək, kafir isə: “Kaş (bu əzabı görməmək üçün) torpaq olaydım!” – deyəcəkdir."
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "78" }
  }
}
