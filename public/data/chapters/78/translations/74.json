{
  "translations": [
    { "resource_id": 74, "text": "Аз чӣ чиз (ҳамдигарро) мепурсанд?" },
    { "resource_id": 74, "text": "Аз он хабари бузург, (қиёмат)." },
    { "resource_id": 74, "text": "ки дар он ихтилоф мекунанд." },
    { "resource_id": 74, "text": "Оре, ба зудӣ хоҳад донист." },
    { "resource_id": 74, "text": "Боз ҳам, оре, ба зудӣ хоҳанд донист!" },
    { "resource_id": 74, "text": "Оё Мо заминрро бистаре насохтем?" },
    { "resource_id": 74, "text": "Ва кӯҳҳоро мехҳое?" },
    { "resource_id": 74, "text": "Ва шуморо ҷуфт-ҷуфт офаридем." },
    { "resource_id": 74, "text": "Ва хобатонро оссишатон гардонидем." },
    { "resource_id": 74, "text": "Ва шабро пӯшишатон қарор додем." },
    { "resource_id": 74, "text": "Ва рӯзро вақти талаби маъишат. (касб)." },
    {
      "resource_id": 74,
      "text": "Ва бар болои саратон ҳафт осмони устувор бино кардем."
    },
    { "resource_id": 74, "text": "Ва чароғе равшан офаридем. (офтоб)." },
    {
      "resource_id": 74,
      "text": "Аз абрҳои боронзой обе фаровон нозил кардем,"
    },
    { "resource_id": 74, "text": "то бо он донаву набот бирӯёнем" },
    { "resource_id": 74, "text": "ва бӯстонҳои анбӯҳ (сердарахт)." },
    { "resource_id": 74, "text": "Албатта рӯзи доварӣ рӯзест муъайян." },
    {
      "resource_id": 74,
      "text": "Рӯзе, ки дар сур дамида шавад, ва шумо гурӯҳгурӯҳ биёед."
    },
    {
      "resource_id": 74,
      "text": "Осмон шикофта шавад ва ҳар шикоф даре бошад."
    },
    { "resource_id": 74, "text": "Ва куҳҳо равон шаванд ва сароб гарданд." },
    { "resource_id": 74, "text": "Ҷаҳаннам дар интизор бошад." },
    { "resource_id": 74, "text": "Саркашонро бозгаштангоҳест." },
    { "resource_id": 74, "text": "Замоне дароз дар он ҷо бошанд." },
    { "resource_id": 74, "text": "На хунукӣ чашанду на об," },
    { "resource_id": 74, "text": "фақат оби ҷӯшону хуну чирк. (нӯшанд)." },
    { "resource_id": 74, "text": "Ин ҷазоест мувофиқи кирдор." },
    { "resource_id": 74, "text": "Зеро онон ба рӯзи ҳисоб умед надоштанд." },
    { "resource_id": 74, "text": "Ва оёти Моро ба сахтӣ дурӯғ мебароварданд." },
    {
      "resource_id": 74,
      "text": "Ва Мо ҳама чизро дар, китобе шумора кардаем."
    },
    {
      "resource_id": 74,
      "text": "Пас бичашед, ки фақат бар азоби шумо хоҳем афзуд!"
    },
    { "resource_id": 74, "text": "Парҳезгоронро ҷоест дар амон аз ҳар осеб," },
    { "resource_id": 74, "text": "бӯстонҳову токистонҳо" },
    { "resource_id": 74, "text": "ва духтароне ҳамсол бо пистонҳои баромада" },
    { "resource_id": 74, "text": "ва ҷомҳои пур." },
    { "resource_id": 74, "text": "На сухани беҳуда шунаванд ва на дурӯғ" },
    {
      "resource_id": 74,
      "text": "ва ин мукофотест кофӣ аз ҷониби Парвардигорат—"
    },
    {
      "resource_id": 74,
      "text": "Парвардигори осмонҳову замин ва он чӣ миёни онҳост. Он Худои раҳмон, ки касро ба Ӯ ёрои хитоб набошад,"
    },
    {
      "resource_id": 74,
      "text": "рӯзе, ки рӯҳ ва фариштагон ба саф меистанд ва кас сухан намегӯяд, ғайри он ки Худои раҳмон ба ӯ рухсат диҳад, ва ӯ сухан ба савоб гӯяд."
    },
    {
      "resource_id": 74,
      "text": "Он рӯз рӯзест омаданӣ. Пас ҳар кӣ хоҳад ба сӯи Парвардигораш бозгардад."
    },
    {
      "resource_id": 74,
      "text": "Мо шуморо аз азобе наздик метарсонем: рӯзе, ки одамӣ ҳар чиро пешопеш фиристодааст, менигарад ва кофир мегӯяд: «Эй кош, ман хок мебудам!»"
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "78" }
  }
}
