{
  "translations": [
    {
      "resource_id": 217,
      "text": "Благословенний Той, Хто зіслав Розрізнення своєму рабу, щоб він був застерігачем для світів!"
    },
    {
      "resource_id": 217,
      "text": "Він — Той, Кому належить влада на небесах і на землі. Він не брав Собі дитини й не було Йому рівного у владі! Він створив кожну річ і розмірив її мірою"
    },
    {
      "resource_id": 217,
      "text": "Замість Нього вони беруть собі богами тих, які нічого не творять, але створені самі; тих, які не мають влади завдати собі шкоди чи принести користь; тих, які не мають влади ні над смертю, ні над життям, ні над воскресінням"
    },
    {
      "resource_id": 217,
      "text": "Ті, які не вірують, говорять: «Це тільки брехня, яку він вигадав за допомогою інших людей!» Так вони чинять кривду й брешуть"
    },
    {
      "resource_id": 217,
      "text": "Вони говорять: «Казки давніх народів! Він попросив записати їх і йому читають це зранку та ввечері!»"
    },
    {
      "resource_id": 217,
      "text": "Скажи: «Його зіслав Той, Хто знає таємниці небес і землі. Воістину, Він — Прощаючий та Милосердний!"
    },
    {
      "resource_id": 217,
      "text": "Вони говорять: «Що це за посланець? Він споживає їжу й ходить по базарах! Чому до нього не зіслано ангела, який би застерігав разом із ним"
    },
    {
      "resource_id": 217,
      "text": "Чому йому не зіслано скарб? Чому не має він саду, з якого б він споживав їжу?» Нечестивці сказали: «Ви йдете слідом за чоловіком, якого зачаровано!"
    },
    {
      "resource_id": 217,
      "text": "Поглянь, як вони наводять тобі притчі! Вони заблукали й не можуть знайти шляху"
    },
    {
      "resource_id": 217,
      "text": "Благословенний Той, Хто, якщо побажає, дарує тобі краще за це все — сади, де течуть ріки. Він також поставить для тебе палаци"
    },
    {
      "resource_id": 217,
      "text": "Та ж ні! Вони вважають Час за брехню! А для тих, хто вважає Час за брехню, приготували Ми полум’я"
    },
    {
      "resource_id": 217,
      "text": "Щойно воно побачить їх здалеку, вони почують його шипіння й гуркіт"
    },
    {
      "resource_id": 217,
      "text": "А коли їх, закутих, кинуть до тісного місця, вони проситимуть там для себе загибелі"
    },
    {
      "resource_id": 217,
      "text": "Сьогодні не кличте на себе однієї загибелі, кличте їх багато"
    },
    {
      "resource_id": 217,
      "text": "Скажи: «Що краще — таке [покарання] чи сад вічності, який чекає на богобоязливих і буде їхньою винагородою, й місцем для повернення?"
    },
    {
      "resource_id": 217,
      "text": "Там вони матимуть усе, що побажають, і будуть вони там довіку! Така обіцянка, взята Твоїм Господом, про яку запитують"
    },
    {
      "resource_id": 217,
      "text": "Того Дня Він збере їх і тих, кому вони поклонялись замість Аллага. І скаже: «Це ви ввели в оману Моїх рабів, чи вони самі збилися зі шляху?"
    },
    {
      "resource_id": 217,
      "text": "Ті скажуть: «Преславний Ти! Нам не годиться брати покровителів замість Тебе, але це Ти дозволив їм та їхнім батькам насолоджуватися благами, тож вони забули нагадування й стали людьми, які згинули!"
    },
    {
      "resource_id": 217,
      "text": "Вони заперечили те, що ви говорите, тож ви не зможете ні відвернути [кару], ні допомогти собі. Тих із вас, які були несправедливі, Ми змусимо скуштувати великої кари"
    },
    {
      "resource_id": 217,
      "text": "Посланці, яких Ми відсилали раніше, також споживали їжу й ходили по базарах. Одних із вас Ми зробили спокусою для інших — чи будете ви терплячі? А Господь твій — Всевидячий"
    },
    {
      "resource_id": 217,
      "text": "Ті, які не сподіваються на зустріч із Нами, говорять: «Чому до нас не зіслано ангелів? Чому ми не бачимо нашого Господа?» Вони вивищуються та вперті в своїй зухвалості"
    },
    {
      "resource_id": 217,
      "text": "Того Дня, коли вони побачать ангелів, для грішників не буде жодної доброї звістки. Їм скажуть: «Це — нездоланна перепона!"
    },
    {
      "resource_id": 217,
      "text": "Ми займемося вчинками, які вони робили та перетворимо їх на розвіяний пил!"
    },
    {
      "resource_id": 217,
      "text": "Жителі раю того дня матимуть кращий притулок та ліпше місце відпочинку"
    },
    {
      "resource_id": 217,
      "text": "Того Дня розколеться небо, вкрите хмарами, і буде зіслано ангелів"
    },
    {
      "resource_id": 217,
      "text": "Істинна влада цього Дня буде належати Милостивому! Важкий буде цей День для невіруючих"
    },
    {
      "resource_id": 217,
      "text": "Того Дня нечестивий кусатиме свої руки й говоритиме: «Якби ж я пристав на шлях Посланця"
    },
    {
      "resource_id": 217,
      "text": "Горе мені! Якби ж я не брав собі такого приятеля"
    },
    {
      "resource_id": 217,
      "text": "Адже саме він відвернув мене від нагадування, коли воно прийшло до мене!» Так шайтан зрікається людини"
    },
    {
      "resource_id": 217,
      "text": "Посланець сказав: «Господи! Воістину, мій народ відкинув цей Коран!"
    },
    {
      "resource_id": 217,
      "text": "Саме так Ми поставили кожному пророку ворога з грішників, але достатньо твого Господа як Провідника й Помічника"
    },
    {
      "resource_id": 217,
      "text": "Ті, які не увірували, говорять: «Чому Коран не зіслано одразу цілком?» Це так, адже Ми прагнемо зміцнити ним твоє серце й прочитати у певному ладі"
    },
    {
      "resource_id": 217,
      "text": "Які б притчі вони тобі не наводили, Ми приходили до тебе з істиною та найкращим тлумаченням"
    },
    {
      "resource_id": 217,
      "text": "Тих, яких зберуть у геєні долілиць, чекає найгірше місце, адже вони заблукали найбільше"
    },
    {
      "resource_id": 217,
      "text": "Ми дарували Мусі Писання та поставили йому помічника — його брата, Гаруна"
    },
    {
      "resource_id": 217,
      "text": "І Ми сказали: «Йдіть до народу, який визнав Наші знамення брехнею!» А потім Ми геть винищили тих людей"
    },
    {
      "resource_id": 217,
      "text": "Народ Нуха, який заперечував посланців, Ми втопили, зробивши знаменням для людей. Ми приготували для нечестивців болісну кару"
    },
    {
      "resource_id": 217,
      "text": "Так само адитів, самудитів, жителів ар-Рассу та багато інших поколінь, які жили між ними."
    },
    {
      "resource_id": 217,
      "text": "Усім їм Ми наводили притчі та всіх їх Ми знищили"
    },
    {
      "resource_id": 217,
      "text": "Вони вже проходили повз селище, на яке випав поганий дощ. Невже вони не бачили цього селища? Не сподіваються вони на воскресіння!"
    },
    {
      "resource_id": 217,
      "text": "Коли вони бачать тебе, то лише глузують: «Невже це його Аллаг зробив посланцем"
    },
    {
      "resource_id": 217,
      "text": "Він відвернув би нас від наших богів, якби ми не мали терпіння!» Коли вони побачать кару, то швидко дізнаються, хто насправді збився зі шляху"
    },
    {
      "resource_id": 217,
      "text": "Чи ти бачив того, хто зробив богом своє бажання? Невже ти будеш для такого опікуном"
    },
    {
      "resource_id": 217,
      "text": "Невже ти вважаєш, що більшість із них здатна щось чути чи розуміти? Вони наче худоба! Та ж ні, ще більше збилися зі шляху"
    },
    {
      "resource_id": 217,
      "text": "Невже ти не бачиш, як твій Господь подовжує тінь? А якби Він побажав, то зробив би її незмінною. Сонце Ми зробили для неї дороговказом,"
    },
    { "resource_id": 217, "text": "а потім потроху відтягуємо її до Себе" },
    {
      "resource_id": 217,
      "text": "Він — Той, Хто зробив для вас ніч покровом, а сон — відпочинком. А день Він зробив часом повернення до життя"
    },
    {
      "resource_id": 217,
      "text": "Він — Той, Хто посилає вітри добрими вісниками Своєї милості. І Ми проливаємо з неба чисту воду,"
    },
    {
      "resource_id": 217,
      "text": "щоб оживити нею мертву землю й напоїти худобу та багатьох людей, яких Ми створили"
    },
    {
      "resource_id": 217,
      "text": "Ми розподіляємо воду між ними, щоб вони замислилися, але більшість людей відвертається від усього, крім невір’я"
    },
    {
      "resource_id": 217,
      "text": "Якби Ми побажали, то відіслали б застерігача до кожного селища"
    },
    {
      "resource_id": 217,
      "text": "Тож не корися невіруючим, а борися проти них за допомогою цього великою боротьбою!"
    },
    {
      "resource_id": 217,
      "text": "Він — Той, Хто змішав дві водойми. Одна з них — приємна на смак, прісна, а друга — солона, гірка. І Він поставив між ними загорожу й нездоланну перепону!"
    },
    {
      "resource_id": 217,
      "text": "Він — Той, Хто створив людину з води й дарував їй родичів та свояків. Твій Господь — Всемогутній"
    },
    {
      "resource_id": 217,
      "text": "[Багатобожники] поклоняються замість Аллага тим, хто не може ні принести користі, ні завдати шкоди. Невіруючий допомагає тим, хто проти його Господа"
    },
    {
      "resource_id": 217,
      "text": "Ми відіслали тебе лише як доброго вісника й застерігача"
    },
    {
      "resource_id": 217,
      "text": "Скажи: «Я не прошу за це ніякої винагороди, крім того, щоб той, хто побажає, пристав на шлях свого Господа!"
    },
    {
      "resource_id": 217,
      "text": "Покладайся на Живого, Який не помирає, і прославляй Його хвалою! Достатньо того, що Він відає про гріхи Своїх рабів"
    },
    {
      "resource_id": 217,
      "text": "Він створив небеса, землю й те, що між ними, за шість днів, а потім піднісся на трон. Він — Милостивий! Запитай про це у Відаючого"
    },
    {
      "resource_id": 217,
      "text": "Коли їм говорять: «Поклоніться Милостивому!» — то вони питають: «А що таке — Милостивий? Невже ми вклонимося тому, до чого ти закликаєш нас?» Це тільки додає їм відрази"
    },
    {
      "resource_id": 217,
      "text": "Благословенний Той, Хто поставив у небі сузір’я, створив там світило й сяючий місяць"
    },
    {
      "resource_id": 217,
      "text": "Він — Той, Хто змінює ніч і день для тих, які бажають замислитися й дякувати"
    },
    {
      "resource_id": 217,
      "text": "Раби Милостивого — ті, які йдуть землею смиренно та відповідають невігласам: «Мир!»"
    },
    {
      "resource_id": 217,
      "text": "які проводять ночі, падаючи ниць і стоячи перед Господом своїм"
    },
    {
      "resource_id": 217,
      "text": "які говорять: «Господи наш! Відверни від нас покарання геєни, адже таке покарання нескінченне"
    },
    { "resource_id": 217, "text": "Яка мерзотна ця обитель і цей притулок!" },
    {
      "resource_id": 217,
      "text": "[Ті], які, даючи пожертви, не вдаються до марнотратства й не скупляться, тримаючись середини між цим"
    },
    {
      "resource_id": 217,
      "text": "які не звертаються замість Аллага до іншого бога, які не вбивають живої душі, не маючи на те права, які не чинять перелюбу, — а хто робить так, того спіткає кара"
    },
    {
      "resource_id": 217,
      "text": "У День Воскресіння його кара примножиться, і він назавжди залишиться принижений"
    },
    {
      "resource_id": 217,
      "text": "Окрім тих, хто покаявся, увірував і робив добро, Аллаг замінить їхні лихі вчинки на добрі справи. Аллаг — Прощаючий, Милостивий"
    },
    {
      "resource_id": 217,
      "text": "Хто покається й робитиме добро, той справді щиро звернеться до Аллага"
    },
    {
      "resource_id": 217,
      "text": "[Ті], які не беруть участі в брехливих розмовах, а коли проходять повз марне, проходять гідно"
    },
    {
      "resource_id": 217,
      "text": "Коли їм нагадують знамення Господа їхнього, вони не стають до них глухі й сліпі"
    },
    {
      "resource_id": 217,
      "text": "[Ті], які говорять: «Господи наш! Даруй нам насолоду для очей у дружинах наших і в нащадках наших і зроби нас взірцем для богобоязливих!"
    },
    {
      "resource_id": 217,
      "text": "Їхньою винагородою буде найвище місце в раю — за те, що вони були терплячі. Там їх зустрінуть вітанням і миром"
    },
    {
      "resource_id": 217,
      "text": "Там вони будуть вічно. Яка прекрасна ця обитель і цей притулок"
    },
    {
      "resource_id": 217,
      "text": "Скажи: «Господь не звернув би на вас уваги, якби не ваші прохання». Проте ви вважаєте це брехнею і скоро [покарання] стане невідворотним"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "25" }
  }
}
