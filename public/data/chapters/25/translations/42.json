{
  "translations": [
    {
      "resource_id": 42,
      "text": "W Imię Boga Miłosiernego; Litościwego! Błogosławiony niech będzie Ten, który zesłał rozróżnienie Swemu słudze, aby był ostrzegającym dla światów!"
    },
    {
      "resource_id": 42,
      "text": "Ten, do którego należy królestwo niebios i ziemi; który nie wziął sobie syna; który nie ma współtowarzysza w królestwie; który stworzył każdą rzecz i dał jej dokładną miarę."
    },
    {
      "resource_id": 42,
      "text": "Jednak oni poza Nim wzięli sobie bogów, którzy nie potrafią niczego stworzyć, lecz sami zostali stworzeni. Oni nie mogą działać ani na swoją szkodę, ani na swoją korzyść; i nie władają ani śmiercią, ani życiem, ani zmartwychwstaniem."
    },
    {
      "resource_id": 42,
      "text": "Powiedzieli ci, którzy nie uwierzyli: \"To jest tylko kłamstwo, które on wymyślił, i pomogli mu w tym inni ludzie.\""
    },
    {
      "resource_id": 42,
      "text": "I powiedzieli: \"To są tylko baśnie dawnych przodków. On kazał je zapisać dla siebie i są mu recytowane rano i wieczór."
    },
    {
      "resource_id": 42,
      "text": "Powiedz: \"Zesłał to Ten, który zna tajemnice w niebiosach i na ziemi. On jest Przebaczający, Litościwy!\""
    },
    {
      "resource_id": 42,
      "text": "I oni powiedzieli: \"Cóż to z tym Posłańcem? On je pożywienie i chodzi po jarmarkach. Dlaczego nie został zesłany do niego anioł, aby być razem z nim ostrzegającym!"
    },
    {
      "resource_id": 42,
      "text": "Albo gdyby mu został rzucony jakiś skarb czy też posiadał jakiś ogród, z którego by się żywił!\" I powiedzieli niesprawiedliwi: \"Wy postępujecie jedynie za człowiekiem zaczarowanym!\""
    },
    {
      "resource_id": 42,
      "text": "Popatrz, jak oni podają ci przykłady; tak że zabłądzili i nie mogą znaleźć drogi."
    },
    {
      "resource_id": 42,
      "text": "Niech będzie błogosławiony Ten, który jeśli zechce, da ci coś lepszego niż to: Ogrody, gdzie w dole płyną strumyki i gdzie umieści dla ciebie pałace."
    },
    {
      "resource_id": 42,
      "text": "Ależ przeciwnie! Oni za kłamstwo uznali Godzinę! Lecz My przygotowaliśmy dla tych, którzy za kłamstwo uznali Godzinę - ogień palący!"
    },
    {
      "resource_id": 42,
      "text": "Kiedy ów ogień dojrzy ich z daleka, dojdzie do nich jego wściekłe wycie."
    },
    {
      "resource_id": 42,
      "text": "A kiedy zostaną weń wrzuceni, w ciasne miejsce, skrępowani razem, będą wzywać zniszczenia."
    },
    {
      "resource_id": 42,
      "text": "Nie wzywajcie dzisiaj zniszczenia jednego, lecz wzywajcie zniszczeń wielu."
    },
    {
      "resource_id": 42,
      "text": "Powiedz: \"Czy to jest lepsze, czy Ogród wieczności obiecany bogobojnym, który będzie dla nich zapłatą i przystanią?\""
    },
    {
      "resource_id": 42,
      "text": "Oni będą tam mieli to, co zechcą; będą tam przebywać na wieki. To jest obowiązująca twego Pana obietnica, o którą proszą."
    },
    {
      "resource_id": 42,
      "text": "I w Dniu, kiedy On ich zbierze, ich i tych, których czcili poza Bogiem, On im powie: \"Czy to wy sprowadziliście z drogi te oto moje sługi, czy też oni sami zeszli z drogi?\""
    },
    {
      "resource_id": 42,
      "text": "Oni powiedzą: \"Chwała Tobie! Nie było dla nas rzeczą wskazaną brać sobie opiekunów poza Tobą, lecz Ty pozwoliłeś im cieszyć się życiem, im i ich ojcom, tak iż zapomnieli o napomnieniu i stali się ludźmi zgubionymi.\""
    },
    {
      "resource_id": 42,
      "text": "\"Oni obwiniali was o kłamstwo w tym, co mówicie, a wy nie możecie ani odwrócić kary, ani też udzielić pomocy. A kto z was jest niesprawiedliwy, to My damy mu zakosztować kary wielkiej.\""
    },
    {
      "resource_id": 42,
      "text": "My nie wysyłaliśmy przed tobą posłańców, którzy by nie jedli pożywienia i nie chodzili po bazarach. I uczyniliśmy niektórych z was doświadczeniem dla innych. Czyż nie będziecie cierpliwi? A twój Pan widzi jasno."
    },
    {
      "resource_id": 42,
      "text": "Ci, którzy się nie spodziewają Naszego spotkania, mówią: \"Dlaczego nie zostali zesłani do nas aniołowie albo dlaczego nie widzimy naszego Pana?\" I stali się dumni w swoich duszach, i przekroczyli granice wielkiej zuchwałości."
    },
    {
      "resource_id": 42,
      "text": "W Dniu, kiedy oni zobaczą aniołów - tego Dnia nie będzie radosnej wieści dla grzeszników - będą mówili: \"To przeszkoda nie do usunięcia.\""
    },
    {
      "resource_id": 42,
      "text": "I przystąpiliśmy do dzieł, jakich oni dokonali, i uznaliśmy je za proch rozrzucony."
    },
    {
      "resource_id": 42,
      "text": "Tego Dnia mieszkańcy Ogrodu będą mieli lepsze miejsce pobytu i piękniejsze miejsce odpoczynku południowego."
    },
    {
      "resource_id": 42,
      "text": "W tym Dniu, kiedy rozerwie się niebo z chmurami i kiedy zostaną zesłani aniołowie,"
    },
    {
      "resource_id": 42,
      "text": "W tym Dniu prawdziwa władza królewska będzie należeć do Miłosiernego; i dla niewiernych będzie to Dzień trudny!"
    },
    {
      "resource_id": 42,
      "text": "W tym Dniu niesprawiedliwy będzie gryzł swoje ręce, mówiąc: \"Ach, gdybym był wybrał sobie drogę razem z Posłańcem!"
    },
    {
      "resource_id": 42,
      "text": "Biada mi! Gdybym choć nie był sobie wziął takiego to za przyjaciela!"
    },
    {
      "resource_id": 42,
      "text": "On sprowadził mnie z drogi daleko od napomnienia, które już do mnie przyszło. Szatan jest dla człowieka zdrajcą!\""
    },
    {
      "resource_id": 42,
      "text": "Powiedział Posłaniec: \"O Panie mój! Mój lud wziął ten Koran jako pustą gadaninę.\""
    },
    {
      "resource_id": 42,
      "text": "W ten sposób dla każdego proroka przygotowaliśmy jakiegoś wroga spośród grzeszników. Lecz twój Pan wystarczy jako przewodnik po drodze prostej i jako wspomożyciel!"
    },
    {
      "resource_id": 42,
      "text": "Ci, którzy nie uwierzyli, mówią: \"Gdyby przynajmniej Koran został zesłany naraz w całości!\" Został on objawiony w ten sposób, aby twoje serce było przez niego utwierdzone; i recytowaliśmy go według pewnego porządku."
    },
    {
      "resource_id": 42,
      "text": "I kiedy oni przychodzą do ciebie z jakąś przypowieścią, My przychodzimy do ciebie z prawdą i lepszym wyjaśnieniem."
    },
    {
      "resource_id": 42,
      "text": "Ci, którzy będą wskrzeszeni i skierowani twarzami ku Gehennie, będą mieli najgorsze miejsce i będą najbardziej oddaleni z drogi."
    },
    {
      "resource_id": 42,
      "text": "Daliśmy już Mojżeszowi Księgę i umieściliśmy razem z nim jego brata Aarona jako wezyra."
    },
    {
      "resource_id": 42,
      "text": "Powiedzieliśmy: \"Idźcie obydwaj do ludu, który za kłamstwo uznał Nasze znaki!\" - i zniszczyliśmy ten lud całkowicie."
    },
    {
      "resource_id": 42,
      "text": "A lud Noego, który za kłamców uznał posłańców - potopiliśmy i uczyniliśmy go znakiem dla ludzi; i przygotowaliśmy dla niesprawiedliwych karę bolesną."
    },
    {
      "resource_id": 42,
      "text": "A jeśli chodzi o ludy Ad i Samud i mieszkańców Ar-Rass, i liczne pokolenia między nimi"
    },
    {
      "resource_id": 42,
      "text": "- to im wszystkim podawaliśmy przykłady i wszystkich zniszczyliśmy całkowicie!"
    },
    {
      "resource_id": 42,
      "text": "A przecież z pewnością przechodzili oni obok miasta, na które spadł zgubny deszcz. Czyż oni tego nie widzieli? Nie! Oni nie spodziewają się zmartwychwstania!"
    },
    {
      "resource_id": 42,
      "text": "A kiedy ciebie widzą, to naśmiewają się z ciebie: \"Czy to ten, którego dał Bóg jako Posłańca?"
    },
    {
      "resource_id": 42,
      "text": "On byłby nas oddalił od naszych bogów, gdybyśmy nie trwali mocno przy nich.\" Niebawem oni się dowiedzą, kiedy zobaczą karę, kto bardziej zbłądził z drogi."
    },
    {
      "resource_id": 42,
      "text": "Czy ty widziałeś tego, który sobie wziął swoją namiętność za boga? Czy ty będziesz dla niego opiekunem?"
    },
    {
      "resource_id": 42,
      "text": "Czy sądzisz, że większość z nich słyszy albo rozumie? Oni są jak bydło; nie, oni raczej zbłądzili z drogi!"
    },
    {
      "resource_id": 42,
      "text": "Czy ty nie widziałeś, jak Twój Pan przesuwa cień? - A gdyby chciał, uczyniłby go spokojnym. - I uczyniliśmy słońce jego przewodnikiem."
    },
    {
      "resource_id": 42,
      "text": "Następnie sprowadzamy go ku Sobie z łatwością"
    },
    {
      "resource_id": 42,
      "text": "On jest Tym, który uczynił dla was noc okryciem, sen odpoczynkiem, a dzień zmartwychwstaniem."
    },
    {
      "resource_id": 42,
      "text": "On jest Tym, który posyła wiatry jako radosną wieść zwiastującą Jego miłosierdzie. I My spuściliśmy z nieba wodę czystą,"
    },
    {
      "resource_id": 42,
      "text": "Aby dzięki niej ożywić martwą krainę i napoić nią liczne trzody i istoty ludzkie, które stworzyliśmy."
    },
    {
      "resource_id": 42,
      "text": "I rozprowadziliśmy ją między nimi, aby pamiętali; lecz większość ludzi odrzuca wszystko, oprócz niewiary."
    },
    {
      "resource_id": 42,
      "text": "A jeślibyśmy chcieli, to wysłalibyśmy do każdego miasta jakiegoś ostrzegającego."
    },
    {
      "resource_id": 42,
      "text": "Nie słuchaj więc niewiernych i zwalczaj ich z wielkim zapałem, przy jego pomocy."
    },
    {
      "resource_id": 42,
      "text": "On jest Tym, który dał wolną drogę dwom morzom: temu słodkiemu, o przyjemnym smaku, i temu słonemu, gorzkiemu. Umieścił On między nimi przegrodę i barierę nie do przebycia."
    },
    {
      "resource_id": 42,
      "text": "On jest Tym, który stworzył człowieka z wody i uczynił dla niego związki krwi i małżeństwa. Twój Pan jest Wszechmocny!"
    },
    {
      "resource_id": 42,
      "text": "Oni czczą, poza Bogiem, to, co im ani nie przynosi żadnej korzyści, ani też nie może im zaszkodzić. Niewierny jest zawsze przeciwko swemu Panu pomocnikiem."
    },
    {
      "resource_id": 42,
      "text": "My wysłaliśmy ciebie jedynie jako zwiastuna radosnej wieści i jako ostrzegającego."
    },
    {
      "resource_id": 42,
      "text": "Powiedz: \"Nie żądam od was za to żadnej zapłaty, nic oprócz tego, aby ten, kto chce, wybrał sobie drogę do swego Pana.\""
    },
    {
      "resource_id": 42,
      "text": "I zaufaj Żyjącemu, który nie umiera! I wysławiaj Jego chwałę! Wystarczy, iż On jest dobrze świadomy grzechów swoich sług!"
    },
    {
      "resource_id": 42,
      "text": "On jest Tym, który stworzył niebiosa i ziemię, i to, co jest między nimi - w ciągu sześciu dni. Potem umocnił się na tronie - Miłosierny. Zapytaj o Niego dobrze wiedzącego"
    },
    {
      "resource_id": 42,
      "text": "Kiedy im się powie: \"Wybijajcie pokłony Miłosiernemu!\", oni mówią: \"Cóż to jest ten Miłosierny? Czy my mamy wybijać pokłony na twój rozkaz?\" I to tylko powiększa ich niechęć."
    },
    {
      "resource_id": 42,
      "text": "Niech będzie błogosławiony Ten, który uczynił na niebie konstelacje i który umieścił na nim lampę i księżyc dający światło!"
    },
    {
      "resource_id": 42,
      "text": "On jest Tym, który uczynił noc i dzień następującymi po sobie dla tych, którzy chcą pamiętać lub którzy chcą być wdzięczni."
    },
    {
      "resource_id": 42,
      "text": "Słudzy Miłosiernego: ci, którzy chodzą po ziemi skromnie i kiedy ludzie nieświadomi zwracają się do nich, to mówią: \"Pokój!\""
    },
    {
      "resource_id": 42,
      "text": "I ci, którzy spędzają noce przed swoim Panem, wybijając pokłony lub stojąc."
    },
    {
      "resource_id": 42,
      "text": "I ci, którzy mówią: \"Panie nasz! Odwróć od nas karę Gehenny!"
    },
    {
      "resource_id": 42,
      "text": "Zaprawdę, kara ta jest ciągłą torturą! Zaprawdę, nieszczęsna jest Gehenna jako miejsce schronienia i pobytu"
    },
    {
      "resource_id": 42,
      "text": "I ci, którzy kiedy rozdają, to ani nie trwonią, ani nie skąpią, ponieważ między tymi dwoma leży to, co słuszne."
    },
    {
      "resource_id": 42,
      "text": "I ci, którzy nie wzywają żadnego boga, poza Bogiem; i nie zabijają nikogo wbrew zakazowi Boga, chyba że zgodnie z prawem; i nie uprawiają rozpusty. A kto to czyni, spotka go kara za grzech."
    },
    {
      "resource_id": 42,
      "text": "Jemu będzie podwojona kara w Dniu Zmartwychwstania i będzie w niej poniżony na wieki."
    },
    {
      "resource_id": 42,
      "text": "Z wyjątkiem tych, którzy się nawrócili, którzy uwierzyli i uczynili dobre dzieło; tym Bóg zamieni ich złe czyny na dobre. Bóg jest Przebaczający, Litościwy!"
    },
    {
      "resource_id": 42,
      "text": "A kto się nawróci i czyni dobro, ten, zaprawdę, nawraca się ku Bogu pełen skruchy!"
    },
    {
      "resource_id": 42,
      "text": "I ci, którzy nie zaświadczają fałszu, a kiedy przechodzą obok pustej gadaniny, to przechodzą z godnością;"
    },
    {
      "resource_id": 42,
      "text": "I ci, którzy, kiedy się im wspomina znaki ich Pana, nie stają naprzeciw nich głusi i ślepi;"
    },
    {
      "resource_id": 42,
      "text": "I ci, którzy mówią: \"Panie nasz! Daj nam od naszych żon i naszego potomstwa ochłodę oczu i uczyń nas wzorem dla bogobojnych!\""
    },
    {
      "resource_id": 42,
      "text": "- tacy otrzymają jako zapłatę komnatę wyniosłą za to, iż byli cierpliwi. Oni tam zostaną powitani pozdrowieniem i słowem: \"Pokój!\""
    },
    {
      "resource_id": 42,
      "text": "Będą przebywać tam na wieki. Piękne to mieszkanie i miejsce pobytu!"
    },
    {
      "resource_id": 42,
      "text": "Powiedz: \"Mój Pan nie będzie troszczył się o was bez waszej modlitwy. Wy jednak zadawaliście kłam i skutek będzie nieunikniony.\""
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "25" }
  }
}
