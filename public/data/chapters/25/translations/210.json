{
  "translations": [
    {
      "resource_id": 210,
      "text": "Alemlere bir uyarıcı olsun diye kuluna Furkân’ı indiren Allah ne yücedir."
    },
    {
      "resource_id": 210,
      "text": "Göklerin ve yerin hükümranlığı O'na mahsustur. Hiçbir oğul edinmemiştir ve hükümranlıkta hiçbir ortağı yoktur. Her şeyi o yaratmış ve bir düzen içinde O takdir etmiştir."
    },
    {
      "resource_id": 210,
      "text": "(Kâfirler) O’nu (Allah'ı) bırakıp, hiçbir şey yaratamayan, bilâkis kendileri yaratılmış olan, kendilerine bile bir zarar veya yarar sağlayamayan, öldürmeye de, yaşatmaya da, yeniden diriltmeye de güçleri olmayan ilahlar edindiler."
    },
    {
      "resource_id": 210,
      "text": "Kâfirler dediler ki: “Bu ancak onun uydurduğu bir yalandır. Ona başka bir topluluk da bunun için yardım etmiştir.” Muhakkak onlar zulmettiler, asılsız bir iddiada bulundular."
    },
    {
      "resource_id": 210,
      "text": "Ve dediler ki: “(Bu) öncekilerin masallarıdır. Onu başkalarından alıp yazmıştır. Onlar sabah akşam kendisine okunmaktadır.”"
    },
    {
      "resource_id": 210,
      "text": "(Rasûlüm!) De ki: 'Onu, göklerde ve yerde gizli olanı bilen (Allah) indirmiştir. Doğrusu O, çok bağışlayandır, çok esirgeyendir.'"
    },
    {
      "resource_id": 210,
      "text": "\"Bu nasıl bir peygamber?\" dediler. \"Yemek yiyor, pazarda dolaşıyor. Ona bir melek indirilseydi de onun yanında uyarıcı olsaydı ya!\""
    },
    {
      "resource_id": 210,
      "text": "“Yahut ona bir hazine verilmeli ya da mahsullerinden yiyeceği bir bahçesi olmalı değil miydi?” Zalimler: “Siz ancak büyülenmiş bir adama uyuyorsunuz” dediler."
    },
    {
      "resource_id": 210,
      "text": "Bir bak, onlar sana nasıl misaller getirip sapıklığa düştüler? Artık onlar hiçbir yol bulamazlar."
    },
    {
      "resource_id": 210,
      "text": "Dilerse sana bunlardan daha iyisini, altlarından ırmaklar akan Cennetleri verecek ve sana saraylar ihsan edecek olan Allah çok yücedir."
    },
    {
      "resource_id": 210,
      "text": "Onlar zaten (kıyamet) saatini yalanlamışlardı. Kıyameti yalanlayanlar için alevli bir ateş hazırladık."
    },
    {
      "resource_id": 210,
      "text": "O ateş onları uzaktan görünce onun büyük bir öfke ile çıkaracağı şiddetli uğultusunu işiteceklerdir."
    },
    {
      "resource_id": 210,
      "text": "Onlar elleri boyunlarında bağlanıp, onun dar bir yerine atıldıklarında orada: “Ölüm” diye feryat ederler."
    },
    {
      "resource_id": 210,
      "text": "“Bugün ölümü bir kere değil, birçok kere temenni edin!” (denilecek)."
    },
    {
      "resource_id": 210,
      "text": "De ki: \"Bu mu daha iyi, yoksa takvâ sahiplerine vadedilen Ebedilik Cenneti mi? Orası, onlar için bir mükâfat ve (huzura kavuşacakları) bir varış yeridir.\""
    },
    {
      "resource_id": 210,
      "text": "Onlara orada istedikleri vardır ve (orada) ebedi kalırlar. Bu Rabbinin üzerine, (yerine getirilmesi) istenen bir vaaddir."
    },
    {
      "resource_id": 210,
      "text": "O gün Rabbin, onları ve Allah’tan başka ibadet ettiklerini bir araya toplar ve şöyle der: \"Şu kullarımı siz mi saptırdınız yoksa kendileri mi yoldan saptılar?\""
    },
    {
      "resource_id": 210,
      "text": "Derler ki: “Seni tenzih ederiz. Senden başkalarını veliler edinmek bize yaraşmaz. Fakat sen onları ve babalarını faydalandırdın. Sonunda zikri unuttular ve helâk olan bir kavim oldular.”"
    },
    {
      "resource_id": 210,
      "text": "İşte söylediklerinizde sizi yalanladılar. Artık ne üzerinizdeki azabı def edebilirsiniz, ne de bir yardıma güç yetirirsiniz. Sizden kim zulmederse ona büyük bir azabı tattırırız."
    },
    {
      "resource_id": 210,
      "text": "(Rasûlüm!) Senden önce gönderdiğimiz bütün peygamberler de hiç şüphesiz yemek yerler, çarşılarda dolaşırlardı. (Ey insanlar!) Sizin bir kısmınızı diğer bir kısmınıza imtihan (vesilesi) kıldık. (Bakalım) sabredecek misiniz? Rabbin her şeyi hakkıyla görmektedir."
    },
    {
      "resource_id": 210,
      "text": "Bizimle karşılaşmayı ummayanlar; \"Bize ya melekler indirilmeliydi ya da Rabbimizi görmeliydik.\" dediler. Şüphesiz onlar, kendi nefislerinde büyüklüğe kapıldılar ve büyük bir taşkınlık gösterdiler."
    },
    {
      "resource_id": 210,
      "text": "Melekleri gördükleri gün, işte o gün günahkârlara müjde yoktur. Melekler onlara: \"Sizin için (müjde) yasak edilmiştir, yasak! diyeceklerdir."
    },
    {
      "resource_id": 210,
      "text": "Onların yaptıkları bütün amellere yöneldik ve saçılmış toz zerreleri haline getirdik."
    },
    {
      "resource_id": 210,
      "text": "O gün cennetliklerin kalacakları yer daha hayırlı, dinlenecekleri yer daha güzeldir."
    },
    {
      "resource_id": 210,
      "text": "O gün gök bulutlarla yarılıp parçalanacak ve melekler bölük bölük indirilecektir."
    },
    {
      "resource_id": 210,
      "text": "O gün gerçek hükümranlık Rahman’ındır ve kâfirlere zorlu bir gün olacaktır."
    },
    {
      "resource_id": 210,
      "text": "O gün zalim kimse, (çaresizlik içinde) ellerini ısırıp şöyle diyecektir: “Ne olurdu; ben de peygamberle beraber aynı yolu tutsaydım!”"
    },
    {
      "resource_id": 210,
      "text": "“Yazıklar olsun bana, keşke falanı dost edinmeseydim!”"
    },
    {
      "resource_id": 210,
      "text": "“Andolsun, Kur’an bana geldikten sonra beni ondan o saptırdı. Zaten Şeytan, insanı yardımcısız bırakıverir.”"
    },
    {
      "resource_id": 210,
      "text": "Rasul: “Ya Rabb! Gerçekten benim kavmim bu Kur’an’ı terk etti” dedi."
    },
    {
      "resource_id": 210,
      "text": "Biz, işte böyle her peygamber için suçlulardan bir düşman yarattık. Yol gösterici ve yardım edici olarak Rabbin yeter."
    },
    {
      "resource_id": 210,
      "text": "Kâfirler: “Kur’an ona bir defada toptan indirilseydi ya!” dediler. Biz onunla kalbine sebat verelim diye yaptık ve onu ağır ağır okuduk."
    },
    {
      "resource_id": 210,
      "text": "Onlar sana her ne misal getirseler (buna karşılık) mutlaka biz de sana hakkı ve daha güzel açıklamayı getiririz."
    },
    {
      "resource_id": 210,
      "text": "Yüzükoyun cehenneme (sürülüp) toplanacak olanlar; işte onlar, yerleri en kötü, yolları en sapık olanlardır."
    },
    {
      "resource_id": 210,
      "text": "Andolsun, biz, Musa’ya Kitabı (Tevrat’ı) verdik ve kardeşi Harun’u da ona yardımcı kıldık."
    },
    {
      "resource_id": 210,
      "text": "Onlara: “Ayetlerimizi yalanlayan topluluğa gidin.” dedik. Nihayet o kavmi yerle bir ettik."
    },
    {
      "resource_id": 210,
      "text": "Nûh kavmini de, peygamberleri yalanladıkları vakit suda boğduk. Onları insanlara bir ibret yaptık ve zalimlere elem dolu bir azap hazırladık."
    },
    {
      "resource_id": 210,
      "text": "Âd ve Semûd kavimlerini, Ress halkını ve bunların arasında pek çok nesilleri de helâk ettik."
    },
    {
      "resource_id": 210,
      "text": "Bunların her birine misaller getirdik, (öğüt almadıkları için) hepsini kırıp geçirdik."
    },
    {
      "resource_id": 210,
      "text": "Muhakkak onlar belâ yağmuruna tutulan beldeye uğramışlardır. Acaba bunlar orayı görmediler miydi? Hayır! onlar tekrar dirilmeyi ummuyorlardı."
    },
    {
      "resource_id": 210,
      "text": "Seni gördükleri zaman: \"Bu mu Allah’ın gönderdiği elçi?\" diye alay etmekten başka bir şey yapmazlar."
    },
    {
      "resource_id": 210,
      "text": "“Eğer ilâhlarımıza sebat göstermeseydik az kalsın bizi ilâhlarımızdan saptıracaktı.” Yakında azabı gördüklerinde yolca kimin sapık olduğunu bileceklerdir."
    },
    {
      "resource_id": 210,
      "text": "Hevâ ve hevesini kendine ilâh edinen kimseyi gördün mü? O kimseye sen mi vekil olacaksın?"
    },
    {
      "resource_id": 210,
      "text": "Sen onların çoğunu dinler ve akıl erdirirler mi sanırsın? Onlar ancak hayvanlar gibidir. Hatta onlar yolca daha da sapıklıktadırlar."
    },
    {
      "resource_id": 210,
      "text": "Rabbinin gölgeyi nasıl uzattığına görmez misin? Dileseydi onu hareketsiz kılardı, sonra güneşi ona delil kıldık."
    },
    { "resource_id": 210, "text": "Sonra onu yavaş yavaş kendimize çektik." },
    {
      "resource_id": 210,
      "text": "Geceyi sizin için elbise, uykuyu da rahatlık kılan odur. O gündüzü de yeni bir hayata başlangıç yaptı."
    },
    {
      "resource_id": 210,
      "text": "Rahmetinin öncesinde rüzgarları bir müjdeci olarak gönderen de O'dur. Biz gökten tertemiz su indirdik."
    },
    {
      "resource_id": 210,
      "text": "Onunla ölü bir şehri diriltelim ve onunla yarattığımız birçok hayvanı ve insanı sulayalım diye."
    },
    {
      "resource_id": 210,
      "text": "Andolsun, biz bunu insanlar arasında, düşünüp ibret alsınlar diye tekrar tekrar açıkladık. Fakat insanların çoğu nankörlükte direttiler."
    },
    {
      "resource_id": 210,
      "text": "Eğer dileseydik her bir beldeye elbette bir uyarıcı gönderirdik."
    },
    {
      "resource_id": 210,
      "text": "O halde kâfirlere itaat etme ve onlara karşı Kur’an’la büyük bir mücadele ver."
    },
    {
      "resource_id": 210,
      "text": "İki denizi birbirine salan O'dur. Bu tatlı ve lezzetli, bu da tuzlu ve acıdır. O ikisinin arasına bir perde ve aşılamayan bir sınır koymuştur."
    },
    {
      "resource_id": 210,
      "text": "Ve o sudan insanı yaratan, onu soy ve hısımlık sahibi kılan O'dur. Rabbin, her şeye güç yetirendir."
    },
    {
      "resource_id": 210,
      "text": "Hâlbuki onlar Allah’tan başka kendilerine fayda da, zarar da veremeyen şeylere ibadet ederler. Kâfir, Rabbine karşı (Şeytan'a) arka çıkandır."
    },
    {
      "resource_id": 210,
      "text": "Biz, seni ancak bir müjdeci ve bir uyarıcı olarak gönderdik."
    },
    {
      "resource_id": 210,
      "text": "De ki: \"Ben, buna karşı sizden bir ücret değil, ancak Rabbine doğru bir yol tutmayı dileyen kimseler (olmanızı) istiyorum.\""
    },
    {
      "resource_id": 210,
      "text": "Asla ölmez, Hayy olana dayanıp, tevekkül et ve O'nu hamd ile tesbih et. Kullarının günahlarından hakkıyla haberdar olarak O yeter."
    },
    {
      "resource_id": 210,
      "text": "Gökleri yeri ve bunların arasındakileri altı günde yaratan, sonra arşa istivâ eden Rahman’dır. O'nu her şeyden haberi olan (Allah'a) sor."
    },
    {
      "resource_id": 210,
      "text": "Onlara: \"Rahman'a secde edin!\" denildiği zaman, “Rahman da neymiş? Biz senin bize emrettiğine mi secde edecekmişiz?\" derler ve (bu) onların (haktan) kaçıp uzaklaşmalarını arttırıverir."
    },
    {
      "resource_id": 210,
      "text": "Gökte yıldızlar/gezegenler yaratan ve orada bir kandil (Güneş) ve aydınlatıcı bir Ay var eden (Allah) çok yücedir."
    },
    {
      "resource_id": 210,
      "text": "İbret almak veya şükretmek isteyenler için gece ile gündüzü birbiri ardına getiren de O’dur."
    },
    {
      "resource_id": 210,
      "text": "Rahman’ın kulları, yeryüzünde vakarlı ve alçak gönüllü olarak yürürler. Cahiller kendilerine hitap ettiklerinde onlar: “Selam!” deyip geçerler."
    },
    {
      "resource_id": 210,
      "text": "Onlar, Rablerine secde ederek ve kıyama durarak gecelerler."
    },
    {
      "resource_id": 210,
      "text": "Onlar: \"Rabbimiz, Cehennem azabını bizden uzaklaştır. Çünkü onun azabı süreklidir.\" derler."
    },
    {
      "resource_id": 210,
      "text": "Orası ne kötü bir karar kılma/durak ve yerleşme yeridir."
    },
    {
      "resource_id": 210,
      "text": "Ve onlar ki mallarını infak ettiklerinde israf da etmezler, cimrilik de etmezler. Bunun arasında orta bir yol tutarlar."
    },
    {
      "resource_id": 210,
      "text": "Onlar ki, Allah ile birlikte başka bir ilâha dua/ibadet etmezler. Hak ile olması dışında, Allah’ın öldürülmesini haram kıldığı nefsi de öldürmezler. Zina da etmezler. Kim bunları işlerse cezaları ile karşılaşır."
    },
    {
      "resource_id": 210,
      "text": "Kıyamet günü onun azabı kat kat artırılır ve horlanmış olarak orada ebedî kalır."
    },
    {
      "resource_id": 210,
      "text": "Ancak tevbe edip iman eden ve salih amel işleyenler, Allah bunların günahlarını sevaba/iyiliğe çevirir. Allah, çok bağışlayan ve çok merhamet edendir."
    },
    {
      "resource_id": 210,
      "text": "Kim de tevbe eder ve salih amel işlerse; işte o, Allah’a tevbesi kabul edilmiş olarak döner."
    },
    {
      "resource_id": 210,
      "text": "Onlar yalancı şahitlik etmezler ve yararsız bir şeye rastladıklarında onurlu bir şekilde (yüz çevirip) geçerler."
    },
    {
      "resource_id": 210,
      "text": "Onlar ki, Rablerinin âyetleriyle kendilerine öğüt verildiği zaman buna karşı sağır ve kör kimseler olarak yüzleri üzere yıkılıp yatmazlar."
    },
    {
      "resource_id": 210,
      "text": "Onlar: “Ey Rabbimiz! Eşlerimizi ve çocuklarımızı bize göz aydınlığı kıl ve bizi Allah’a karşı gelmekten sakınanlara önder eyle!” diyenlerdir."
    },
    {
      "resource_id": 210,
      "text": "İşte onlar, sabretmelerine karşılık Cennet'in yüksek makamlarıyla mükâfatlandırılacaklar ve orada esenlik dileği ve selamla karşılanacaklardır."
    },
    {
      "resource_id": 210,
      "text": "Orada ebedî kalırlar. Orası ne güzel bir durak ve ne güzel bir konaktır!"
    },
    {
      "resource_id": 210,
      "text": "(Ey Muhammed!) De ki: “Duanız olmasa, Rabbim size ne diye değer versin? Siz yalanladınız. Öyle ise azap, yakanızı bırakmayacak.”"
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "25" }
  }
}
