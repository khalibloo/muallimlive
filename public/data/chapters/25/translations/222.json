{
  "translations": [
    {
      "resource_id": 222,
      "text": "Бүкіл әлемге бір ескертуші болуы үшін құлына (жақсы-жаманды айыратын) Құранды түсірген Алла өте жоғары."
    },
    {
      "resource_id": 222,
      "text": "Көктер мен жердің патшалығы Онікі. Ол, ешкімді бала қылып алмады да Оның патшалығында ешбір ортағы жоқ. Сондай-ақ әр нәрсені жаратып, оның өлшеуін белгіледі."
    },
    {
      "resource_id": 222,
      "text": "(Сонда да) олар Алладан өзге, бір нәрсені жарата алмайтын, өздері жаратылатын, сондай-ақ өздеріне де пайда, зиян келтіру күшіне және өлтіру, тірілту тагы өлгенді қайта тірілту күшіне ие болмағандарды тәңір жасап алды."
    },
    {
      "resource_id": 222,
      "text": "Сондай кәпірлер: \"Бұл Құран мүлде жасанды. Оны өзі шығарды, оған басқа ел де көмектесті\" деп, олар орынсыз жала жапсырды."
    },
    {
      "resource_id": 222,
      "text": "Және олар: \"Ол Құран бүрынғылардың аңызы. Оны, бұл жаздырып алады да, ертелі-кеш өзіне оқылады\" деді."
    },
    {
      "resource_id": 222,
      "text": "(Мұхаммед Ғ.С.): \"Құранды көктер мен жердің сырын білетін Алла түсірді. Рас Алла өте жарылқаушы, тым мейірімді\" де."
    },
    {
      "resource_id": 222,
      "text": "Тағы олар: \"Бұл қалай Пайғамбар? Тамақ жейді, базарларда жүреді. Неге оған, онымен бірге жүріп, қорқытатын періште түсірмейді?\",-десті."
    },
    {
      "resource_id": 222,
      "text": "\"Немесе оған (шаңырактан) бір қазына тасталса не оның бір коректенетін бақшасы болса еді.\" Сөйтіп залымдар: \"Сендер мүлде жадыланған кісіге ересіңдер\" деді."
    },
    {
      "resource_id": 222,
      "text": "(Мұхаммед Ғ.С.) Қара! Сен үшін қалай мысалдар берді. Енді олар жол таба алмайтын түрде адасты."
    },
    {
      "resource_id": 222,
      "text": "Сондай молшылық иесі Алла қаласа, бұлардан да жақсы, астарынан өзендер ағатын бақшалар бере алады. Тағы сен үшін; сарайлар жасай алады."
    },
    {
      "resource_id": 222,
      "text": "Бірақ олар қияметті жасынға шығарады. Қияметті жасынға шығарғандар үшін; қайнаған тозақты әзірледік."
    },
    {
      "resource_id": 222,
      "text": "Тозақ, оларды ұзақ бір жерден көрген сәтте, олар оның қайнап, күркірегенін естиді."
    },
    {
      "resource_id": 222,
      "text": "Олар, тозақтың тар бір жеріне қолдары, мойындарына байлаулы тасталғанда, сол жерде жоқ болуды қалайды."
    },
    {
      "resource_id": 222,
      "text": "\"Бүгін бір-ақ жоқ болуды тілемеңдер! Көптеген жоқ болуды тілеңдер\" (делінеді)"
    },
    {
      "resource_id": 222,
      "text": "(Мұхаммед Ғ.С.): \"Осы азап жақсы ма? Немесе тақуалар үшін сыйлық әрі барар орын түрінде уәде етілген мәңгілік жаннат жақсы ма?\",- де."
    },
    {
      "resource_id": 222,
      "text": "Олар мәңгі қалатын жаннаттта, не тілесе бар. Бұл, Раббың міндетті түрде орындайтын бір уәде."
    },
    {
      "resource_id": 222,
      "text": "Ол; сол күні, оларды және Алладан өзге табьінғандарын жинайды. Сонда олардан: \"Осы қүлдарымды сендер адастырдыңдар ма? Немесе жолдан өздері адасты ма?\",- деп, сұрайды."
    },
    {
      "resource_id": 222,
      "text": "(Ол табынылғандар): \"Сен пәксің. Бізге Сенен өзгені ие қылуымыз лайық емес. Бірақ Сен, оларды да аталарын да қамтамасыз еттің. Тіпті Сені еске алуды ұмытты да жоғалуға лайық бір ел болды\" деді. (С.П6-П7-А. 34-С.40-41-А.)"
    },
    {
      "resource_id": 222,
      "text": "(Табынғандарың); рас айтқандарыңды жасынға айналдырады. Сонда оны қайтара алмайсыңдар да бір көмек те таба алмайсыңдар. Сендерден кім зұлымдық қылса, ірі азап таттырамыз."
    },
    {
      "resource_id": 222,
      "text": "(Мұхаммед Ғ.С.) Сенен бұрын да тамақ жейтін, базарларда жүретін ғана пайғамбарларды жіберген едік. Негізінде біріңді-біріңе сынау қылдық. Сабыр етесіңдер ме? Раббың әр нәрсені көруші."
    },
    {
      "resource_id": 222,
      "text": "Сондай бізге кездесуді күтпегендер: \"Бізге періштелер неге түсірілмейді? Немесе Раббымызды көрсек\" деді. Расында олар өздерін-өздері жоғары санады да тым шектен шығып кетті."
    },
    {
      "resource_id": 222,
      "text": "Олар періштелерді көрген күні, күнәкарлар үшін қуанышты күн болмайды. Періштелер: \"Жоқ, сендерге қуаныш жоқ\" дейді. (Не өздері: \"Махрұм қалдық\" дейді.)"
    },
    {
      "resource_id": 222,
      "text": "Олар нендей бір іс істеген болса, рас оны қолға алып, шашылған тозаңға айналдырамыз."
    },
    {
      "resource_id": 222,
      "text": "Ол күні, жаннаттықтардың тұрар жері жақсы, тынығар жерлері өте көркем болады."
    },
    {
      "resource_id": 222,
      "text": "Ол күні, аспан бұлттарша жарылып, періштелер жалғасты түрде түсіріледі."
    },
    {
      "resource_id": 222,
      "text": "Ол күні, шын патшалық Алланікі. Ол кәпірлер үшін өте ауыр күн болады."
    },
    {
      "resource_id": 222,
      "text": "Ол күні әр залым өз қолын шайнап: \"Әттеген-ай! Пайғамбармен бірге жол тұтқан болсам еді\" дейді."
    },
    {
      "resource_id": 222,
      "text": "\"Нендей өкініш маған; Әттең! Мен пәленбайды дос тұтпаған болса едім...\""
    },
    {
      "resource_id": 222,
      "text": "\"Шынында ол, Құран келгеннен кейін мені одан адастырды. Негізінде шайтан адам баласы үшін опасыз болады.\""
    },
    {
      "resource_id": 222,
      "text": "Пайғамбар: \"Раббым! Рас менің елім бұл Құранды тастап қойды\" деді."
    },
    {
      "resource_id": 222,
      "text": "Сол сияқты әр пайғамбар үшін күнәкарларды дүшпан қылдық. Раббың жетекшілік және көмекшілікте саған жетіп, асады."
    },
    {
      "resource_id": 222,
      "text": "Тағы кәпірлер: \"Оған Құран бір-ақ жолда неге түсірілмеді?\",-деді. Осылайша, көкейіңе қондыру үшін оны анықтап оқыдық."
    },
    {
      "resource_id": 222,
      "text": "Олар саған бір мысал келтірсе; әрине саған шындьіқты және көркем түсінікті әкелеміз."
    },
    {
      "resource_id": 222,
      "text": "Тозаққа бетімен жер бастырылып жиналатындар; міне солар, орындары жаман, жолдары қаңғырыс болатындар."
    },
    {
      "resource_id": 222,
      "text": "Рас Мұсаға Кітап беріп, Онымен бірге туысы Һарүнды уәзір қылдық."
    },
    {
      "resource_id": 222,
      "text": "Сонда оларға: \"Екеуің аяттарьімызды жасынға шығарған елге барыңдар\" дедік. Ақыры ол елді мүлде типыл қылдық."
    },
    {
      "resource_id": 222,
      "text": "Нұх (Ғ.С.) тың елін де пайғамбарларды жасынға шьіғарған кезде суға батырып, оларды адам баласы үшін бір ғибрат қылдық. Сондай-ақ залымдар үшін күйзелтуші азап дайындадық."
    },
    {
      "resource_id": 222,
      "text": "Ғад, Сәмүд және Рес елін; бұлардың арасында көптеген нәсілдерді де..."
    },
    {
      "resource_id": 222,
      "text": "Барлығына да мысалдар берген едік те мүлде жоқ еттік."
    },
    {
      "resource_id": 222,
      "text": "Расында (Меккеліктер) сондай пәлекет жаңбырға ұшыраған кентке келген еді. Олар оны көрмеді ме? Олай емес. Олар қайта тірілуді де үміт етпейді."
    },
    {
      "resource_id": 222,
      "text": "(Мұхаммед Ғ.С) Олар сені көрсе-ақ болды: \"Алланың жіберген Елшісі осы ма?\",- деп тәлкекке алады."
    },
    {
      "resource_id": 222,
      "text": "Олар: \"Егер оған шыдамасақ, тәңірлерімізден адастыра жаздады\" дейді. Олар азапты көрген сәтте, кімнің жолдан адасқаын біледі."
    },
    {
      "resource_id": 222,
      "text": "(Мұхаммед Ғ.С.) ойын, тәңір жасап алғанды (ойының құлы болғанды) көрдің бе? Сонда сен оларға кепіл боласың ба?"
    },
    {
      "resource_id": 222,
      "text": "Немесе олардың көбін; тыңдайды я түсінеді деп, ойлайсың ба? Олар мүлде хайуандар тәрізді. Бәлкім олар жолдан тым адасқан."
    },
    {
      "resource_id": 222,
      "text": "Раббыңның көлеңкені қалай ұзартқанын көрмедің бе? Егер қаласа, оны тұрақты қылар еді. Сосын күнді көлеңкеге бір дәлел қылдық. (Көлеңке; күннің барлығының дәлелі. Әр нәрсе өзінің терісімен анықталады. Ж.М.Р.)"
    },
    {
      "resource_id": 222,
      "text": "Сосын ұзын көлеңкені өз жағымызға қолай алдық."
    },
    {
      "resource_id": 222,
      "text": "Ол сондай Алла, сендерге түнді; киім, ұйқыны; тынығу етіп, күндізді; (кәсіпке) тарқау мезгілі қылды."
    },
    {
      "resource_id": 222,
      "text": "Ол сондай Алла; рахметінің (жаңбырдың) алдында қуандырып, самалдарды жіберді. Аспаннан тап-таза жаңбыр жаудырдық."
    },
    {
      "resource_id": 222,
      "text": "Ол арқылы өлі жерді жандандырып, біз жаратқан хайуандар менен көптеген адамдарды суару үшін."
    },
    {
      "resource_id": 222,
      "text": "Расында үгіт алулары үшін; жаңбырды араларына айналдыра жаудырдық. Сонда да адамдардың көбі, бас тартып, мүлде қарсы келді."
    },
    {
      "resource_id": 222,
      "text": "Егер қаласақ; әр кентке бір ескертуші жіберер едік."
    },
    {
      "resource_id": 222,
      "text": "(Мұхаммед Ғ.С.) енді кәпірлерге бағынба! Олармен Құран арқылы ұлы күрес жаса!"
    },
    {
      "resource_id": 222,
      "text": "Ол сондай Алла, екі теңізді қоя берді; мынау тәтті сүйкімді және анау тұзды, ащы. Екі арасына (қосылып, араласпайтын) бөгет жасады."
    },
    {
      "resource_id": 222,
      "text": "Ол сондай Алла, судан адам жаратып, оны ұрпақ және жегжат қылды. Раббың күшті."
    },
    {
      "resource_id": 222,
      "text": "Олар, Алладан өзге өздеріне пайда, зиян келтіре алмайтын нәрселерге шоқынады. Сондай-ақ кәпірдер Раббына қарсы шыққанға жәрдем етеді."
    },
    {
      "resource_id": 222,
      "text": "(Мұхаммед Ғ.С.) негізінде сені қуандырушы, қорқытушы, ғана қылып жібердік."
    },
    {
      "resource_id": 222,
      "text": "Оларға: \"Бүған сендерден ақы емес, Раббыларыңның жолын ұстағысы келген кісіні ғана қалаймын\" де."
    },
    {
      "resource_id": 222,
      "text": "Сондай еш өлмейтін тірі Аллаға тәуекел ет. Оны дәріптей мақта. Ол құлдарының күнәларынан хабар алуға жетіп асады."
    },
    {
      "resource_id": 222,
      "text": "Ол, сондай көктер мен жерді және екі арасындагыларды алты күнде жаратып сосын ғаршына көтерілді. Ол, тым қамқор, оны білгеннен сұра."
    },
    {
      "resource_id": 222,
      "text": "(Сәжде аяты бар.) Оларға: \"Рахманға сәжде қылыңдар\" делінсе: \"Рахман деген не? Сен әмір еткен нәрсеге сәжде қыла берейік бе?\",-десті. Бұл, олардың жиренішін қоздырды."
    },
    {
      "resource_id": 222,
      "text": ") Сондай мол игілік иесі Алла, аспандагы жұлдыздардың орнын жаратып, онда бір жарық (күн) және сәуле беруші айды жаратты."
    },
    {
      "resource_id": 222,
      "text": "Ол, сондай үгіт алғысы немесе шүкір еткісі келген кісі үшін түн мен күндізді, бірін-біріне ертіп қойды."
    },
    {
      "resource_id": 222,
      "text": "Рахманың қүлдары жерде сыпайы түрде жүріп, оларға білместер тіл тигізсе де: \"Сәлеметшілік\" деп, дұрыс жауап береді."
    },
    {
      "resource_id": 222,
      "text": "Олар түнді, Раббыларына сәжде қылу, тіке түрумен өткізеді."
    },
    {
      "resource_id": 222,
      "text": "Олар: \"Раббымыз! Тозақ азабын аулақ қыл! Рас оның азабы тұрақты\" дейді."
    },
    {
      "resource_id": 222,
      "text": "Шынында ол; орынның да мекеннің де жаманы."
    },
    {
      "resource_id": 222,
      "text": "Олар мал сарып қылғанда, ысрап та қылмай, сараңдық та істемей, осы орталықта тұрады."
    },
    {
      "resource_id": 222,
      "text": "Олар Алламен бірге басқа тәңірге жалбарынбайды. Алла өлтірілуін арам еткен кісіні орынсыз өлтірмейді де зина қылмайды. Кімде-кім оларды істесе, күнәға жолығады."
    },
    {
      "resource_id": 222,
      "text": "Қиямет күні, еселеніп азап болады. Олар онда қор болып, мүлде қалады."
    },
    {
      "resource_id": 222,
      "text": "Бірақ кімде-кім тәубе қылса, Сондай-ақ кім иман келтіріп, ізгі іс істесе, міне Алла олардың жамандықтарын жақсылықтарға ауыстырады. Алла өте жарылқаушы, ерекше мейірімді."
    },
    {
      "resource_id": 222,
      "text": "Кімде-кім тәубе қылып, түзу іс істесе, рас ол, Аллаға лайықты түрде қайтқан болады."
    },
    {
      "resource_id": 222,
      "text": "Олар өтірікке айғақ болмайды да бос (пайдасыз) сөздерге кездессе, маңғазданып өтеді."
    },
    {
      "resource_id": 222,
      "text": "Қашан оларға Раббыларының аяттары арқылы тгіт берілсе, оған құлақ салмай, көз жұмып, кете бермейді."
    },
    {
      "resource_id": 222,
      "text": "Олар: \"Раббымыз! Бізге жұбайларымыздан, үрпақтарымыздан көзайымдық бер. Сондай-ақ бізді тақуалардың алды қыл!\",- дейді."
    },
    {
      "resource_id": 222,
      "text": "Міне бұлар, сабыр еткендіктері себепті жоғарғы сыйлыққа бөленеді. Аман-сәлеммен қарсы алынады."
    },
    {
      "resource_id": 222,
      "text": "Олар онда мәңгі қалады. Ол нендей көркем тұрақ, жақсы орын!"
    },
    {
      "resource_id": 222,
      "text": "(Мұхаммед Ғ.С.) оларға: \"Егер құлшылықтарың болмаса, Раббым, сендерді неге бағаласын? Рас сендер жасынға айналдырдыңдар. Сондықтан азапқа душар боласыңдар\" де."
    }
  ],
  "meta": {
    "translation_name": "Khalifa Altay",
    "author_name": "Khalifa Altay",
    "filters": { "resource_id": 222, "chapter_number": "25" }
  }
}
