{
  "translations": [
    {
      "resource_id": 38,
      "text": "Mala so (Allah a) tomiyoron ko gii makasnggaya (ko ontol ago so ribat) sii ko oripn Iyan (a Mohammad), ka an mabaloy ko manga kaadn a pphamakaiktiyar;"
    },
    {
      "resource_id": 38,
      "text": "So (Allah a) Khirk ko kapaar ko manga langit ago so lopa: Go da kowa sa wata Iyan, go da a miyaadn a sakotowa Iyan ko kapaar: Go inadn Iyan so langowan taman, na diniyangka Iyan sa samporna a diyangka."
    },
    {
      "resource_id": 38,
      "text": "Na kominowa siran sa salakaw Rkaniyan sa manga katohanan, a da a khaadn iran a mayto bo, ka siran na pphangmbaalan; go da a mipapaar iran a bagian o manga ginawa iran a kabinasa, go ompiya; go da a mipapaar iran a kapatay, go kawyag, ago kawyag ko oriyan o kapatay."
    },
    {
      "resource_id": 38,
      "text": "Na pitharo o siran a miyamangongkir: \"Da ko ungkai (a Qor´an) inonta na kabokhag, a pimbabaas skaniyan (o Mohammad), go kiyatabangan on skaniyan o pagtaw a manga salakaw\". Na sabnar a miyakanggolawla siran sa kandarowaka, go kabokhag."
    },
    {
      "resource_id": 38,
      "text": "Go pitharo iran a: \"Manga iringa a kabokhag o miyangaoona, a piyakipanorat iyan: Na giyoto na phkhdgn on sa kapita, go magabi.\""
    },
    {
      "resource_id": 38,
      "text": "Tharoang ka a: \"Initoron oto o (Allah a) Matao ko masoln, ko manga langit ago so lopa: Mataan! a Skaniyan na tatap a, Manapi, a Makalimoon.\""
    },
    {
      "resource_id": 38,
      "text": "Na pitharo iran: \"Antona ini a sogo, a pkhan ko pangn´ngkn, go phlalakaw ko manga padian? Ino da pakatoroni skaniyan sa malaikat, na mabaloy a pdi iyan a pphamakaiktiyar?"
    },
    {
      "resource_id": 38,
      "text": "\"O di na kabgan skaniyan sa kakawasaan, odi na adn a mambagian iyan a pamomolan a pphakakan on? Na pitharo o manga darowaka a: Da a phagonotan iyo a rowar ko mama a tataraponan.\""
    },
    {
      "resource_id": 38,
      "text": "Nggdagdaang ka o anda manaya i kiyapayaga iran rka ko manga ibarat. Na miyadadag siran, na di iran khagaga i kapakatoon sa lalan!"
    },
    {
      "resource_id": 38,
      "text": "Mala so (Allah a) o kabaya Iyan, na khasnggayan ka Niyan sa mapiya a di giyoto, - a manga pamomolan a pphamangondas ko kababaan iyan so manga lawasayg; go khasnggayan ka Niyan sa manga torogan."
    },
    {
      "resource_id": 38,
      "text": "Kna, ka piyakambokhag iran so bangkit: Na pithiyagaran Ami so taw a piyakambokhag iyan so bangkit sa kadg:"
    },
    {
      "resource_id": 38,
      "text": "Na igira a miyailay niyan siran ko darpa a mawatan, na makan´g siran on sa kambaragani, go katagaw."
    },
    {
      "resource_id": 38,
      "text": "Na igira a piyamozang siran on, ko darpa a masimpit, a piyakapamagikta siran, na migoraok iran roo so kabinasa!"
    },
    {
      "resource_id": 38,
      "text": "(Tharoon kiran:) \"Di niyo nggoraokn sa alongan nai so kabinasa a isa: Na goraokn iyo so kabinasa a madakl!\""
    },
    {
      "resource_id": 38,
      "text": "Tharoang ka: \"Ba giyoto i tomo, antawaa so sorga a kakal, a so inidiyandi ko miyamananggila?\" Miyabaloy a bagian iran a balas go khandodan."
    },
    {
      "resource_id": 38,
      "text": "\"Mapmbagian iran roo so nganin a kabaya iran, a makakakal siran (roo). Miyabaloy sii ko Kadnan ka a diyandi a pphangnin.\""
    },
    {
      "resource_id": 38,
      "text": "Na sii ko alongan a limodn Iyan siran ago so pzimbaan iran a salakaw ko Allah, na tharoon Iyan: \"Ba skano na diyadag iyo so manga oripn Ko a siran aya, antawaa siran i miyamangawa ko lalan?\""
    },
    {
      "resource_id": 38,
      "text": "Tharoon iran: \"Soti Ka (ya Allah)! Da mapatot rkami i ba kami kowa sa salakaw Rka a manga panarigan: Na ogaid na piyakasawit Ka siran (sa kapipiya ginawa), ago so manga loks iran, taman sa kiyalipatan iran so pananadm: Na mimbaloy siran a pagtaw a miyangabibinasa.\""
    },
    {
      "resource_id": 38,
      "text": "\"Na sabnar a pakapmbokhagn kano iran ko katharo iyo: Na da a magaga niyo a kapakalidas, odi na pananabang\". Na sadn sa ndarowaka rkano, na pakataamn Ami skaniyan sa siksa a mala."
    },
    {
      "resource_id": 38,
      "text": "Na da a siyogo Ami ko miyaonaan ka a manga sogo a ba di mataan! a siran na sabnar a pkhan siran ko pangn´ngkn, go phlalakaw siran ko manga padian: Na biyaloy Ami so sabaad rkano ko sabaad a tpng: Ino pphantang kano? Na tatap a so Kadnan ka na Pphakaylay."
    },
    {
      "resource_id": 38,
      "text": "Na pitharo o siran a di iran pagarapn so kimbaratmowaan Rkami: \"Ino kami da pakatoroni sa manga malaikat, odi na maylay ami so Kadnan ami?\" Sabnsabnar a mimaratabat siran sii ko manga ginawa iran, go mimalawani siran sa kapmalawani a mala!"
    },
    {
      "resource_id": 38,
      "text": "Sii ko gawii a kaylaya iran ko manga malaikat, - na da a tothol a mapiya sa alongan oto a bagian o manga rarata i ongar, na matharo iran a: \"Rn ko pagrnn!\""
    },
    {
      "resource_id": 38,
      "text": "Na sangorn Ami so miyanggalbk iran a galbk, na balowin Ami skaniyan a lopapk a mikakayambr."
    },
    {
      "resource_id": 38,
      "text": "So manga taw ko sorga sa alongan oto, i mapiya i darpa, go matanos i dkhai."
    },
    {
      "resource_id": 38,
      "text": "Na sii ko gawii a manga bbnsad so langit, a rakhs o manga gabon, go pakatoronn so manga malaikat, sa samporna a katoron,"
    },
    {
      "resource_id": 38,
      "text": "So kapaar sa alongan oto a bnar, na rk o (Allah a) Masalinggagaw: Na mabaloy a gawii sii ko miyamangongkir a masikot."
    },
    {
      "resource_id": 38,
      "text": "Na sii ko gawii a garngtn o darowaka so mbala a lima niyan, gii niyan matharo: \"Hay oba ako bo miyakakowa a rakhs o Rasol sa lalan (ko toroan)!\""
    },
    {
      "resource_id": 38,
      "text": "\"Hay dowan dowaan ako! Oba akn bo da makowa si giraw a bolayoka!\""
    },
    {
      "resource_id": 38,
      "text": "\"Sabnsabnar a miyaawat ako niyan ko pananadm ko oriyan o masa a kiyapakawma niyan rakn\". Na miyabaloy so shaytan sii ko manga manosiya a pkhiyas!"
    },
    {
      "resource_id": 38,
      "text": "Na pitharo o Rasol: \"Hay Kadnan ko, mataan! a so pagtaw akn na biyaloy iran angkai a Qor´an a pphalagoyan.\""
    },
    {
      "resource_id": 38,
      "text": "Na lagid aya a kiyasnggai Ami ko oman i nabi sa ridoay a pd ko manga rarata i ongar: Na makatatarotop so Kadnan ka a Pnggonanao, go Phananabang."
    },
    {
      "resource_id": 38,
      "text": "Na pitharo o siran a miyamangongkir a: \"Ino ron da toronn so Qor´an sa miyatimbl sa miyakaysa?\" Lagid aya, ka an Ami mapakathakna sa sabap rkaniyan so posoo ka, go piyakazasaliyob Ami skaniyan sa malanat;"
    },
    {
      "resource_id": 38,
      "text": "Na da a khitalingoma iran rka a ibarat, a ba Ami rka da talingomaan so bnar, go lbi a matanos a osayan."
    },
    {
      "resource_id": 38,
      "text": "Siran na limodn siran a mikakamanga a manga paras iran ko naraka Jahannam, - siran man i marata i darpa, go tanto a miyapokas ko lalan."
    },
    {
      "resource_id": 38,
      "text": "Na sabnsabnar a inibgay Ami ko Mosa so kitab, go biyaloy Ami a babid iyan so pagari niyan a Haron a tabanga;"
    },
    {
      "resource_id": 38,
      "text": "Na pitharo Ami: \"Song kano a dowa, ko pagtaw a so piyakambokhag iran so manga ayat Ami\": Na bininasa Mi siran sa samporna a kabinasa."
    },
    {
      "resource_id": 38,
      "text": "Go (bininasa Mi) so pagtaw o Noh, - kagiya pakambokhagn iran so manga sogo, na inld Ami siran, go biyaloy Ami siran ko manga manosiya a ibarat; na pithiyagaran Ami so manga darowaka sa siksa a malipds;"
    },
    {
      "resource_id": 38,
      "text": "Go (bininasa Mi) so Ad, go so Samod, go so manga taw sa ingd a Rassi, go so manga pagtaw ko pagltan oto a madakl."
    },
    {
      "resource_id": 38,
      "text": "Na oman i isa (kiran) na piyayag Ami ron so manga ibarat; na oman i isa (kiran) na bininasa Mi sa samporna a kabinasa."
    },
    {
      "resource_id": 38,
      "text": "Na sabnsabnar a miyakasong siran ko ingd a so piyakaoranan sa oran a marata: Ba iran oto da maylay? Kna, ka aya btad iran na di iran ikhalk so kawyag ko oriyan o kapatay."
    },
    {
      "resource_id": 38,
      "text": "Na igira a miyailay ka iran (hay Mohammad), na pmbalowin ka iran badn a kasablawan, (gi iran tharoon:) \"Ba giyai so siyogo o Allah a sogo?\""
    },
    {
      "resource_id": 38,
      "text": "\"Mataan a mayto bo na khapokas tano niyan dn ko manga katohanan tano, o da tano phantangi skaniyan\". Na katokawan iyan bo, ko masa a kasandngi ran ko siksa, o antawaa i taw a titho a miyapokas ko lalan!"
    },
    {
      "resource_id": 38,
      "text": "Ay gda aka ko taw a kinowa niyan a katohanan iyan so babaya iyan? Ba ska i khabaloy a wakil iyan?"
    },
    {
      "resource_id": 38,
      "text": "Antawaa bang ka tatangkapa sa mataan! a so kadaklan kiran na pphamakin´g siran, odi na gii siran nggdagda? Da´ ko siran inonta na lagid o manga ayam; kna, ka siran i lbi a miyapokas ko lalan."
    },
    {
      "resource_id": 38,
      "text": "Bang ka da katokawi so Kadnan ka o andamanaya i kiyapakalaa Niyan ko along? Na o kabaya Iyan, na khabaloy Niyan dn oto a makatatarg. Oriyan iyan na biyaloy Ami so alongan a nanao ron;"
    },
    {
      "resource_id": 38,
      "text": "Oriyan iyan na khikhm Ami skaniyan sii Rkami sa kakkhm a malbod."
    },
    {
      "resource_id": 38,
      "text": "Na Skaniyan so (Allah a) biyaloy Niyan rkano so gagawii a nditarn, go so torog a iddkha, go biyaloy Niyan so dawndaw a iphloloba sa kawiyagan."
    },
    {
      "resource_id": 38,
      "text": "Go Skaniyan so miyotawan ko manga ndo a pphamalata ko onaan o limo Iyan; na piyakatoron Ami phoon ko kawang so ig a phakasoti,"
    },
    {
      "resource_id": 38,
      "text": "Ka iphagoyag Ami oto ko ingd a maatay, go pphakiinom Ami oto ko inadn Ami a manga ayam, go manga manosiya a madakl."
    },
    {
      "resource_id": 38,
      "text": "Na sabnsabnar a iniparak Ami oto ko ltlt iran, ka an siran makatanod, na somiyangka so kadaklan ko manga manosiya, ogaid na kaongkir."
    },
    {
      "resource_id": 38,
      "text": "Na o kabaya Ami, na kaphakitindgan Ami dn so oman i pagtaw sa pphamakaiktiyar."
    },
    {
      "resource_id": 38,
      "text": "Na ding ka pagonoti so manga kafir, na panagontamann ka kiran (a Qor´an aya), sa kapanagontaman a lbi a mala."
    },
    {
      "resource_id": 38,
      "text": "Na Skaniyan so (Allah a) miyotawan ko dowa kalodan: Giyaya na tabang a pakadnggaw, go giyaya na matimos a mapld go tiyagoan Iyan so pagltan a dowa oto sa lt, go rnding, a pangrn;"
    },
    {
      "resource_id": 38,
      "text": "Go Skaniyan so miyadn phoon ko ig sa manosiya: Na biyaloy Niyan oto a bangnsa, go kakhakamonga: Na tatap a so Kadnan ka i Gaos."
    },
    {
      "resource_id": 38,
      "text": "Na pzimbaan iran a salakaw ko Allah so di kiran phakaompiya, go di kiran phakabinasa: Na miyabaloy so kafir a tabanga o sorang ko Kadnan iyan!"
    },
    {
      "resource_id": 38,
      "text": "Na da a kiyasogo Ami rka (hay Mohammad) a rowar sa pphamanothol sa mapiya, go pphamakaiktiyar."
    },
    {
      "resource_id": 38,
      "text": "Tharoang ka a: \"Kna a ba ako rkano phangni sa makapantag saya sa sokay: Ogaid na sa taw a khabaya na an makakowa sa lalan ko Kadnan iyan.\""
    },
    {
      "resource_id": 38,
      "text": "Na sarig ka ko (Allah a) Oyagoyag a so Di-phatay; go pthasbikn ka so podi Rkaniyan; na makatatarotop Skaniyan a Kaip ko manga dosa o manga oripn Iyan;"
    },
    {
      "resource_id": 38,
      "text": "So miyadn ko manga langit ago so lopa, go so nganin a pagltan a dowa nan sii ko nm a manga gawii, oriyan iyan na mithakna ko aras: So (Allah a) Masalingagaw: Na izaan ka oto ko Kaip."
    },
    {
      "resource_id": 38,
      "text": "Na igira a pitharo kiran: \"Sodiod kano ko (Allah a) Masalinggagaw!\" Na tharoon iran: \"Na antonaa so Masalinggagaw? Ati sodiod kami ko apiya antonaa i izogo o ka rkami?\" Na ba kiran dn miyakawman sa kapalagoy."
    },
    {
      "resource_id": 38,
      "text": "Mala so (Allah a) tomiyago ko langit sa manga darpa o manga bitoon, go tomiyago on sa (alongan) a palitaan, go olan a masindaw;"
    },
    {
      "resource_id": 38,
      "text": "Go Skaniyan so biyaloy Niyan so gagawii ago so dawndaw a gii makazambi; a bagian o taw a miyabaya mananadm, odi na miyabaya manalamat."
    },
    {
      "resource_id": 38,
      "text": "Na so manga oripn o (Allah a) Masalinggagaw na so pphlalakaw siran ko lopa kapangalimbabaan, go igira a inimbitiyarai siran o manga lalong, na tharo siran sa: \"Kalilintad!\""
    },
    {
      "resource_id": 38,
      "text": "Go siran na gii siran mbabasagawii, sa rk o Kadnan iran a khisosodiod, go khigaganat;"
    },
    {
      "resource_id": 38,
      "text": "Go siran na gi iran tharoon: \"Kadnan ami, pakalidasa kaming Ka ko siksa ko naraka Jahannam, mataan! a so siksa roo na miyabaloy a tatap,\""
    },
    {
      "resource_id": 38,
      "text": "\"Mataan oto! a miyakaratarata a kapthaknaan, go darpa;\""
    },
    {
      "resource_id": 38,
      "text": "Go siran, na igira a minggasto siran, na di siran pthabowakar, go di phagikot, go miyabaloy ko pagltan oto a katatangkaan;"
    },
    {
      "resource_id": 38,
      "text": "Go siran na di siran phanongganoy sa pd o Allah a tohan a salakaw, go di iran mbono on so baraniyawa a so inisapar o Allah, inonta o sabap ko kabnar, go di siran pzina; - na sadn sa nggolawla roo na khatmo niyan so siksa;"
    },
    {
      "resource_id": 38,
      "text": "Pthaktakpn on so siksa ko alongan a qiyamah, go kakal roo a makadadapanas;"
    },
    {
      "resource_id": 38,
      "text": "Inonta so taw a mithawbat, go miyaratiyaya, go minggalbk sa galbk a mapiya, na siran man, na zambian o Allah so manga karataan iran sa manga pipiya, na tatap a so Allah na Manapi, a Makalimoon."
    },
    {
      "resource_id": 38,
      "text": "Na sadn sa thawbat, go nggalbk sa mapiya, na mataan! a skaniyan na phakatawbat ko Allah; - sa samporna a tawbat."
    },
    {
      "resource_id": 38,
      "text": "Na siran na di iran pzaksian so kabokhag, go igira a siyagadan iran so ilang, na panizagadan iran a mbibilangataw siran;"
    },
    {
      "resource_id": 38,
      "text": "Go siran na igira a miyaaloy kiran so manga ayat o Kadnan iran, na di siran on zondong sa ba siran mbbngl bota;"
    },
    {
      "resource_id": 38,
      "text": "Go siran na gi iran tharoon: \"Kadnan ami, bgi kaming Ka sa phoon ko manga karoma Mi go so manga moriyataw Ami sa kapipiya ginawa, go baloya kaming Ka ko miyamangongonotan a pkhaonotan.\""
    },
    {
      "resource_id": 38,
      "text": "Siran man na imbalas kiran so pangkatan a maporo, sabap ko kiyaphantang iran: Go alawn siran roo (sa sorga) a kormat, ago salaam,"
    },
    {
      "resource_id": 38,
      "text": "Makakakal siran roo; miyakapiyapiya a kapthaknaan, go darpa!"
    },
    {
      "resource_id": 38,
      "text": "Tharoang ka: \"Di kano lilingayn o Kadnan ko o da so dowaa niyo: Na sabnar a piyakambokhag iyo (so Rasol), na khabaloy dn (so siksa) a tatap!\""
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "25" }
  }
}
