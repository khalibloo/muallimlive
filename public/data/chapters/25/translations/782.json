{
  "translations": [
    {
      "resource_id": 782,
      "text": "Binecuvântat este Acela care a trimis Îndreptarul [Al‑Furqan]<sup foot_note=201226>1</sup> robului Său<sup foot_note=201227>2</sup>, pentru ca el să fie o prevenire pentru toate lumile,"
    },
    {
      "resource_id": 782,
      "text": "Acela căruia Îi aparţine împărăţia cerurilor şi a pământului, care nu Şi‑a atribuit copil şi nu are asociat la împărăţie şi a creat toate lucrurile şi le‑a orânduit cu bună rânduială."
    },
    {
      "resource_id": 782,
      "text": "Ei au luat în locul Lui dumnezei care nu creează nimic, ci care sunt creaţi<sup foot_note=201228>1</sup>, care nu‑şi pot aduce lor înşişi nici rău şi nici folos, care nu au putere asupra morţii, nici asupra vieţii şi a învierii."
    },
    {
      "resource_id": 782,
      "text": "Cei care nu cred<sup foot_note=201229>1</sup> zic: „Aceasta<sup foot_note=201230>2</sup> nu este decât o minciună pe care el<sup foot_note=201231>3</sup> a născocit‑o şi în care l‑a ajutat şi un alt neam<sup foot_note=201232>4</sup>.” Însă ei aduc nedreptate şi minciună."
    },
    {
      "resource_id": 782,
      "text": "Şi zic ei: „Legende ale înaintaşilor<sup foot_note=201233>1</sup> sunt cele pe care le‑au fost scrise şi ele îi sunt dictate lui dimineaţa şi seara<sup foot_note=201234>2</sup>”"
    },
    {
      "resource_id": 782,
      "text": "Spune<sup foot_note=201235>1</sup>: „L‑a pogorât Acela care ştie taina<sup foot_note=201236>2</sup> din ceruri şi de pre pământ. El este Iertător, Îndurător [Ghafur, Rahim]”."
    },
    {
      "resource_id": 782,
      "text": "Şi zic ei: „Ce este cu acest Trimis, care mănâncă bucate<sup foot_note=201237>1</sup> şi merge prin târguri<sup foot_note=201238>2</sup>?! De ce nu este trimis la el un înger care să fie împreună cu el ca prevenitor?!"
    },
    {
      "resource_id": 782,
      "text": "Sau să i se arunce lui o comoară<sup foot_note=201239>1</sup> sau să aibă el o grădină din care să mănânce!” Şi cei nelegiuiţi zic: „Voi nu urmaţi decât un bărbat fermecat<sup foot_note=201240>2</sup>!”"
    },
    {
      "resource_id": 782,
      "text": "Priveşte cum îţi dau ei pilde!<sup foot_note=201241>1</sup> Şi de aceea ei sunt rătăciţi şi nu vor mai putea să afle drumul."
    },
    {
      "resource_id": 782,
      "text": "Binecuvântat este Acela care, dacă voieşte, îţi dăruieşte ţie [lucruri] mai bune decât acesta: grădini pe sub care curg pâraie şi‑ţi va da şi palate."
    },
    {
      "resource_id": 782,
      "text": "Ei au socotit Ceasul<sup foot_note=201242>1</sup> drept minciună, însă Noi am pregătit vâlvătăile<sup foot_note=201243>2</sup> pentru cei care tăgăduiesc Ceasul."
    },
    {
      "resource_id": 782,
      "text": "Dacă li se arată<sup foot_note=201244>1</sup> d intr‑un loc depărtat, e i le aud f uria<sup foot_note=201245>2</sup> şi trosnetul."
    },
    {
      "resource_id": 782,
      "text": "Şi când vor fi ei aruncaţi într‑un loc îngust din el, legaţi la un loc, vor chema atunci pieirea lor<sup foot_note=201246>1</sup>."
    },
    {
      "resource_id": 782,
      "text": "„Astăzi nu vă rugaţi voi pentru o singură pieire, ci rugaţi‑vă pentru mai multe pieiri!”<sup foot_note=201247>1</sup>"
    },
    {
      "resource_id": 782,
      "text": "Spune: „Oare aceasta<sup foot_note=201248>1</sup> este mai bine sau Grădina veşniciei care le‑a fost făgăduită celor cu frică<sup foot_note=201249>2</sup>? Aceasta le va fi răsplată şi loc de sosire [necurmat]”."
    },
    {
      "resource_id": 782,
      "text": "Ei vor avea în ea ceea ce doresc şi veşnic vor sălăşlui acolo. Aceasta este o promisiune care este cerută Domnului tău.<sup foot_note=201250>1</sup>"
    },
    {
      "resource_id": 782,
      "text": "Şi în Ziua în care îi va aduna împreună cu aceia care adoră pe altcineva în locul lui Allah, le va zice:<sup foot_note=201251>1</sup> „Voi i‑aţi dus în rătăcire pe robii Mei aceştia ori ei au pierdut singuri drumul?”"
    },
    {
      "resource_id": 782,
      "text": "Ei vor zice<sup foot_note=201252>1</sup>: „Mărire Ţie! Nu se cade să luăm noi alţi aliaţi<sup foot_note=201253>2</sup> afară de Tine, însă Tu le‑ai dat lor şi părinţilor lor atâtea plăceri<sup foot_note=201254>3</sup> î ncât ei au u itat de pomenire<sup foot_note=201255>4</sup> şi au devenit ei un neam pierdut”."
    },
    {
      "resource_id": 782,
      "text": "Vă socotesc ei mincinoşi<sup foot_note=201256>1</sup> [şi acum] pentru ceea ce spuneţi. Şi nu veţi fi voi în stare nici de scăpare<sup foot_note=201257>2</sup>, nici de ajutor<sup foot_note=201258>3</sup>. Iar aceluia dintre voi care nelegiuieşte îi vom da Noi să guste chin mare„."
    },
    {
      "resource_id": 782,
      "text": "Şi Noi nu am trimis mai înainte de tine decât trimişi care au mâncat bucate şi au umblat prin pieţe. Şi Noi v‑am făcut pe unii dintre voi încercare pentru alţii, [ca să vedem] dacă veţi fi voi statornici. Iar Domnul tău este Cel care Vede."
    },
    {
      "resource_id": 782,
      "text": "Aceia care nu nădăjduiesc în întâlnirea cu Noi<sup foot_note=201259>1</sup> zic: „Dacă ni s‑ar trimite nouă îngeri sau dacă L‑am putea vedea pe Domnul nostru!… Însă ei sunt prea trufaşi şi se poartă cu semeţie mare."
    },
    {
      "resource_id": 782,
      "text": "Iar în Ziua când îi vor vedea pe îngeri<sup foot_note=201260>1</sup>, nu va fi veste bună atunci pentru nelegiuiţi şi vor zice [îngerii]: „Este o barieră impusă [vouă tuturor]!”<sup foot_note=201261>2</sup>"
    },
    {
      "resource_id": 782,
      "text": "Şi vom veni la faptele pe care ei le‑au făcut<sup foot_note=201262>1</sup> şi le vom preschimba pe ele în ţărână risipită."
    },
    {
      "resource_id": 782,
      "text": "Oaspeţii Raiului vor fi în Ziua aceea într‑un loc mai bun<sup foot_note=201263>1</sup> şi într‑un loc de odihnă mai frumos."
    },
    {
      "resource_id": 782,
      "text": "În Ziua aceea cerul se va despica şi se vor ivi nori şi vor fi pogorâţi îngerii în cete.<sup foot_note=201264>1</sup>"
    },
    {
      "resource_id": 782,
      "text": "În Ziua aceea stăpânirea cea adevărată va fi a Celui Milostiv şi va fi ea o zi grea pentru necredincioşi."
    },
    {
      "resource_id": 782,
      "text": "În Ziua aceea îşi va muşca nelegiuitul mâinile<sup foot_note=201265>1</sup> şi va zice: „Ce bine ar fi fost, dacă aş fi urmat calea cu Trimisul.<sup foot_note=201266>2</sup>"
    },
    {
      "resource_id": 782,
      "text": "Vai mie! Ce bine ar fi fost dacă nu l‑aş fi luat pe cutare<sup foot_note=201267>1</sup> ca prieten!…"
    },
    {
      "resource_id": 782,
      "text": "El m‑a dus pe mine în rătăcire de la îndemnare<sup foot_note=201268>1</sup> după care ea a venit la mine”. Şeitan este hain cu omul, [după ce l‑a ispitit]<sup foot_note=201269>2</sup>."
    },
    {
      "resource_id": 782,
      "text": "Şi Trimisul zice: „Doamne, neamul meu a luat Coranul [drept un lucru] părăsit!<sup foot_note=201270>1</sup>”"
    },
    {
      "resource_id": 782,
      "text": "Astfel i‑am dat Noi fiecărui profet un duşman dintre nelegiuiţi. Însă Domnul tău îţi este de ajuns ca ocârmuitor şi ca ajutor."
    },
    {
      "resource_id": 782,
      "text": "Şi zic aceia care nu cred: „De ce nu i‑a fost trimis Coranul dintr‑o singură dată?” Aşa a fost<sup foot_note=201271>1</sup> pentru ca Noi să întărim cu el inima ta şi Noi l‑am recitat treptat şi cu grijă.<sup foot_note=201272>2</sup>"
    },
    {
      "resource_id": 782,
      "text": "Şi ei nu‑ţi vor aduce nici o pildă, fără ca noi să venim cu Adevărul şi cu o tâlcuire mai frumoasă."
    },
    {
      "resource_id": 782,
      "text": "Aceia care vor fi târâţi pe feţele lor<sup foot_note=201273>1</sup> către Gheena, aceia au locul cel mai rău şi ei sunt rătăciţi de la drum."
    },
    {
      "resource_id": 782,
      "text": "I‑am dat Noi lui Moise Cartea şi i l‑am făcut pe fratele său Aaron sfetnic."
    },
    {
      "resource_id": 782,
      "text": "Şi am zis: „Mergeţi voi doi la neamul celor care au ţinut semnele Noastre de minciuni!<sup foot_note=201274>1</sup>” Şi i‑am nimicit pe ei cu desăvârşire<sup foot_note=201275>2</sup>."
    },
    {
      "resource_id": 782,
      "text": "Şi pe cei din neamul lui Noe care i‑au socotit pe trimişi mincinoşi i‑am înecat Noi şi i‑am făcut pe ei un semn pentru oameni<sup foot_note=201276>1</sup>. Şi Noi am pregătit pentru cei nelegiuiţi osândă dureroasă."
    },
    {
      "resource_id": 782,
      "text": "Şi Neamurile ’Ad şi Thamud şi pe oamenii din Ar‑Rass<sup foot_note=201277>1</sup> şi multe alte neamuri între acestea!…"
    },
    {
      "resource_id": 782,
      "text": "La toţi le‑am dat noi pilde şi pe toţi i‑am nimicit cu desăvârşire!…"
    },
    {
      "resource_id": 782,
      "text": "Au trecut ei pe lângă cetatea peste care a căzut ploaia nenorocirii<sup foot_note=201278>1</sup>. Oare nu au văzut‑o ei?<sup foot_note=201279>2</sup> Î nsă e i n u n ădăjduiesc î n Î nviere<sup foot_note=201280>3</sup>."
    },
    {
      "resource_id": 782,
      "text": "Iar când te văd, nu te iau ei decât în derâdere: „Acesta este cel pe care l‑a trimis Allah ca Mesager?"
    },
    {
      "resource_id": 782,
      "text": "Puţin a lipsit să ne ducă pe noi în rătăcire<sup foot_note=201281>1</sup> d e l a z eii n oştri<sup foot_note=201282>2</sup>, dacă noi nu ne‑am fi ţinut de ei cu statornicie! Însă ei vor şti, când vor vedea chinul, cine este mai rătăcit de la drum."
    },
    {
      "resource_id": 782,
      "text": "Nu‑l vezi pe acela care şi‑a luat pofta lui drept divinitate pentru el? Tu vrei să fii chezaş pentru el?<sup foot_note=201283>1</sup>"
    },
    {
      "resource_id": 782,
      "text": "Sau crezi tu că cei mai mulţi dintre ei aud sau pricep? Ei nu sunt decât asemenea vitelor, ba ei sunt chiar şi mai rătăciţi de la drum!"
    },
    {
      "resource_id": 782,
      "text": "Nu L‑ai văzut pe Domnul tău cum a întins umbra? Şi de ar fi voit El, ar fi lăsat‑o nemişcată. Apoi am făcut soarele dovadă pentru ea."
    },
    { "resource_id": 782, "text": "Apoi o tragem către Noi uşor." },
    {
      "resource_id": 782,
      "text": "El este Cel care v‑a făcut noaptea ca veşmânt<sup foot_note=201284>1</sup> şi somnul spre odihnă şi v‑a făcut ziua ca o înviere<sup foot_note=201285>2</sup>."
    },
    {
      "resource_id": 782,
      "text": "Şi El este Acela care trimite vântul ca bună vestire înaintea îndurării Sale<sup foot_note=201286>1</sup>. Şi noi trimitem din cer apă curăţitoare,"
    },
    {
      "resource_id": 782,
      "text": "Ca să înviem cu ea un ţinut mort<sup foot_note=201287>1</sup> şi să dăm să bea din ea celor pe care le‑am creat – vite şi oameni în număr mare."
    },
    {
      "resource_id": 782,
      "text": "Noi am răspândit‑o printre ei,<sup foot_note=201288>1</sup> pentru ca ei să‑şi aducă aminte [de Noi], însă cei mai mulţi oameni au ales să nu fie altfel, decât nerecunoscători."
    },
    {
      "resource_id": 782,
      "text": "Însă dacă Noi am fi voit, am fi trimis în fiecare cetate câte un prevenitor<sup foot_note=201289>1</sup>."
    },
    {
      "resource_id": 782,
      "text": "Nu da ascultare necredincioşilor şi luptă împotriva lor cu el<sup foot_note=201290>1</sup>, în luptă neslăbită!"
    },
    {
      "resource_id": 782,
      "text": "El este Cel care a lăsat să curgă liber cele două mări<sup foot_note=201291>1</sup> – aceasta plăcută şi dulce şi aceasta sărată şi amară – şi a făcut între ele un perete şi un baraj de netrecut<sup foot_note=201292>2</sup>."
    },
    {
      "resource_id": 782,
      "text": "El este Cel care i‑a creat pe oameni din apă şi i‑a legat prin obârşie şi prin căsătorie. Iar Domnul tău este Atotputernic [Qadir]."
    },
    {
      "resource_id": 782,
      "text": "Ei adoră în afară de Allah ceea ce nu le este nici spre folos şi nici nu le strică. Şi cel necredincios este un ajutor<sup foot_note=201293>1</sup> împotriva Domnului său."
    },
    {
      "resource_id": 782,
      "text": "Şi Noi nu te‑am trimis decât ca binevestitor şi ca prevenitor."
    },
    {
      "resource_id": 782,
      "text": "Spune: „Eu nu vă cer o răsplată pentru el<sup foot_note=201294>1</sup>, ci numai acela care voieşte să ia o cale către Domnul său.<sup foot_note=201295>2</sup>”"
    },
    {
      "resource_id": 782,
      "text": "Şi încrede‑te în Cel Veşnic Viu,<sup foot_note=201296>1</sup> care nu moare niciodată, şi înalţă‑I Lui laudă! El este Bineştiutor al păcatelor robilor Săi."
    },
    {
      "resource_id": 782,
      "text": "El este Cel care a creat cerurile şi pământul şi ceea ce este între ele în şase zile, iar apoi s‑a aşezat pe Tron, Cel Milostiv. Întreabă despre aceasta pe cineva bine ştiutor."
    },
    {
      "resource_id": 782,
      "text": "Şi dacă li se zice lor „Prosternaţi‑vă dinaintea Celui Milostiv”, ei răspund: „Şi ce este Cel Milostiv? Să ne prosternăm noi la ceea ce ne porunceşti tu?” Şi aceasta sporeşte nesuferirea<sup foot_note=201297>1</sup> lor.<sup foot_note=201298>2</sup>"
    },
    {
      "resource_id": 782,
      "text": "Binecuvântat este Cel ce a făcut zodii<sup foot_note=201299>1</sup> în cer şi a făcut în el o candelă<sup foot_note=201300>2</sup> şi o Lună luminoasă!"
    },
    {
      "resource_id": 782,
      "text": "Şi El este Cel care a făcut ca noaptea şi ziua să urmeze una după alta, pentru acela care voieşte să ia aminte<sup foot_note=201301>1</sup> sau voieşte să‑şi arate mulţumirea."
    },
    {
      "resource_id": 782,
      "text": "Robii Celui Milostiv sunt aceia care merg pe pământ cu smerenie, iar atunci când cei neştiutori le vorbesc lor, ei le răspund: „Pace!”<sup foot_note=201302>1</sup>"
    },
    {
      "resource_id": 782,
      "text": "Aceia care petrec noaptea prosternându‑se şi în picioare [rugându‑se] dinaintea Domnului lor;"
    },
    {
      "resource_id": 782,
      "text": "Aceia care spun: „Doamne, ţine departe de noi chinul Gheenei, căci chinul ei este pieire veşnică” –"
    },
    {
      "resource_id": 782,
      "text": "Ce locuinţă rea şi ce rău loc de şedere este ea! –"
    },
    {
      "resource_id": 782,
      "text": "Aceia care, când cheltuiesc, nu sunt nici risipitori nici zgârciţi, ci fac aceasta cu măsură"
    },
    {
      "resource_id": 782,
      "text": "Şi aceia care nu cheamă un alt dumnezeu împreună cu Allah<sup foot_note=201303>1</sup> şi nu ucid sufletul pe care l‑a oprit Allah, decât pe drept, şi aceia care nu preacurvesc – căci acela care face aceasta va afla pedeapsa<sup foot_note=201304>2</sup>"
    },
    {
      "resource_id": 782,
      "text": "Şi va fi îndoit chinul lui în Ziua Învierii şi în veci va rămâne în ea dispreţuit –,"
    },
    {
      "resource_id": 782,
      "text": "Afară de acela care se căieşte, crede şi săvârşeşte fapte bune; acestora le va schimba Allah faptele rele cu fapte bune, căci Allah este Iertător, Îndurător [Ghafur, Rahim]<sup foot_note=201305>1</sup>;"
    },
    {
      "resource_id": 782,
      "text": "Iar acela care se căieşte şi săvârşeşte fapte bune se întoarce la Allah ispăşit."
    },
    {
      "resource_id": 782,
      "text": "Aceia care nu fac mărturie mincinoasă şi dacă trec pe lângă clevetiri, trec cu vrednicie;"
    },
    {
      "resource_id": 782,
      "text": "Şi aceia care atunci când le sunt pomenite semnele Domnului lor, nu se apleacă asupra lor surzi şi orbi<sup foot_note=201306>1</sup>;"
    },
    {
      "resource_id": 782,
      "text": "Şi aceia care zic: „Doamne, dă‑ne nouă de la soaţele noastre şi de la vlăstarele noastre mângâiere<sup foot_note=201307>1</sup> pentru ochi şi fă din noi călăuză<sup foot_note=201308>2</sup> pentru cei evlavioşi!”;"
    },
    {
      "resource_id": 782,
      "text": "Aceia sunt cei care vor avea drept răsplată cel mai înalt loc [din Paradis] pentru că au fost statornici şi vor fi întâmpinaţi în el cu salut şi cu pace<sup foot_note=201309>1</sup>"
    },
    {
      "resource_id": 782,
      "text": "Şi în el vor rămâne veşnic. Ce frumoasă locuinţă şi ce frumos loc de şedere!"
    },
    {
      "resource_id": 782,
      "text": "Spune: „Nu se sinchiseşte de voi Domnul meu, dacă voi nu vă rugaţi Lui! Însă voi aţi socotit mincinoasă [religia Sa]<sup foot_note=201310>1</sup> şi [pedeapsa voastră] va fi nesfârşită!”."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "25" }
  }
}
