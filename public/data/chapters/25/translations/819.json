{
  "translations": [
    {
      "resource_id": 819,
      "text": "بڑی بابرکت ہے وہ ذات جس نے اپنے بندے پر فرقان اتارا تاکہ وہ جہان والوں کے ليے ڈرانے والا ہو"
    },
    {
      "resource_id": 819,
      "text": "وہ جس کے ليے آسمانوں اور زمین کی بادشاہی ہے اور اس نے کوئی بیٹا نہیں بنایا اور بادشاہی میں کوئی اس کا شریک نہیں  اور اس نے ہر چیزکو پیدا کیا اور اس کا ایک اندازہ مقرر کیا"
    },
    {
      "resource_id": 819,
      "text": "اور لوگوں نے اس کے سوا ایسے معبود بنائے جو کسی چیز کو پیدا نہیں کرتے، وہ خود پیدا کيے جاتے ہیں  اور وہ خود اپنے ليے نہ کسی نقصان کا اختیار رکھتے ہیں اور نہ کسی نفع کا اور نہ وہ کسی کے مرنے کا اختیار رکھتے ہیں اور نہ کسی کے جینے کا اور نه مرنے كے بعد دوباره زنده كرنے كا"
    },
    {
      "resource_id": 819,
      "text": "اور منکر لوگ کہتے ہیں کہ یہ صرف ایک جھوٹ ہے جس کو اس نے گھڑا ہے اور کچھ دوسرے لوگوں نے اس میں اس کی مدد کی ہے پس یہ لوگ ظلم اور جھوٹ کے مرتکب ہوئے"
    },
    {
      "resource_id": 819,
      "text": "اور وہ کہتے ہیں کہ یہ اگلوں کی بے سند باتیں ہیں جن کو اس نے لکھوالیا ہے پس وہ اس کو صبح و شام سنائی جاتی ہیں"
    },
    {
      "resource_id": 819,
      "text": "کہو کہ اس کو اس نے اتارا ہے جو آسمانوں اور زمین کے بھید کو جانتا ہے بے شک وہ بخشنے والا، رحم کرنے والا ہے"
    },
    {
      "resource_id": 819,
      "text": "اور وہ کہتے ہیں کہ یہ کیسا رسول ہے جو کھانا کھاتا ہے اور بازاروں میں چلتا پھرتا ہے کیوں نہ اس کے پاس کوئی فرشتہ بھیجا گیا کہ وہ اس کے ساتھ رہ کر ڈراتا"
    },
    {
      "resource_id": 819,
      "text": "یااس کے ليے کوئی خزانہ اتارا جاتا یا اس کے ليے کوئی باغ ہوتا جس سے وہ کھاتا اور ظالموں نے کہا کہ تم لوگ ایک سحر زدہ آدمی کی پیروی کر رہے ہو"
    },
    {
      "resource_id": 819,
      "text": "دیکھو وہ کیسی کیسی مثلیں تمھارے ليے بیان کر رہے ہیں  پس وہ بہک گئے ہیں ، پھر وہ راہ نہیں پاسکتے"
    },
    {
      "resource_id": 819,
      "text": "بڑا بابرکت ہے وہ اگر وہ چاہے تو تم کو اس سے بھی بہتر چیز دے دے ایسے باغات جن کے نیچے نہریں جاری ہوں ، اور تم کو بہت سے محل دے دے"
    },
    {
      "resource_id": 819,
      "text": "بلکہ انھوں نے قیامت کو جھٹلادیا ہے اور ہم نے ایسے شخص کے ليے جو قیامت کو جھٹلائے دوزح تیار کر رکھی ہے"
    },
    {
      "resource_id": 819,
      "text": "جب وہ ان کو دور سے دیکھے گی تو وہ اس کا بپھرنا اور دھاڑنا سنیں گے"
    },
    {
      "resource_id": 819,
      "text": "اور جب وہ اس کی کسی تنگ جگہ میں باندھ کر ڈال دئے جائیں گے تو وہ وہاں موت کو پکاریں گے"
    },
    {
      "resource_id": 819,
      "text": "آج ایک موت کو نہ پکارو، اور بہت سی موت کو پکارو"
    },
    {
      "resource_id": 819,
      "text": "کہو کیا یہ بہتر ہے، یا ہمیشہ کی جنت جس کا وعدہ خدا سے ڈرنے والوں سے کیا گیا ہے، وہ ان کے ليے بدلہ اور ٹھکانا ہوگی"
    },
    {
      "resource_id": 819,
      "text": "اس میں ان کے ليے وہ سب ہوگا جو وہ چاہیں گے، وہ اس میں ہمیشہ رہیں گے یہ تیرے رب کے ذمہ ایک وعدہ ہے واجب الادا"
    },
    {
      "resource_id": 819,
      "text": "اور جس دن وہ ان کو جمع کرے گا اور ان کو بھی جن کی وہ اللہ کے سوا عبادت کرتے ہیں ، پھر وہ کہے گا، کیا تم نے میرے ان بندوں کو گمراہ کیا یا وہ خود راستہ سے بھٹک گئے"
    },
    {
      "resource_id": 819,
      "text": "وہ کہیں گے کہ پاک ہے تیری ذات ہمیں یہ سزا وار نہ تھا کہ ہم تیرے سوا دوسروں کو کار ساز تجویز کریں  مگر تو نے ان کو اور ان کے باپ دادا کو دنیا کا سامان دیا، یہاں تک کہ وہ نصیحت کو بھول گئے اور ہلاک ہونے والے بنے"
    },
    {
      "resource_id": 819,
      "text": "پس انھوں نے تم کو تمھاری باتوں میں جھوٹا ٹھہرادیا اب نہ تم خود ٹال سکتے ہو اور نہ کوئی مدد پاسکتے ہو اور تم میں سے جو شخص ظلم کرے گا ہم اس کو ایک بڑا عذاب چکھائیں گے"
    },
    {
      "resource_id": 819,
      "text": "اور ہم نے تم سے پہلے جتنے پیغمبر بھیجے سب کھانا کھاتے تھے اور بازاروں میں چلتے پھرتے تھے اور ہم نے تم کو ایک دوسرے کے ليے آزمائش بنایا ہے کیا تم صبر کرتے ہو اور تمھارا رب سب کچھ دیکھتا ہے"
    },
    {
      "resource_id": 819,
      "text": "اور جو لوگ ہمارے سامنے پیش ہونے کااندیشہ نہیں رکھتے، وہ کہتے ہیں کہ ہمارے اوپر فرشتے کیوں نہیں اتارے گئے یا ہم اپنے رب کو دیکھ لیتے انھوں نے اپنے جی میں اپنے کو بہت بڑا سمجھا اور وہ حد سے گزر گئے ہیں سرکشی میں"
    },
    {
      "resource_id": 819,
      "text": "جس دن وہ فرشتوں کو دیکھیں گے اس دن مجرموں کے ليے کوئی خوش خبری نہ ہو گی اور وہ کہیں گے کہ پناہ، پناہ"
    },
    {
      "resource_id": 819,
      "text": "اور ہم ان کے ہر عمل کی طرف بڑھیں گے جو انھوں نے کیا تھا اور پھر اس کو اڑتی ہوئی خاک بنادیں گے"
    },
    {
      "resource_id": 819,
      "text": "جنت والے اس دن بہترین ٹھکانے میں ہوں گے اور نہایت اچھی آرام گاہ میں"
    },
    {
      "resource_id": 819,
      "text": "اور جس دن آسمان بادل سے پھٹ جائے گا اور فرشتے لگاتار اتارے جائیں گے"
    },
    {
      "resource_id": 819,
      "text": "اس دن حقیقی بادشاہی صرف رحمن کی ہوگی اور وہ دن منکروں  پر بڑا سخت ہوگا"
    },
    {
      "resource_id": 819,
      "text": "اور جس دن ظالم اپنے ہاتھوں کو کاٹے گا، وہ کہے گا کاش، میں نے رسول کی معیت میں راہ اختیار کی ہوتی"
    },
    {
      "resource_id": 819,
      "text": "ہائےمیری شامت، کاش میں فلاں شخص کو دوست نہ بناتا"
    },
    {
      "resource_id": 819,
      "text": "اس نے مجھ کو نصیحت سے بہکادیا بعد اس کے کہ وہ میرے پاس آچکی تھی اور شیطان ہے ہی انسان کو دغا دینے والا"
    },
    {
      "resource_id": 819,
      "text": "اور رسول کہے گا کہ اے میرے رب، میری قوم نے اس قرآن کو بالکل نظر انداز کردیا"
    },
    {
      "resource_id": 819,
      "text": "اور اسی طرح ہم نے مجرموں میں سے ہر نبی کے دشمن بنائے اور تمھارا رب کافی ہے رہنمائی کے ليے اور مدد کرنے کے ليے"
    },
    {
      "resource_id": 819,
      "text": "اور انکار کرنے والوں نے کہا کہ اس کے اوپر پورا قرآن کیوں نہیں اتارا گیا ایسا اس ليے ہے تاکہ اس کے ذریعہ سے ہم تمھارے دل کو مضبوط کریں اور ہم نے اس کو ٹھہر ٹھہر کر اتارا ہے"
    },
    {
      "resource_id": 819,
      "text": "اور یہ لوگ کیسا ہی عجیب سوال تمھارے سامنے لائیں ، مگر ہم اس کا ٹھیک جواب اور بہترین وضاحت تمھیں بتادیں گے"
    },
    {
      "resource_id": 819,
      "text": "جو لوگ اپنے منہ کے بل جہنم کی طرف لے جائے جائیں گے، انھیں کا برا ٹھکانا ہے اور وہی ہیں راہ سے بہت بھٹکے ہوئے"
    },
    {
      "resource_id": 819,
      "text": "اور ہم نے موسیٰ کو کتاب دی اور اس کے ساتھ اس کے بھائی ہارون کو مدد گار بنایا"
    },
    {
      "resource_id": 819,
      "text": "پھر ہم نے ان سے کہا کہ تم دونوں ان لوگوں کے پاس جاؤ جنھوں نے ہماری آیتوں کو جھٹلادیا ہے پھر ہم نے ان کو بالکل تباہ کردیا"
    },
    {
      "resource_id": 819,
      "text": "اور نوح کی قوم کو بھی ہم نے غرق کردیا جب کہ انھوں نے رسولوں کو جھٹلایا اور ہم نے ان کو لوگوں کے ليے ایک نشانی بنادیا اور ہم نے ظالموں کے ليے درد ناک عذاب تیار کر رکھا ہے"
    },
    {
      "resource_id": 819,
      "text": "اور عاد اور ثمود کو اور اصحاب الرس کو اور ان کے درمیان بہت سی قوموں کو"
    },
    {
      "resource_id": 819,
      "text": "اور ہم نے ان میں سے ہر ایک کو مثالیں سنائیں اورہم نے ہر ایک کو بالکل برباد کردیا"
    },
    {
      "resource_id": 819,
      "text": "اور یہ لوگ اس بستی پر سے گزرے ہیں جس پر بری طرح پتھر برسائے گئے کیا وہ اس کو دیکھتے نہیں رہے ہیں  بلکہ وہ لوگ دوبارہ اٹھائے جانے کی امید نہیں رکھتے"
    },
    {
      "resource_id": 819,
      "text": "اور وہ جب تم کو دیکھتے ہیں تو وہ تمھارا مذاق بنالیتے ہیں  کیا یہی ہے جس کو خدا نے رسول بناکر بھیجا ہے"
    },
    {
      "resource_id": 819,
      "text": "اس نے تو ہم کو ہمارے معبودوں سے ہٹا ہی دیا ہوتا، اگر ہم ان پر جمے نہ رہتے اور جلد ہی ان کو معلوم ہوجائے گا جب وہ عذاب کو دیکھیں گے کہ سب سے زیادہ بے راہ کون ہے"
    },
    {
      "resource_id": 819,
      "text": "کیا تم نے اس شخص کو دیکھا جس نے اپنی خواہش کو اپنا معبود بنا رکھا ہے پس کیا تم اس کا ذمہ لے سکتے ہو"
    },
    {
      "resource_id": 819,
      "text": "یا تم خیال کرتے ہو کہ ان میں سے اکثر سنتے اور سمجھتے ہیں  وہ تو محض جانوروں کی طرح ہیں بلکہ وہ ان سے بھی زیادہ بے راہ ہیں"
    },
    {
      "resource_id": 819,
      "text": "کیا تم نے اپنے رب کی طرف نہیں دیکھا کہ وہ کس طرح سائے کو پھیلادیتا ہے اور اگر وہ چاہتا تو وہ اس کو ٹھہرا دیتا پھر ہم نے سورج کو اس پر دلیل بنایا"
    },
    {
      "resource_id": 819,
      "text": "پھر ہم نے آہستہ آہستہ اس کو اپنی طرف سمیٹ لیا"
    },
    {
      "resource_id": 819,
      "text": "اور وہی ہے جس نے تمھارے ليے رات کو پردہ اور نیند کو راحت بنایا اور دن کو جی اٹھنے کا وقت بنایا"
    },
    {
      "resource_id": 819,
      "text": "اور وہی ہے جو اپنی رحمت سے پہلے ہواؤں کو خوش خبری بناکر بھیجتا ہے اور ہم آسمان سے پاک پانی اتارتے ہیں"
    },
    {
      "resource_id": 819,
      "text": "تاکہ اس کے ذریعہ سے مردہ زمین میں جان ڈال دیں  اور اس کو پلائیں اپنی مخلوقات میں سے بہت سے جانوروں اور انسانوں کو"
    },
    {
      "resource_id": 819,
      "text": "اور ہم نے اس کو ان کے درمیان طرح طرح سے بیان کیا ہے تاکہ وہ سوچیں  پھر بھی اکثر لوگ ناشکری کيے بغیر نہیں رہتے"
    },
    {
      "resource_id": 819,
      "text": "اور اگر ہم چاہتے تو ہر بستی میں ایک ڈرانے والا بھیج دیتے"
    },
    {
      "resource_id": 819,
      "text": "پس تم منکروں  کی بات نہ مانو اور اس کے ذریعہ سے ان کے ساتھ بڑا جہادکرو"
    },
    {
      "resource_id": 819,
      "text": "اور وہی ہے جس نے دو سمندروں کو ملایا یہ میٹھا ہے پیاس بجھانے والا اور یہ کھاری ہے کڑوا اور اس نے ان کے درمیان ایک پردہ رکھ دیا اور ایک مضبوط آڑ"
    },
    {
      "resource_id": 819,
      "text": "اور وہی ہے جس نے انسان کو پانی سے پیدا کیا پھر اس کو خاندان والا اور سسرال والا بنایا اور تمھارا رب بڑی قدرت والا ہے"
    },
    {
      "resource_id": 819,
      "text": "اور وہ اللہ کو چھوڑ کر ان چیزوں کی عبادت کرتے ہیں جو ان کو نہ نفع پہنچاسکتی ہیں اور نہ نقصان اور منکرتو اپنے رب کے خلاف مدد گار بنا ہوا ہے"
    },
    {
      "resource_id": 819,
      "text": "اور ہم نے تم کو صرف خوش خبری دینے والا اور ڈرانے والا بناکر بھیجا ہے"
    },
    {
      "resource_id": 819,
      "text": "تم کہو کہ میں تم سے اس پر کوئی اجرت نہیں مانگتا، مگر یہ کہ جو چاہے وہ اپنے رب کا راستہ پکڑلے"
    },
    {
      "resource_id": 819,
      "text": "اور زندہ خدا پر، جو کبھی مرنے والا نہیں ، بھروسہ رکھو اور اس کی حمد کے ساتھ اس کی تسبیح کرو اور وہ اپنے بندوں کے گناہوں سے باخبر رہنے کے ليے کافی ہے"
    },
    {
      "resource_id": 819,
      "text": "جس نے پیدا کیا آسمانوں اور زمین کو اور جو کچھ ان کے درمیان ہے، چھ دن میں  پھر وہ تخت پر متمکن ہوا رحمٰن، پس اس کو کسی جاننے والے سے پوچھو"
    },
    {
      "resource_id": 819,
      "text": "اور جب ان سے کہا جاتا ہے کہ رحمن کو سجدہ کرو تووہ کہتے ہیں کہ رحمٰن کیا ہے کیا ہم اس کو سجدہ کریں جس کو تو ہم سے کہے اور ان کا بدکنا اور بڑھ جاتا ہے"
    },
    {
      "resource_id": 819,
      "text": "بڑی بابرکت ہے وہ ذات جس نے آسمان میں برج بنائے اور اس میں ایک چراغ (سورج) اور ایک چمکتا چاند رکھا"
    },
    {
      "resource_id": 819,
      "text": "اور وہی ہے جس نے رات اور دن کو یکے بعد دیگرے آنے والا بنایا، اس شخص کے ليے جو سبق لینا چاہے اور شکر گزار بننا چاہے"
    },
    {
      "resource_id": 819,
      "text": "اور رحمن کے بندے وہ ہیں جو زمین میں عاجزی کے ساتھ چلتے ہیں  اور جب جاہل لوگ ان سے بات کرتے ہیں تو وہ کہہ دیتے ہیں کہ تم کو سلام"
    },
    {
      "resource_id": 819,
      "text": "اور جو اپنے رب کے آگے سجدہ اور قیام میں راتیں گزارتے ہیں"
    },
    {
      "resource_id": 819,
      "text": "اور جو کہتے ہیں کہ اے ہمارے رب، جہنم کے عذاب کو ہم سے دور رکھ بے شک اس کا عذاب پوری تباہی ہے"
    },
    { "resource_id": 819, "text": "بے شک وہ برا ٹھکانا ہے اور برا مقام ہے" },
    {
      "resource_id": 819,
      "text": "اور وہ لوگ کہ جب وہ خرچ کرتے ہیں تو نہ فضول خرچی کرتے ہیں اور نہ تنگی کرتے ہیں  اور ان کا خرچ اس کے درمیان اعتدال پر ہوتا ہے"
    },
    {
      "resource_id": 819,
      "text": "اور جو لوگ اللہ کے سوا کسی دوسرے معبود کو نہیں پکارتے ہیں  اور وہ اللہ کی حرام کی ہوئی کسی جان کو قتل نہیں کرتے مگر حق پر اور وہ بدکاری نہیں کرتے اور جو شخص ایسے کام کرے گا تو وہ سزا سے دو چار ہوگا"
    },
    {
      "resource_id": 819,
      "text": "قیامت کے دن اس کا عذاب بڑھتا چلا جائے گا اور وہ اس میں ہمیشہ ذلیل ہوکر رہے گا"
    },
    {
      "resource_id": 819,
      "text": "مگر جو شخص توبہ کرے اور ایمان لائے اور نیک کام کرے تو اللہ ایسے لوگوں کی برائیوں کو بھلائیوں سے بدل دے گا اور اللہ بخشنے والا، مہربان ہے"
    },
    {
      "resource_id": 819,
      "text": "اور جو شخص توبہ کرے اور نیک کام کرے تو وہ درحقیقت اللہ کی طرف رجوع کر رہا ہے"
    },
    {
      "resource_id": 819,
      "text": "اور جو لوگ جھوٹے کام میں شامل نہیں ہوتے اور جب کسی بیہودہ چیز سے ان کا گزر ہوتا ہے تو وہ سنجیدگی کے ساتھ گزر جاتے ہیں"
    },
    {
      "resource_id": 819,
      "text": "اور وہ ایسے ہیں کہ جب ان کو ان کے رب کی آیتوں کے ذریعہ نصیحت کی جاتی ہے تو وہ ان پر بہرے اور اندھے ہوکر نہیں گرتے"
    },
    {
      "resource_id": 819,
      "text": "اور جو کہتے ہیں کہ اے ہمارے رب، ہم کو ہماری بیوی اور ہماری اولاد کی طرف سے آنکھوں کی ٹھنڈک عطا فرما اور ہم کو پرہیزگاروں کا امام بنا"
    },
    {
      "resource_id": 819,
      "text": "یہ لوگ ہیں کہ ان کو بالا خانے ملیں گے اس ليے کہ انھوں نے صبر کیا اور ان میں ان کا استقبال دعا اور سلام کے ساتھ ہوگا"
    },
    {
      "resource_id": 819,
      "text": "وہ ان میں ہمیشہ رہیں گے وہ خوب جگہ ہے ٹھہرنے کی اور خوب جگہ ہے رہنے کی"
    },
    {
      "resource_id": 819,
      "text": "کہوکہ میرا رب تمھاری پروا نہیں رکھتا اگر تم اس کو نہ پکارو پس تم جھٹلاچکے تو وہ چیز عنقریب ہوکر رہے گی"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "25" }
  }
}
