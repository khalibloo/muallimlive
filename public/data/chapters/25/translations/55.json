{
  "translations": [
    {
      "resource_id": 55,
      "text": "Olamlarga ogohlantiruvchi bo`lsin uchun bandasiga Furqonni nozil qilgan Zot barakotli, ulug`dir."
    },
    {
      "resource_id": 55,
      "text": "U, osmonlaru yerning mulki Unga xos bo`lgan, O`ziga farzand tutmagan, mulkida sherigi bo`lmagan, har bir narsani o`lchov ila o`lchab yaratgan Zotdir."
    },
    {
      "resource_id": 55,
      "text": "U Zotdan boshqa, hech narsa yarata olmaydigan, o`zlari yaratiladigan, o`zlari uchun zararga ham, nafga ham ega bo`lmaydigan, o`limga ham, hayotga ham, qayta tirilishga ham molik bo`lmaydigan «xudo»lar tutdilar."
    },
    {
      "resource_id": 55,
      "text": "Kufr keltirganlar: «Bu (Qur'on) uydirmadan boshqa narsa emas. Uni o`zi uydirib oldi va bunda unga boshqa qavmlar ko`mak berdilar», dedilar. Bas, shubhasiz, zulm va yolg`on guvohlik keltirdilar."
    },
    {
      "resource_id": 55,
      "text": "Ular: «Bu avvalgilarning afsonasidir. Ularni yozdirib olgan. Holbuki, ular unga ertayu kech imlo qilinur», dedilar.<sup foot_note=\"170996\">1</sup>"
    },
    {
      "resource_id": 55,
      "text": "Sen: «Uni osmonlaru yerdagi sirni biladigan Zot nozil qildi. Albatta, U mag`firatli va rahimli Zotdir», degin.<sup foot_note=\"170322\">1</sup>"
    },
    {
      "resource_id": 55,
      "text": "Ular: «Bu ne Payg`ambarki, taom yeb, bozorda yuradir?! Unga bir farishta tushirilsa edi, u bilan ogohlantirguvchi bo`lar edi."
    },
    {
      "resource_id": 55,
      "text": "Yoki unga xazina tashlansa yoxud uning bog`i bo`lsa-yu, undan yesa», dedilar. Zolimlar: «Sizlar faqat sehrlangan kishiga ergashyapsizlar, xolos», dedilar."
    },
    {
      "resource_id": 55,
      "text": "Senga qanday misollar keltirganiga nazar sol! Bas, ular yo`ldan ozdilar. Endi yo`l topishga qodir emaslar."
    },
    {
      "resource_id": 55,
      "text": "Agar xohlasa, senga o`shandan yaxshirog`ini — ostidan anhorlar oqib turadigan bog`larni va qasrlarni qilib beradigan Zot barakotli va ulug` bo`ldi.<sup foot_note=\"170323\">1</sup>"
    },
    {
      "resource_id": 55,
      "text": "Yo`q! Ular soatni (qiyomatni) ham yolg`onga chiqardilar. Va Biz soatni (qiyomatni) yolg`onga chiqarganlarga do`zaxni tayyorlab qo`ydik.<sup foot_note=\"170324\">1</sup>"
    },
    {
      "resource_id": 55,
      "text": "Vaqtiki u ularni uzoq joydan ko`rganida, uning g`azabnok qaynashini va bo`kirishini eshiturlar.<sup foot_note=\"170325\">1</sup>"
    },
    {
      "resource_id": 55,
      "text": "Uning tor joyiga kishanlangan hollarida tashlanganlarida esa, o`sha joyda (o`zlariga) halokat tilarlar."
    },
    {
      "resource_id": 55,
      "text": "«Bugungi kunda bir halokatni emas, ko`p halokatni tilanglar!»<sup foot_note=\"170326\">1</sup>"
    },
    {
      "resource_id": 55,
      "text": "«Bu yaxshimi yoki taqvodorlarga tayyorlab qo`yilgan mangulik jannati yaxshimi?» U (jannat) ular uchun mukofot va qaytish joyidir."
    },
    {
      "resource_id": 55,
      "text": "Ularga u yerda xohlagan narsalari bor, abadiy holda qolurlar. Bu, Robbing zimmasidagi mas'uliyatli va'dadir.<sup foot_note=\"170327\">1</sup>"
    },
    {
      "resource_id": 55,
      "text": "U(mushrik)larni va Allohdan o`zga ibodat qilgan narsalarini to`plagan kunda, U zot: «Anavi bandalarimni sizlar adashtirdingizmi yoki ular o`zlari yo`ldan ozdilarmi?!» deydir.<sup foot_note=\"170328\">1</sup>"
    },
    {
      "resource_id": 55,
      "text": "Ular: «O`zing poksan! Sendan o`zgani do`st tutmoq biz uchun yarashmas. Lekin Sen ularni va ota-bobolarini (shunchalik) huzurlantirdingki, hatto ular zikringni unutdilar va halokat qavmi bo`lib qoldilar», derlar."
    },
    {
      "resource_id": 55,
      "text": "Batahqiq, ular sizlarni aytayotgan narsangizda yolg`onchiga chiqardilar. Endi (azobni) burishga ham, yordam olishga ham qodir bo`lmassiz. Sizdan kim zulm qilgan bo`lsa, unga azobni torttiramiz."
    },
    {
      "resource_id": 55,
      "text": "Biz sendan oldin yuborgan Payg`ambarlarimiz ham, albatta, taom yer va bozorlarda yurar edilar. Ba'zilaringizni ba'zilaringizga sinov qildik. Sabr qilasizlarmikin?! Robbing ko`rguvchi bo`lgan Zotdir.<sup foot_note=\"170329\">1</sup>"
    },
    {
      "resource_id": 55,
      "text": "Bizga uchrashdan umidsiz bo`lganlar, bizga farishtalar tushirilsa, yoki, Robbimizni ko`rsak edi, derlar. Batahqiq, ular o`zlaridan ketdilar va katta tug`yon-la tug`yon qildilar."
    },
    {
      "resource_id": 55,
      "text": "Ular farishtalarni ko`radigan kunda, ha, o`sha kunda jinoyatchilarga xushxabar bo`lmas. Va (farishtalar): «Harom, harom», derlar.<sup foot_note=\"170330\">1</sup>"
    },
    {
      "resource_id": 55,
      "text": "Va qilgan amaliga kelib, ularni to`zon kabi sochib yuboramiz.<sup foot_note=\"170331\">1</sup>"
    },
    {
      "resource_id": 55,
      "text": "O`sha kunda jannat egalarining qarorgohlari va oromgohlari g`oyat yaxshidir."
    },
    {
      "resource_id": 55,
      "text": "U kunda bulutli osmon yorilib, farishtalar bo`lak-bo`lak tushirilurlar."
    },
    {
      "resource_id": 55,
      "text": "U kunda hukmronlik Rohmanga haq bo`lur. U kun kofirlar uchun ko`p qiyin kun bo`lur."
    },
    {
      "resource_id": 55,
      "text": "U kunda zolim ikki qo`lini tishlab: «Ey voh!!! Payg`ambar ila bir yo`lni tutganimda edi!» der."
    },
    {
      "resource_id": 55,
      "text": "«Ey voh!!! Koshki falonchini do`st tutmasam edi», der."
    },
    {
      "resource_id": 55,
      "text": "«Batahqiq, menga Zikr (Qur'on) kelgandan so`ng u (do`st) meni adashtirdi. Shayton insonni yordamsiz tashlab ketguvchidir».<sup foot_note=\"170332\">1</sup>"
    },
    {
      "resource_id": 55,
      "text": "Va Payg`ambar: «Ey Robbim, albatta, mening qavmim ushbu Qur'onni tark etdilar», dedi.<sup foot_note=\"170333\">1</sup>"
    },
    {
      "resource_id": 55,
      "text": "Ana shunday. Har Payg`ambar uchun jinoyatchilardan dushman qilganmiz. Hidoyat va yordamchilikda Robbing O`zi kifoya qilur."
    },
    {
      "resource_id": 55,
      "text": "Kufr keltirganlar: «Unga Qur'on bir yo`la nozil qilinsa edi», dedilar. Biz sening qalbingni u bilan sobit qilish uchun shunday qildik va uni dona-dona qilib o`qidik.<sup foot_note=\"170334\">1</sup>"
    },
    {
      "resource_id": 55,
      "text": "Ular senga biror masal keltirsalar, Biz, albatta, senga haqni va go`zal sharhini keltirurmiz."
    },
    {
      "resource_id": 55,
      "text": "Jahannam tomon yuz tuban hollarida sudraladiganlar, ana o`shalar, makonlari eng yomon, yo`llari eng adashgan kimsalardir."
    },
    {
      "resource_id": 55,
      "text": "Batahqiq, Biz Musoga kitobni berdik va unga akasi Horunni vazir qildik."
    },
    {
      "resource_id": 55,
      "text": "Bas: «Ikkingiz Bizning oyatlarimizni yolg`onga chiqargan qavmga boring», dedik. So`ng ularni yer bilan yakson qildik."
    },
    {
      "resource_id": 55,
      "text": "Va Nuh qavmi Payg`ambarlarni yolg`onga chiqarganlarida g`arq etdik va ularni odamlarga ibrat qildik. Hamda Biz zolimlarga alamli azoblar tayyorlab qo`ydik."
    },
    {
      "resource_id": 55,
      "text": "Od, Samud va quduq egalarini hamda bu oradagi asrlarni esla.<sup foot_note=\"170998\">1</sup>"
    },
    {
      "resource_id": 55,
      "text": "Ulardan har biriga misollar keltirdik. Va ularni qirib bitirdik.<sup foot_note=\"170335\">1</sup>"
    },
    {
      "resource_id": 55,
      "text": "Batahqiq, ular yomonlik yomg`iri yog`dirilgan shaharga kelgan edilar. Uni ko`rmagan edilarmi?! Yo`q! Ular qayta tirilishdan umidsiz edilar.<sup foot_note=\"170336\">1</sup>"
    },
    {
      "resource_id": 55,
      "text": "Ular seni ko`rgan vaqtlarida masxaraga olurlar: «Alloh Payg`ambar qilib yuborgan shumi?!"
    },
    {
      "resource_id": 55,
      "text": "Agar sabr qilmaganimizda, albatta, u bizni, sal bo`lmasa, xudolarimizdan ozdirardi-ya!» deb. Yaqinda — azobni ko`rgan chog`larida — kim yo`ldan ozganroq ekanini bilurlar."
    },
    {
      "resource_id": 55,
      "text": "Havoyi nafsini o`ziga xudo qilib olganni ko`rdingmi?! Endi sen unga vakil bo`lasanmi?!<sup foot_note=\"170337\">1</sup>"
    },
    {
      "resource_id": 55,
      "text": "Yoki sen ularning ko`plari tinglay olurlar yo anglay olurlar, deb hisoblaysanmi? Aslida, ularning hayvonlardan farqi yo`q. Balki yana ham yo`ldan ozganroqdirlar.<sup foot_note=\"170338\">1</sup>"
    },
    {
      "resource_id": 55,
      "text": "Robbingning soyani qanday yoyib qo`yganini ko`rmadingmi? Agar xohlasa, uni jilmas qilardi. So`ngra quyoshni Biz unga dalil qildik.<sup foot_note=\"170339\">1</sup>"
    },
    {
      "resource_id": 55,
      "text": "So`ngra Biz uni O`zimizga asta-sekin tortib oldik."
    },
    {
      "resource_id": 55,
      "text": "U siz uchun kechani libos, uyquni istirohat qilgan va kunduzni tirilish (zamoni) qilgan Zotdir."
    },
    {
      "resource_id": 55,
      "text": "U O`z rahmati oldidan shamollarni xushxabar qilib yuborgan Zotdir. Va osmondan pok suv tushirdik."
    },
    {
      "resource_id": 55,
      "text": "U ila o`lik yurtni tiriltirishimiz va o`zimiz yaratgan ko`plab chorva hayvonlari hamda insonlarni sug`orishimiz uchun."
    },
    {
      "resource_id": 55,
      "text": "Batahqiq, Biz u(Qur'on)ni eslatma olishlari uchun oralarida turlicha tasarruf qilib ko`rdik. Odamlarning ko`plari kufrdan boshqa narsadan bosh tortdilar.<sup foot_note=\"170340\">1</sup>"
    },
    {
      "resource_id": 55,
      "text": "Agar xohlasak, har shaharga bitta ogohlantirguvchi yuborar edik."
    },
    {
      "resource_id": 55,
      "text": "Kofirlarga itoat etma! Ularga qarshi u(Qur'on) bilan katta jiddu jahd qil!"
    },
    {
      "resource_id": 55,
      "text": "U, ikki dengizni — bunisi chuchuk-shirin, unisi sho`r-achchiq qilib oqizib qo`ygan va oralariga ko`rinmas to`siq hamda ochilmas sarhad qilgan Zotdir.<sup foot_note=\"170341\">1</sup>"
    },
    {
      "resource_id": 55,
      "text": "U, suvdan bashar yaratgan va uni nasl-nasab, quda-anda qilib qo`ygan Zotdir. Robbing qodir bo`lgan Zotdir."
    },
    {
      "resource_id": 55,
      "text": "Ular Allohdan o`zga, ularga naf ham, zarar ham yetkazmaydigan, narsalarga ibodat qiladilar. Va kofir, Robbiga qarshi yordamchi bo`lgandir."
    },
    {
      "resource_id": 55,
      "text": "Biz seni faqat xushxabarchi va ogohlantirguvchi etib yuborganmiz, xolos."
    },
    {
      "resource_id": 55,
      "text": "Sen: «Men sizlardan buning uchun ajr so`ramayman, faqat, kim xohlasa, Robbi tomon yo`l olishini (so`rayman)», deb ayt.<sup foot_note=\"170342\">1</sup>"
    },
    {
      "resource_id": 55,
      "text": "Va barhayot, o`lmaydigan Zotga tavakkal qil hamda Uni hamdu sano ila poklab yod et. Bandalarining gunohlaridan o`ta xabardor bo`lishda Uning O`zi kifoyadir."
    },
    {
      "resource_id": 55,
      "text": "U osmonlaru yerni va ularning orasidagi narsalarni olti kunda yaratgan, so`ngra (Zoti va ulug`ligiga munosib suratda) Arshga yuksalgan Zotdir. U Rohmandir. Bas, o`sha o`ta Xabardordan so`ra.<sup foot_note=\"171054\">1</sup>"
    },
    {
      "resource_id": 55,
      "text": "Qachonki ularga: «Rohmanga sajda qilinglar!» deyilsa, ular: «Rohman nima? Sen buyurgan narsaga sajda qilaveramizmi?» derlar. Bu ularning uzoqlashishini ziyoda qilur."
    },
    {
      "resource_id": 55,
      "text": "Osmonda burjlar qilgan va unda chiroq va nur sochguvchi oy qilgan Zot barakotli(buyuk) bo`ldi."
    },
    {
      "resource_id": 55,
      "text": "U ibrat olmoqni iroda qilgan va shukr qilmoqni iroda qilgan kishi uchun kecha-kunduzni birin-ketin qilgan Zotdir."
    },
    {
      "resource_id": 55,
      "text": "Rohmanning bandalari yer yuzida tavozu' ila yuradigan va johillar xitob qilganida, «salom», deydiganlardir.<sup foot_note=\"170343\">1</sup>"
    },
    {
      "resource_id": 55,
      "text": "Ular tunlarni Robbilariga sajda qilib, bedor o`tkazadilar."
    },
    {
      "resource_id": 55,
      "text": "Ular: «Ey Robbimiz, O`zing bizdan jahannam azobini burgin, albatta, jahannam azobi doimiydir."
    },
    {
      "resource_id": 55,
      "text": "Albatta, u eng yomon qarorgoh va turar joydir», deydiganlardir."
    },
    {
      "resource_id": 55,
      "text": "Ular infoq qilganlarida isrof ham va xasislik ham qilmaslar. U ikkisi o`rtasida mo`'tadil bo`lurlar."
    },
    {
      "resource_id": 55,
      "text": "Ular Alloh bilan birga biror ilohga iltijo qilmaslar. Alloh (o`ldirishni) harom qilgan jonni nohaqdan o`ldirmaslar. Zino qilmaslar. Kim ana shuni qilsa, uqubatga duchor bo`lur.<sup foot_note=\"170344\">1</sup>"
    },
    {
      "resource_id": 55,
      "text": "Qiyomat kuni uning azobi bir necha barobar ko`paytirilur va u(azob)da xor bo`lib abadiy qolur."
    },
    {
      "resource_id": 55,
      "text": "Magar kim tavba qilsa, iymon keltirib, solih amal qilsa, bas, Alloh ana o`shalarning yomonliklarini yaxshiliklarga almashtirur. Alloh mag`firatli va rahimli bo`lgan Zotdir."
    },
    {
      "resource_id": 55,
      "text": "Kim tavba qilib, solih amal qilsa, u, albatta, Allohga (haqiqiy) qaytish ila qaytar.<sup foot_note=\"170345\">1</sup>"
    },
    {
      "resource_id": 55,
      "text": "Ular yolg`on guvohlik bermaydiganlardir va behuda narsalar oldidan o`tsalar, hurmatlarini saqlagan holda o`tarlar."
    },
    {
      "resource_id": 55,
      "text": "Ularga Robbilarining oyatlari eslatilganda, u(oyat)larga gung va ko`rlardek tashlanmaslar.<sup foot_note=\"170346\">1</sup>"
    },
    {
      "resource_id": 55,
      "text": "Ular: «Ey Robbimiz, O`zing bizga jufti halollarimizdan va zurriyotlarimizdan ko`zimiz quvonadigan narsa hadya et hamda bizlarni taqvodorlarga yo`lboshchi qil», deydiganlardir."
    },
    {
      "resource_id": 55,
      "text": "Ana o`shalar sabr qilganlari uchun «g`urfa» ila mukofotlanurlar va unda tabrik va salom bilan qarshilanurlar.<sup foot_note=\"170347\">1</sup>"
    },
    {
      "resource_id": 55,
      "text": "Ular o`shanda abadiy qolurlar. U qanday ham go`zal qarorgoh va manzildir."
    },
    {
      "resource_id": 55,
      "text": "Sen: «Agar duo-iltijolaringiz bo`lmasa, Robbim sizlarga hech qiymat bermas. Bas, batahqiq, siz yolg`onga chiqardingiz. Endi sizlarga (azob) lozim bo`lur», deb ayt."
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "25" }
  }
}
