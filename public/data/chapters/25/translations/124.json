{
  "translations": [
    {
      "resource_id": 124,
      "text": "Âlemlere uyarıcı olsun diye kulu Muhammed'e Furkan'ı indiren,"
    },
    {
      "resource_id": 124,
      "text": "göklerin ve yerin hükümranlığı kendisine ait olan, hiç çocuk edinmeyen, mülkünde ortağı bulunmayan, her şeyi yaratıp ona bir nizam veren ve mukadderatını tayin eden Allah, yüceler yücesidir."
    },
    {
      "resource_id": 124,
      "text": "(Kâfirler) O’nu (Allah'ı) bırakıp, hiçbir şey yaratamayan, bilakis kendileri yaratılmış olan, kendilerine bile ne zarar ne de fayda verebilen, öldürmeye, hayat vermeye ve ölüleri yeniden diriltip kabirden çıkarmaya güçleri yetmeyen ilahlar edindiler."
    },
    {
      "resource_id": 124,
      "text": "İnkâr edenler: Bu (Kur'an), olsa olsa onun (Muhammed'in) uydurduğu bir yalandır. Başka bir zümre de bu hususta kendisine yardım etmiştir, dediler. Böylece onlar hiç şüphesiz haksızlığa ve iftiraya başvurmuşlardır."
    },
    {
      "resource_id": 124,
      "text": "Yine onlar dediler ki: (Bu âyetler), onun, başkasına yazdırıp da kendisine sabah akşam okunmakta olan, öncekilere ait masallardır."
    },
    {
      "resource_id": 124,
      "text": "(Rasûlüm!) De ki: Onu göklerde ve yerdeki gizlilikleri bilen Allah indirdi. Şüphesiz O, çok bağışlayıcıdır, engin merhamet sahibidir."
    },
    {
      "resource_id": 124,
      "text": "Onlar (bir de) şöyle dediler: Bu ne biçim peygamber; (bizler gibi) yemek yiyor, çarşılarda dolaşıyor! Ona bir melek indirilmeli, kendisiyle birlikte o da uyarıcı olmalıydı!"
    },
    {
      "resource_id": 124,
      "text": "Yahut kendisine bir hazine verilmeli veya içinden yiyip (meşakkatsizce geçimini sağlayacağı) bir bahçesi olmalıydı. (Ayrıca) o zalimler (müminlere): Siz, ancak büyüye tutulmuş bir adama uymaktasınız! dediler."
    },
    {
      "resource_id": 124,
      "text": "(Rasûlüm!) Senin hakkında bak ne biçim temsiller getirdiler! Artık onlar sapmışlardır ve (hidayete) hiçbir yol da bulamazlar."
    },
    {
      "resource_id": 124,
      "text": "Dilerse sana bunlardan daha iyisini, altlarından ırmaklar akan cennetleri verecek ve sana saraylar ihsan edecek olan Allah'ın şanı yücedir."
    },
    {
      "resource_id": 124,
      "text": "Onlar üstelik kıyameti de yalan saydılar. Biz ise, kıyameti inkâr edenler için alevli bir ateş hazırladık."
    },
    {
      "resource_id": 124,
      "text": "Cehennem ateşi uzak bir mesafeden kendilerini görünce, onun öfkelenişini (müthiş kaynamasını) ve uğultusunu işitirler."
    },
    {
      "resource_id": 124,
      "text": "Elleri boyunlarına bağlı olarak onun (cehennemin) dar bir yerine atıldıkları zaman, oracıkta yok oluvermeyi isterler."
    },
    {
      "resource_id": 124,
      "text": "(Onlara şöyle denir:) Bugün (yalnız) bir defa yok olmayı istemeyin; aksine birçok defalar yok olmayı isteyin!"
    },
    {
      "resource_id": 124,
      "text": "De ki: Bu mu daha iyi, yoksa takvâ sahiplerine vâdedilen ebedilik cenneti mi? Orası, onlar için bir mükâfat ve (huzura kavuşacakları) bir varış yeridir."
    },
    {
      "resource_id": 124,
      "text": "Onlar için orada ebedî kalmak üzere diledikleri her şey vardır. İşte bu, Rabbinin üzerine (aldığı ve yerine getirilmesi) istenen bir vaaddir."
    },
    {
      "resource_id": 124,
      "text": "O gün Rabbin onları ve Allah'tan başka taptıkları şeyleri toplar da, der ki: Şu kullarımı siz mi saptırdınız, yoksa kendileri mi yoldan çıktılar?"
    },
    {
      "resource_id": 124,
      "text": "Onlar: Seni tenzih ederiz. Seni bırakıp da başka dostlar edinmek bize yaraşmaz; fakat sen onlara ve atalarına o kadar bol nimet verdin ki, sonunda (seni) anmayı unuttular ve helâki hak eden bir kavim oldular, derler."
    },
    {
      "resource_id": 124,
      "text": "(Bunun üzerine ötekilere hitaben şöyle denir:) İşte (taptıklarınız), söyledikleriniz de sizi yalancı çıkardılar. Artık ne (azabınızı) geri çevirebilir, ne de bir yardım temin edebilirsiniz. İçinizden (küfür ve şirkle) zulmedenlere büyük bir azap tattıracağız!"
    },
    {
      "resource_id": 124,
      "text": "(Rasûlüm!) Senden önce gönderdiğimiz bütün peygamberler de hiç şüphesiz yemek yerler, çarşılarda dolaşırlardı. (Ey insanlar!) Sizin bir kısmınızı diğer bir kısmınıza imtihan (vesilesi) kıldık; (bakalım) sabredecek misiniz? Rabbin her şeyi hakkıyla görmektedir."
    },
    {
      "resource_id": 124,
      "text": "Bizimle karşılaşmayı (bir gün huzurumuza geleceklerini) ummayanlar: «Bize ya melekler indirilmeliydi ya da Rabbimizi görmeliydik» dediler. Andolsun ki onlar kendileri hakkında kibire kapılmışlar ve azgınlıkla pek ileri gitmişlerdir."
    },
    {
      "resource_id": 124,
      "text": "(Fakat) melekleri görecekleri gün, günahkârlara o gün hiçbir sevinç haberi yoktur ve: (Melekler onlara; Size, sevinmek) yasaktır, yasak! diyeceklerdir."
    },
    {
      "resource_id": 124,
      "text": "Onların yaptıkları her bir (iyi) işi ele alırız, onu saçılmış zerreler haline getiririz (değersiz kılarız)."
    },
    {
      "resource_id": 124,
      "text": "O gün cennetliklerin kalacakları yer daha hayırlı ve dinlenecekleri yer pek güzeldir."
    },
    {
      "resource_id": 124,
      "text": "O gün gökyüzü beyaz bulutlar ile yarılacak  ve melekler bölük bölük indirileceklerdir."
    },
    {
      "resource_id": 124,
      "text": "İşte o gün, gerçek mülk (hükümranlık) çok merhametli olan Allah’ındır. Kâfirler için de pek çetin bir gündür o."
    },
    {
      "resource_id": 124,
      "text": "O gün, zalim kimse (pişmanlıktan) ellerini ısırıp şöyle der: Keşke o peygamberle birlikte bir yol tutsaydım!"
    },
    {
      "resource_id": 124,
      "text": "Yazık bana! Keşke falancayı (bâtıl yolcusunu) dost edinmeseydim!"
    },
    {
      "resource_id": 124,
      "text": "Çünkü zikir (Kur'an) bana gelmişken o, hakikaten beni ondan saptırdı. Şeytan insanı (uçuruma sürükleyip sonra) yüzüstü bırakıp rezil rüsva eder."
    },
    {
      "resource_id": 124,
      "text": "Peygamber der ki: Ey Rabbim! Kavmim bu Kur'an'ı büsbütün terkettiler."
    },
    {
      "resource_id": 124,
      "text": "(Rasûlüm ) İşte biz böylece her peygamber için suçlulardan düşmanlar peydâ ettik. Hidayet verici ve yardımcı olarak Rabbin yeter."
    },
    {
      "resource_id": 124,
      "text": "İnkâr edenler: Kur'an ona bir defada topluca indirilmeli değil miydi? dediler. Biz onu senin kalbine iyice yerleştirmek için böyle yaptık (parça parça indirdik) ve onu tane tane (ayırarak) okuduk. "
    },
    {
      "resource_id": 124,
      "text": "Sana hiçbir misal getirmezler ki, biz sana hak ve açıklaması en güzel olanını getirmemiş olalım."
    },
    {
      "resource_id": 124,
      "text": "Cehennem'de yüzükoyun haşr olunacak olanlar, işte yerleri en kötü ve yolları en sapık olanlar bunlardır."
    },
    {
      "resource_id": 124,
      "text": "Andolsun biz Musa'ya Kitab'ı verdik, kardeşi Harun'u da ona yardımcı yaptık."
    },
    {
      "resource_id": 124,
      "text": "«Âyetlerimizi yalan sayan kavme gidin» dedik. Sonunda, (yola gelmediklerinden) onları yerle bir ediverdik."
    },
    {
      "resource_id": 124,
      "text": "Nuh kavmine gelince, peygamberleri yalancılıkla itham ettiklerinde onları, suda boğduk ve kendilerini insanlar için bir ibret yaptık. Zalimler için acıklı bir azap hazırladık."
    },
    {
      "resource_id": 124,
      "text": "Âd'ı, Semûd'u, Ress halkını ve bunlar arasında daha birçok nesilleri de (inkârcılıklarından ötürü helâk ettik)."
    },
    {
      "resource_id": 124,
      "text": "Onların her birine (uymaları için) misaller getirdik; (ama öğüt almadıkları için) hepsini kırdık geçirdik."
    },
    {
      "resource_id": 124,
      "text": "(Rasûlüm!) Andolsun (bu Mekkeli putperestler), belâ ve felâket yağmuruna tutulmuş olan o beldeye uğramışlardır. Peki onu görmüyorlar mıydı? Hayır, onlar öldükten sonra dirilmeyi ummamaktadırlar,"
    },
    {
      "resource_id": 124,
      "text": "Seni gördükleri zaman: «Bu mu Allah'ın peygamber olarak gönderdiği!» diyerek hep seni alaya alıyorlar."
    },
    {
      "resource_id": 124,
      "text": "«Şayet ilâhlarımıza ibadet etmekte direnmeseydik, neredeyse bizi onlardan saptıracaktı.» demektedirler. Fakat onlar azabı gördükleri zaman, asıl kimin yolunun sapık olduğunu anlayacaklardır."
    },
    {
      "resource_id": 124,
      "text": "(Ey Muhammed) Kendi hevâsını ilâh edinen kimseyi gördün mü? Ona sen mi vekil olacaksın?"
    },
    {
      "resource_id": 124,
      "text": "Yoksa sen, onların çoğunun gerçekten (söz) dinleyeceğini yahut düşüneceğini mi sanıyorsun? Hayır, onlar hayvanlar gibidir, hatta onlar yolca daha da sapıktırlar."
    },
    {
      "resource_id": 124,
      "text": "Rabbinin gölgeyi nasıl uzattığını görmedin mi? Eğer dileseydi, onu elbet hareketsiz kılardı. Sonra biz güneşi, ona delil kıldık."
    },
    {
      "resource_id": 124,
      "text": "Sonra onu (uzayan gölgeyi) yavaş yavaş kendimize çektik (kısalttık)."
    },
    {
      "resource_id": 124,
      "text": "Sizin için geceyi örtü, uykuyu istirahat kılan, gündüzü de dağılıp çalışma (zamanı) yapan, O'dur."
    },
    {
      "resource_id": 124,
      "text": "Rüzgârları rahmetinin önünde müjdeci olarak gönderen O’dur. Ve nice insanlara su vermek için gökten tertemiz su indirdik."
    },
    {
      "resource_id": 124,
      "text": "Biz, ölü toprağa can vermek, yarattığımız nice hayvanlara..."
    },
    {
      "resource_id": 124,
      "text": "Sonra da ibret almaları için bu suyu aralarında, muhtelif vakitlere göre değiştirmişizdir. Buna rağmen insanların çoğu yine de (falan yıldızla yağmurlandırıldık diyerek) nankörlük (etmek) ten vazgeçmemiştir."
    },
    {
      "resource_id": 124,
      "text": "(Rasûlüm!) Şayet dileseydik, elbet her ülkeye bir uyarıcı (peygamber) gönderirdik.(Fakat evrensel uyarıcılık görevini sana verdik, seni bütün insanlığa peygamber olarak gönderdik.)"
    },
    {
      "resource_id": 124,
      "text": "(Fakat evrensel uyarıcılık görevini sana verdik.) O halde, kâfirlere boyun eğme ve bununla (Kuran ile) onlara karşı olanca gücünle büyük bir savaş ver!"
    },
    {
      "resource_id": 124,
      "text": "Birinin suyu tatlı ve susuzluğu giderici, diğerininki tuzlu ve acı iki denizi salıveren ve aralarına bir engel, aşılmaz bir sınır koyan O'dur."
    },
    {
      "resource_id": 124,
      "text": "Sudan (meniden) bir insan yaratıp onu nesep ve sıhriyet (kan ve evlilik bağından doğan) yakınlığa dönüştüren O'dur. Rabbinin her şeye gücü yeter."
    },
    {
      "resource_id": 124,
      "text": "(Böyle iken inkarcılar) Allah’ı bırakıp kendilerine ne fayda ne de zarar verebilen şeylere kulluk ediyorlar. Kâfir, Rabbine karşı (şeytana) yardımcıdır."
    },
    {
      "resource_id": 124,
      "text": "(Rasûlüm!) Biz seni ancak müjdeleyici ve uyarıcı olarak gönderdik."
    },
    {
      "resource_id": 124,
      "text": "De ki: Buna karşılık, sizden, Rabbine doğru bir yol tutmayı dileyen kimseler (olmanız) dışında herhangi bir ücret istemiyorum."
    },
    {
      "resource_id": 124,
      "text": "Ölümsüz ve daima diri olan Allah'a güvenip dayan. O'nu hamd ile tesbih et. Kullarının günahlarını O’nun bilmesi yeter."
    },
    {
      "resource_id": 124,
      "text": "Gökleri, yeri ve ikisinin arasındakileri altı günde yaratan, sonra Arş’a istiva eden Rahmân'dır. Bunu bir bilene sor."
    },
    {
      "resource_id": 124,
      "text": "Onlara: Rahmân'a secde edin! denildiği zaman: «Rahmân da neymiş! Bize emrettiğin şeye secde eder miyiz hiç!» derler ve bu emir onların nefretini arttırır."
    },
    {
      "resource_id": 124,
      "text": "Oysa gökte burçlar yaratan ve orada aydınlatıcı olarak güneşi ve ayı var eden Allah ne yücedir."
    },
    {
      "resource_id": 124,
      "text": "İbret almak, yahut şükretmek isteyen kimseler için, gece ile gündüzü birbiri ardınca getiren de Allah'tır."
    },
    {
      "resource_id": 124,
      "text": "Rahmân'ın( has) kulları onlardır ki, yeryüzünde tevazu ile yürürler ve kendini bilmez kimseler onlara laf attığında (incitmeksizin) «Selam!» derler (geçerler);"
    },
    {
      "resource_id": 124,
      "text": "Gecelerini Rablerine secde ederek ve kıyam durarak geçirirler."
    },
    {
      "resource_id": 124,
      "text": "Ve şöyle derler: Rabbimiz! Cehennem azabını üzerimizden sav. Doğrusu onun azabı gelip geçici değil, devamlıdır."
    },
    {
      "resource_id": 124,
      "text": "Orası cidden ne kötü bir yerleşme ve ikamet yeridir!"
    },
    {
      "resource_id": 124,
      "text": "(O kullar), harcadıklarında ne israf ne de cimrilik ederler; ikisi arasında orta bir yol tutarlar. "
    },
    {
      "resource_id": 124,
      "text": "Yine onlar ki, Allah ile beraber (tuttukları) başka bir ilâha yalvarmazlar,  Allah'ın haram kıldığı cana  haksız yere kıymazlar ve zina etmezler. Bunları yapan, günahı ( nın cezasını) bulur;"
    },
    {
      "resource_id": 124,
      "text": "Kıyamet günü azabı kat kat arttırılır ve onda (azapta) alçaltılmış olarak devamlı kalır."
    },
    {
      "resource_id": 124,
      "text": "Ancak tevbe ve iman edip iyi davranışta bulunanlar başkadır; Allah onların kötülüklerini iyiliklere çevirir. Allah çok bağışlayıcıdır, engin merhamet sahibidir."
    },
    {
      "resource_id": 124,
      "text": "Kim tevbe edip salih amel işlerse, şüphesiz o, tevbesi kabul edilmiş olarak Allah'a döner."
    },
    {
      "resource_id": 124,
      "text": "(O kullar), yalan yere şahitlik etmezler, boş sözlerle karşılaştıklarında vakar ile (oradan) geçip giderler."
    },
    {
      "resource_id": 124,
      "text": "Kendilerine Rablerinin âyetleri hatırlatıldığında ise, onlara karşı sağır ve kör davranmazlar,"
    },
    {
      "resource_id": 124,
      "text": "(Ve o kullar): «Rabbimiz! Bize gözümüzü aydınlatacak eşler ve zürriyetler bağışla ve bizi takvâ sahiplerine önder kıl!» derler."
    },
    {
      "resource_id": 124,
      "text": "İşte onlara, sabretmelerine karşılık cennetin en yüksek makamı verilecek, orada hürmet ve selamla karşılanacaklardır."
    },
    {
      "resource_id": 124,
      "text": "Orada ebedî kalacaklardır. Orası ne güzel bir yerleşme ve ikamet yeridir."
    },
    {
      "resource_id": 124,
      "text": "(Rasûlüm!) De ki: (Kulluk ve yalvarmanız olmasa, Rabbim size ne diye değer versin? (Ey inkârcılar! Size Rasûlün bildirdiklerini) kesinkes yalan saydınız; onun için azap yakanızı bırakmayacaktır!"
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "25" }
  }
}
