{
  "translations": [
    {
      "resource_id": 106,
      "text": "Далла тасбахь дина<sup foot_note=114156>1</sup>стигланашкахь а‚ лаьттахь а мел долчо. Иза веза верг а ву‚ хьукам /нийса/ деш верг а ву."
    },
    {
      "resource_id": 106,
      "text": "Цуьнан ду стигланийн а‚ лаьттан а паччахьалла. Цо дендо‚ Цо долуьйту. Иза массо а хIуманна тIехь ницкъ кхочуш ву."
    },
    {
      "resource_id": 106,
      "text": "Иза ву хьалхарниг а‚ тIаьхьарниг<sup foot_note=114157>1</sup>а‚ гучахь<sup foot_note=114158>2</sup> верг а‚ къайлахьверг<sup foot_note=114159>3</sup>а. Иза ву массо а хIума хууш верг а."
    },
    {
      "resource_id": 106,
      "text": "Иза ву Ша кхоьллинарг стигланаш а‚ латта а ялх дийнахь. ТIаккха Иза дIанисвелира Iарша тIехь<sup foot_note=114160>1</sup>. Цунна хаьа латта чу дуьйлург а‚ цу чуьра арадуьйлург а‚ стиглара охьадогIург а‚ цу чу айлург а. Иза шуьца ву, шу миччахьа а хилча а. И Дела аш дийриг гуш ву."
    },
    {
      "resource_id": 106,
      "text": "Цуьнан ду стигланийн а‚ лаьттан а паччахьалла. Деле дIадерзо гIуллакхаш."
    },
    {
      "resource_id": 106,
      "text": "Буьйса денна чуйолуьйту Цо‚ де буьйсанна чудолуьйту. Иза ву хууш верг дегнашкахь дерг."
    },
    {
      "resource_id": 106,
      "text": "Шу теша Делах а‚ Цуьнан элчанах а‚ харжаш е /Делан новкъахь − сагIа луш…/ Оха лело шайга еллачух<sup foot_note=114161>1</sup>. Шух ийман диллинарш а, /Делан новкъахь/ харжаш йийнарш а − царна йоккха ял ю."
    },
    {
      "resource_id": 106,
      "text": "Шуна хIун ду ца теша Делах? − Элча ма вуй шу кхойкхуш шайн Кхиош-кхобучуьнга тешаре‚ Цо (\"Ша вуй шун Дела\", олуш аш \"Ву Деллара\", олуш) шуьгара чIагIо ма эцна, шу муъмин нах делахь."
    },
    {
      "resource_id": 106,
      "text": "Иза ву доссош верг Шен лега билгала аяташ шу арадахархьама боданера нуре. Баккъалла а, и Дела шуна къинтIераволург а‚ къинхетаме верг а ма ву."
    },
    {
      "resource_id": 106,
      "text": "Шуна хIун ду Делан новкъахь харж ца ян? Делан ма ду стигланийн а‚ лаьттан а ирс! Цхьатерра вац шух /Делан новкъахь/ харж йинарг толам<sup foot_note=114162>1</sup>баккхале‚ тIом бинарг /цул тIаьхьа харжаш йинарг а‚ тIом бинарг а/. Царна вуно сийлахь-йоккха ял ю тIаьхьа харж йиначарал‚ тIаьхьа тIом биначарал. /Царна/ массарна а хазниг ваIда йина Дала. Дела аш дийриг дика хууш ву."
    },
    {
      "resource_id": 106,
      "text": "Мила ву Деле юхалург хаза декхар луш верг<sup foot_note=114163>1</sup>? − Цо тIеттIа алсам доккхур ду Иза цунна‚ цунна хир ю сийлахь йолу ял а."
    },
    {
      "resource_id": 106,
      "text": "Оцу /къемат/дийнахь хьуна гур бу /хIай Мухьаммад/ и муъмин божарий и муъмин зударий шайн нур шайна хьалхахула‚ аьтту куьйган агIорхьара уьйдаш‚ /цаьрга олуш маликаша/: \" Кхаъ бу шуна тахана − бошмаш шайна бухахула хиш оьхуш долу. Цу чохь /шу/ гуттар лаьттар ду. Иза бу сийлахь-боккха толам!\""
    },
    {
      "resource_id": 106,
      "text": "Оцу дийнахь мунепикъ божарша а‚ мунепикъ зударша а эр ду тешаш хиллачаьрга: \"Хьовсийш тхоьга! Шун нурах нур оьцур дара Оха\". Олур ду: \"Юхадерза‚ лаха шайна нур!\" Царна (муъмин нахана а мунепикъ нахана а) юккъехь керт хIоттор ю шена неI йолуш‚ цунна чоьхьахула (муъмин нах болу агIо) къинхетам болуш‚ цунна арахала (мунепикъ нах болу агIо) Iазап долуш."
    },
    {
      "resource_id": 106,
      "text": "Цаьрга кхойкхура цара (арахь болчара − мунепикъаша): \"Тхо шуьца дацара ткъа?\" Цара эр: \"ХIаъ‚ делахь а, шайн догIмаш питане лаьцира аш‚ /тхуна вон хиларе/ ладуьйгIира аш‚ /Делан ваIда/ шеконе лаьцира аш‚ лаамаша Iехийра шу Делан омра (Iожалла) далц‚ Делаца Iехийра шу Iехочо (шайтIано)."
    },
    {
      "resource_id": 106,
      "text": "Тахана оьцур бац шуьгара мах‚ ца тешаш хиллачаьргара а /оьцур бац/. Шун чугIойла − жоьжахати хир ю. Иза ю шун тIетовжийла. Ма вон дIадерзар ду-кх иза!\""
    },
    {
      "resource_id": 106,
      "text": "Хан ца кхаьчна-те ийман диллинчарна шайн дегнаш муьтIахь хила Дела хьехорна‚ бакъдолчух доьссинчунна‚ уьш ца хила хьалха шайга жайна доссинчарах тера? Церан-м зама яхъелира − дегнаш /къизаллица/ чIагIделира церан. Царах дукханаш песакъ ма бу."
    },
    {
      "resource_id": 106,
      "text": "Шуна хаалаш‚ Дала латта дендо и деллачул тIаьхьа. Оха билгалдаьхна шуна аяташ‚ шу хир дац-те хьекъале."
    },
    {
      "resource_id": 106,
      "text": "Баккъалла а, сагIа луш берш‚ божарий а‚ зударий а‚ Далла юхалург хаза декхар а делларш − Цо тIеттIа алсам доккхур ду царна /мела баларца/. Царна хир ю сийлахь ял а."
    },
    {
      "resource_id": 106,
      "text": "Делах а‚ Цуьнан элчанех а тешнарш − уьш бу бакъберш а‚ шайн Далла гергахь шахIидаш<sup foot_note=114164>1</sup>а. Царна шайн ял а ю‚ нур а ду. Ткъа цатешнарш а‚ Тхан аяташ харцдинарш а − уьш бу жоьжахатин дай."
    },
    {
      "resource_id": 106,
      "text": "Шуна хаалаш: дуьненан дахар − ловзар а‚ эрна хан яйар а ду‚ хазахеташ шайга хьежар ду‚ вовшашна юккъехь кураллаш яр а ду‚ хьолехь а‚ доьзалехь а вовший юккъехь совбийлар а ду. ДогIех тера ду /иза/: и деача /лаьттах/ схьайолучу хIуманаша цецбоху керстанаш. ТIаккха уьш якъало‚ хьуна го уьш можаелла‚ тIаккха хуьлу уьш кагъелла. Эхартахь нуьцкъала Iазап ду /керстанашна/‚ Делера гечдар а‚ реза хилар а ду /муъмин нахана/. Ма дац и дуьненан дахар /цхьа / Iехаваларан хIума бен."
    },
    {
      "resource_id": 106,
      "text": "Сихло шайн Кхиош-кхобучуьнгара гечдаре а‚ ялсамане‚ шен шоралла стиглан а‚ лаьттан шораллах тера йолчу‚ ша кечйина йолчу Делах а‚ Цуьнан элчанех а тешаш хиллачарна. И Делан дозалла ду-кх‚ Цо ло и Шена луучунна. И Дела Шегахь сов доккха дозалла долуш ву-кх."
    },
    {
      "resource_id": 106,
      "text": "Цхьа а бохам хир ма бац лаьттахь<sup foot_note=114165>1</sup>а‚ шуьгахь шайгахь а /цамгар хиларца/ иза Оха хилийтале хьалха /Лавхь махьфуз/ жайна чохь язбелла болуш бен. Баккъалла а, иза Далла атта ду −"
    },
    {
      "resource_id": 106,
      "text": "/Иза ду/ шу гIайгIане ца хилийтархьама шух дIатилинчух‚ шу даккхий ца дедийтархьама Цо шуна деллачуьнца. Далла ца веза-кх массо а кура верг а‚ ша /наха/ хеставан лууш верг а‚−"
    },
    {
      "resource_id": 106,
      "text": "Ша бIаьрмециг волуш‚ нахана а бIаьрмециг хила бохуш омра деш волу. Милла а дIаверзахь /Делан некъах/ − баккъалла а, и Дела Ша хьал долуш а ву‚ хастаме а ву."
    },
    {
      "resource_id": 106,
      "text": "Оха бахийтира Тхан элчанаш билгалонашца‚ доссира цаьрца жайна а‚ терза<sup foot_note=114166>1</sup>а нах латтархьама нийсона тIехь. Оха доссира эчиг‚ шена чохь чIогIа ницкъ болуш‚ нахана пайданаш болуш‚ Далла хаархьама‚ мила ву Шена а‚ Шен элчанашна а гIо лоцуш верг, /и Дела/ шена гуш воццушехь. Баккъалла а, и Дела нуьцкъала верг а ву‚ веза верг а ву."
    },
    {
      "resource_id": 106,
      "text": "Оха вахийтира Нухь а‚ ИбрахIим а‚ Оха хилийтира церан зуьрретехь пайхамаралла а‚ жайна а. Царах нисвелларг а ву‚ царах дукхаберш песакъ бу-кх."
    },
    {
      "resource_id": 106,
      "text": "ТIаккха церан лорах Оха бахийтира Тхан элчанаш. /Церан лорах/ Оха вахийтира Марьяман кIант Iийса‚ цуьнга делира Оха Инжил‚ цуьнан тIаьхьахIиттинчеран дегнашкахь хилийтира Оха дог-кIедалла а‚ къинхетам а. Дуьненан марзонах д1ахадар<sup foot_note=114167>1</sup>− иза цара шаьш кхоьллина ду‚ Оха и лелор царна тIе ца диллина‚ Дела реза хилар лахар а бен‚ иза а тергал ца дина цара тергал дан ма дезза. Царах ийман диллинчарна шайн ял ели Оха. Царах дукхаберш песакъ бу-кх."
    },
    {
      "resource_id": 106,
      "text": "ХIай ийман диллинарш! Делах кхералаш‚ Цуьнан элчанах тешалаш − Цо Шен къинхетамах ши дакъа<sup foot_note=114168>1</sup>лур ду шуна‚ Цо хуьлуьйтур ду шуна нур‚ цуьнца шу лелаш‚ Цо шуна гечдийр ду. И Дела гечдийриг а ву‚ къинхетаме верг а ву."
    },
    {
      "resource_id": 106,
      "text": "/И хоуьйту Ас шуна / жайнан охIлана хаархьама Делан къинхетамах цхьанна а хIуманна тIехь шайна ницкъ кхочур боцийла<sup foot_note=114169>1</sup>‚ къинхетам Делан карахь буйла: Цо ло иза Шена луучунна. И Дела Шегахь беза-боккха къинхетам болуш ву-кх."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "57" }
  }
}
