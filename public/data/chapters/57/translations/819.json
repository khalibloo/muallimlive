{
  "translations": [
    {
      "resource_id": 819,
      "text": "اللہ کی تسبیح کرتی ہے ہر چیز جو آسمانوں اور زمین میں ہے اور وہ زبردست ہے حکمت والا ہے"
    },
    {
      "resource_id": 819,
      "text": "آسمانوں اور زمین کی سلطنت اسی کی ہے وہ جِلاتا ہے اورمارتا ہے اور وہ ہر چیز پرقادر ہے"
    },
    {
      "resource_id": 819,
      "text": "وہی اول بھی ہے اور آخر بھی اور ظاہر بھی ہے اور باطن بھیاور وہ ہر چیز کا جاننے والا ہے"
    },
    {
      "resource_id": 819,
      "text": "وہی ہے جس نے آسمانوں اور زمین کو پیداکیا چھ دنوں میں ، پھر وہ عرش پر متمکن ہوا وہ جانتا ہے جو کچھ زمین کے اندر جاتا ہے اور جو کچھ اس سے نکلتا ہے اور جو کچھ آسمان سے اُترتا ہے اور جو کچھ اس میں چڑھتا ہے، اور وہ تمھارے ساتھ ہے جہاں بھی تم ہو،اور اللہ دیکھتا ہے جو کچھ تم کرتے ہو"
    },
    {
      "resource_id": 819,
      "text": "آسمانوں اور زمین کی سلطنت اسی کی ہے، اور اللہ ہی کی طرف لوٹتے ہیں سارے امور"
    },
    {
      "resource_id": 819,
      "text": "وہ رات کو دن میں داخل کرتا ہے اور دن کو رات میں داخل کرتا ہے، اور وہ دل کی باتوں کو جانتا ہے"
    },
    {
      "resource_id": 819,
      "text": "ایمان لاؤ اللہ اور اس کے رسول پر اورخرچ کرو اس چیز میں سے جس میں اس نے تم کو امین بنایا ہے، پس جو لوگ تم میں سے ایمان لائیں اور خرچ کریں ان کے لیے بڑا اجر ہے"
    },
    {
      "resource_id": 819,
      "text": "اورتم کو کیا ہوا کہ تم اللہ پر ایمان نہیں لاتےحالاں کہ رسول تم کو بلارہا ہے کہ اپنے رب پر ایمان لاؤ اوروہ تم سے عہد لے چکا ہے، اگر تم مومن ہو"
    },
    {
      "resource_id": 819,
      "text": "وہی ہے جو اپنے بندے پر واضح آیتیں اُتارتا ہے تاکہ تم کو تاریکیوں سے روشنی کی طرف لے آئے، اور اللہ تمھارے اوپرنرمی کرنے والا ہے، مہربان ہے"
    },
    {
      "resource_id": 819,
      "text": "اور تم کو کیا ہوا کہ تم اللہ کے راستہ میں خرچ نہیں کرتے، حالاں کہ سب آسمان اور زمین آخر میں اللہ ہی کارہ جائے گاتم میں سے جو لوگ فتح کے بعد خرچ کریں اور لڑیں وہ ان لوگوں کے برابر نہیں ہوسکتے جنھوں نے فتح سے پہلے خرچ کیا اور لڑے،اوراللہ نے سب سے بھلائی کاوعدہ کیا ہے،اللہ جانتا ہے جو کچھ تم کرتے ہو"
    },
    {
      "resource_id": 819,
      "text": "کون ہے جو اللہ کو قرض دے،اچھا قرض،کہ وہ اس کو اس کے لیے بڑھائے، اوراس کے لیے باعزت اجر ہے"
    },
    {
      "resource_id": 819,
      "text": "جس دن تم مومن مردوں اور مومن عورتوں کو دیکھوگے کہ ان کی روشنی ان کے آگے اور ان کے دائیں چل رہی ہوگی— آج کے دن تم کو خوش خبری ہے باغوں کی جن کے نیچے نہریں جاری ہوں گی، یہ بڑی کامیابی ہے"
    },
    {
      "resource_id": 819,
      "text": "جس دن منافق مرد اور منافق عورتیں ایمان والوں سے کہیں گے کہ ہمیں موقع دو کہ ہم بھی تمھاری روشنی سے کچھ فائدہ اٹھالیں کہا جائے گا کہ تم اپنے پیچھے لوٹ جاؤ،پھر روشنی تلاش کروپھر ان کے درمیان ایک دیوار کھڑی کردی جائے گی جس میں ایک دروازہ ہوگااس کے اندر کی طرف رحمت ہوگی اور اس کے باہر کی طرف عذاب ہوگا"
    },
    {
      "resource_id": 819,
      "text": "وہ ان کو پکاریں گے کہ کیا ہم تمھارے ساتھ نہ تھےوہ کہیں گے کہ ہاں ، مگر تم نے اپنے آپ کو فتنہ میں ڈالا اور راہ دیکھتے رہے اور شک میں پڑے رہے اور جھوٹی امیدوں نے تم کو دھوکہ میں رکھا، یہاں تک کہ اللہ کافیصلہ آگیا اور دھوکے باز نے تم کواللہ کے معاملہ میں دھوکہ دیا"
    },
    {
      "resource_id": 819,
      "text": "پس آج نہ تم سے کوئی فدیہ قبول کیا جائے گا اور نہ ان لوگوں سے جنھوں نے کفر کیا تمھارا ٹھکانا آگ ہے وہی تمھاری رفیق ہےاوروہ برا ٹھکانا ہے"
    },
    {
      "resource_id": 819,
      "text": "کیا ایمان والوں کے لیے وہ وقت نہیں آیا کہ ان کے دل اللہ کی نصیحت کے آگے جھک جائیں اور اس حق کے آگے جو نازل ہوچکا ہے اور وہ ان لوگوں کی طرح نہ ہوجائیں جن کو پہلے کتاب دی گئی تھی، پھر ان پر لمبی مدت گزرگئی تو ان کے دل سخت ہوگئےاور ان میں سے اکثر لوگ نافرمان ہیں"
    },
    {
      "resource_id": 819,
      "text": "جان لوکہ اللہ زمین کو زندگی دیتا ہے اس کی موت کے بعد، ہم نے تمھارے لیے نشانیاں بیان کردی ہیں ، تاکہ تم سمجھو"
    },
    {
      "resource_id": 819,
      "text": "بے شک صدقہ دینے والے مرد اور صدقہ دینے والی عورتیں اوروہ لوگ جنھوں نے اللہ کوقرض دیا، اچھا قرض، تو ان کے لیے بڑھایا جائے گا اور ان کے لیے باعزت اجر ہے"
    },
    {
      "resource_id": 819,
      "text": "اور جو لوگ ایمان لائے اللہ پر اور اس کے رسولوں پر، وہی لوگ اپنے رب کے نزدیک صدیق اور شہید ہیں  ان کے لیے ان کااجر اور ان کی روشنی ہے، اور جن لوگوں نے انکار کیااور ہماری آیتوں کوجھٹلایا وہ دوزخ کے لوگ ہیں"
    },
    {
      "resource_id": 819,
      "text": "جان لو کہ دنیا کی زندگی اس کے سوا کچھ نہیں کہ کھیل اور تماشہ ہے اور زینت اور باہمی فخر اور مال اور اولاد میں ایک دوسرے سے بڑھنے کی کوشش کرناهے جیسے کہ بارش کہ اس کی پیداوار کسانوں کو اچھی معلوم ہوتی ہے، پھر وہ خشک ہوجاتی ہے، پھر تو اس کو زرد دیکھتا ہے، پھر وہ ریزہ ریزہ ہوجاتی ہے اور آخرت میں سخت عذاب ہے اور اللہ کی طرف سے معافی اور رضا مندی بھی اور دنیا کی زندگی دھوکے کی پونجی کے سوا اور کچھ نہیں"
    },
    {
      "resource_id": 819,
      "text": "دوڑواپنے رب کی معافی کی طرف اور ایسی جنت کی طرف جس کی وسعت آسمان اور زمین کی وسعت کے برابر ہے وہ ان لوگوں کے لیے تیار کی گئی ہے جو اللہ اور اس کے رسول پر ایمان لائیں ، یہ اللہ کا فضل ہےوہ اس کو دیتا ہے جسے وہ چاہتا ہے اور اللہ بڑا فضل والا ہے"
    },
    {
      "resource_id": 819,
      "text": "کوئی مصیبت نہ زمین میں آتی ہے اورنہ تمھاری جانوں میں مگر وہ ایک کتاب میں لکھی ہوئی ہے اس سے پہلے کہ ہم اس کو پیدا کریں ، بے شک یہ اللہ کے لیے آسان ہے"
    },
    {
      "resource_id": 819,
      "text": "تاکہ تم غم نہ کرو اس پر جو تم سے کھویا گیااور نہ اس چیز پر فخر کرو جو اس نے تم کو دیا، اور اللہ اترانے والے فخر کرنے والے کو پسند نہیں کرتا"
    },
    {
      "resource_id": 819,
      "text": "جو کہ بخل کرتے ہیں اوردوسروں کو بھی بخل کی تعلیم دیتے ہیں  اور جو شخص اعراض کرے گا تو اللہ بے نیاز ہے، خوبیوں والا ہے"
    },
    {
      "resource_id": 819,
      "text": "ہم نے اپنے رسولوں کونشانیوں کے ساتھ بھیجا اور ان کے ساتھ اُتارا کتاب اور ترازو، تاکہ لوگ انصاف پر قائم ہوں  اور ہم نے لوہا اُتارا جس میں بڑی قوت ہے اور لوگوں کے لیے فائدے ہیں اورتاکہ اللہ جان لے کہ کون اس کی اوراس کے رسولوں کی مدد کرتا ہے بِن دیکھے، بے شک اللہ طاقت والا، زبردست ہے"
    },
    {
      "resource_id": 819,
      "text": "اور ہم نے نوح کو اور ابراہیم کو بھیجااوران کی اولاد میں ہم نے پیغمبری اور کتاب رکھ دیپھر ان میں سے کوئی راہ پر ہے اور ان میں سے بہت سے نافرمان ہیں"
    },
    {
      "resource_id": 819,
      "text": "پھر انھیں کے نقش قدم پر ہم نے اپنے رسول بھیجے اور انھیں کے نقش قدم پر عیسیٰ بن مریم کو بھیجا اور ہم نے اس کو انجیل دی اور جن لوگوں نے اس کی پیروی کی ہم نے ان کے دلوں میں شفقت اوررحمت رکھ دیاور رہبانیت کو انھوں نے خود ایجاد کیا ہے، ہم نے اس کو ان پر نہیں لکھا تھامگر انھوں نے اللہ کی رضا مندی کے لیے اس کو اختیار کرلیا، پھر انھوں نے اس کی پوری رعایت نہ کی، پس ان میں سے جولوگ ایمان لائے ان کو ہم نے ان کااجردیااور ان میں سے اکثر لوگ نافرمان ہیں"
    },
    {
      "resource_id": 819,
      "text": "اے ایمان والو، اللہ سے ڈرو اور اس کے رسول پر ایمان لاؤ اللہ تم کو اپنی رحمت سے دو حصے عطا کرے گااور تم کو روشنی عطا کرے گا جس کو لے کر تم چلوگےاور تم کو بخش دے گا اور اللہ بخشنے والا، مہربان ہے"
    },
    {
      "resource_id": 819,
      "text": "تاکہ اہل کتاب جان لیں کہ وہ اللہ کے فضل میں سے کسی چیز پراختیار نہیں رکھتے اور یہ کہ فضل اللہ کے ہاتھ میں ہے  وہ جسے چاہتا ہے عطا فرماتا ہے اور اللہ بڑے فضل والا ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "57" }
  }
}
