{
  "translations": [
    {
      "resource_id": 88,
      "text": "Për ata (engjëj) që marrin me forcë,<sup foot_note=195875>1</sup>"
    },
    {
      "resource_id": 88,
      "text": "për ata që marrin butësisht,<sup foot_note=195876>1</sup>"
    },
    { "resource_id": 88, "text": "për ata që notojnë në hapësirë," },
    {
      "resource_id": 88,
      "text": "për ata që nxitojnë,<sup foot_note=195877>1</sup>"
    },
    {
      "resource_id": 88,
      "text": "dhe për ata që i rregullojnë punët!<sup foot_note=195878>1</sup>"
    },
    {
      "resource_id": 88,
      "text": "Ditën kur do të dridhet gjithçka nga ushtima (që lajmëron Kiametin),"
    },
    { "resource_id": 88, "text": "e cila do ta ndiqet nga një e dytë," },
    { "resource_id": 88, "text": "disa zemra do të jenë të mbushura me tmerr" },
    { "resource_id": 88, "text": "e shikimet e tyre do të bien përdhe." },
    {
      "resource_id": 88,
      "text": "Ata thonë: “Vallë, vërtet do të rikthehemi në jetë?!"
    },
    {
      "resource_id": 88,
      "text": "A thua, edhe kur të bëhemi eshtra të thërrmuara?!”"
    },
    {
      "resource_id": 88,
      "text": "Dhe thonë: “Po qe kështu, atëherë ky kthim do të jetë humbje (për ne)!”"
    },
    {
      "resource_id": 88,
      "text": "Por, ajo do të jetë veç një fryrje e vetme (e Surit)"
    },
    {
      "resource_id": 88,
      "text": "dhe ata përnjëherësh do të brofin (të ringjallur)."
    },
    {
      "resource_id": 88,
      "text": "A e ke dëgjuar (o Muhamed) historinë e Musait?"
    },
    {
      "resource_id": 88,
      "text": "Zoti i tij e thirri në luginën e shenjtë të Tuvas dhe i tha:"
    },
    {
      "resource_id": 88,
      "text": "“Shko te Faraoni, se ai, me të vërtetë, ka kaluar çdo kufi;"
    },
    { "resource_id": 88, "text": "dhe thuaji: “A do ta pastrosh veten," },
    {
      "resource_id": 88,
      "text": "dhe të të udhëzoj te Zoti yt, që t’i frikësohesh?”"
    },
    { "resource_id": 88, "text": "Musai ia tregoi mrekullinë më të madhe," },
    {
      "resource_id": 88,
      "text": "por ai (Faraoni) e mohoi dhe e kundërshtoi."
    },
    {
      "resource_id": 88,
      "text": "Pastaj i ktheu shpinën, duke u përpjekur (kundër së vërtetës)"
    },
    { "resource_id": 88, "text": "dhe tuboi njerëzit e u deklaroi:" },
    { "resource_id": 88, "text": "“Unë jam zoti juaj më i lartë!”" },
    {
      "resource_id": 88,
      "text": "Prandaj Allahu e goditi atë me dënim në jetën tjetër dhe në këtë jetë."
    },
    {
      "resource_id": 88,
      "text": "Kjo është këshillë për ata që i frikësohen Allahut."
    },
    {
      "resource_id": 88,
      "text": "Cili është më i vështirë: krijimi i juaj apo i qiellit, të cilin Ai e ndërtoi,"
    },
    { "resource_id": 88, "text": "ia ngriti lart kupën dhe e përsosi." },
    {
      "resource_id": 88,
      "text": "Netët i bëri të errëta, kurse ditët të ndritshme."
    },
    { "resource_id": 88, "text": "Pastaj e shtriu rrafsh Tokën," },
    {
      "resource_id": 88,
      "text": "dhe, nga ajo nxori ujërat dhe bëri kullotat,"
    },
    { "resource_id": 88, "text": "kurse malet i bëri të patundshme," },
    { "resource_id": 88, "text": "që t’i gëzoni ju dhe bagëtitë tuaja." },
    { "resource_id": 88, "text": "Kur të arrijë gjëma më e madhe," },
    {
      "resource_id": 88,
      "text": "atë Ditë njeriu do të kujtojë gjithçka që ka bërë"
    },
    {
      "resource_id": 88,
      "text": "dhe Zjarri flakërues do t’i tregohet çdokujt që sheh."
    },
    { "resource_id": 88, "text": "Atëherë, ai që ka shkelur gjithçka" },
    { "resource_id": 88, "text": "dhe ka parapëlqyer jetën e kësaj bote," },
    {
      "resource_id": 88,
      "text": "sigurisht që do të ketë për strehë Xhehenemin."
    },
    {
      "resource_id": 88,
      "text": "Kurse ai që i është frikësuar madhërisë së Zotit të tij dhe e ka frenuar veten nga dëshirat,"
    },
    {
      "resource_id": 88,
      "text": "pa dyshim që do të ketë për strehë Xhenetin."
    },
    {
      "resource_id": 88,
      "text": "Të pyesin ty për Orën (e Kiametit) se kur do të ndodhë."
    },
    {
      "resource_id": 88,
      "text": "Çfarë rëndësie ka për ty që ta përmendësh atë?"
    },
    {
      "resource_id": 88,
      "text": "Tek Zoti yt është fundi i (dijenisë rreth) saj."
    },
    {
      "resource_id": 88,
      "text": "Ti je vetëm paralajmërues i atyre që i frikësohen asaj."
    },
    {
      "resource_id": 88,
      "text": "Ditën kur do ta shohin atë, (njerëzve) do t’u duket se kanë qëndruar (në Tokë) veç një mbrëmje apo një mëngjes."
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "79" }
  }
}
