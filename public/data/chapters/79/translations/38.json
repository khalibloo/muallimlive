{
  "translations": [
    {
      "resource_id": 38,
      "text": "Ibt ko dii nggagandr tomkaw (a manga malaikat),"
    },
    { "resource_id": 38, "text": "Go so pphamanonggos sa mananay," },
    { "resource_id": 38, "text": "Go so pphamanoron sa magaan," },
    { "resource_id": 38, "text": "Go so pphamangonakona," },
    {
      "resource_id": 38,
      "text": "Go so gii thatandingan ko sogoan (ka pagoyagn kano dn);"
    },
    { "resource_id": 38, "text": "Sii ko alongan a thambtambg so phakatambg," },
    { "resource_id": 38, "text": "A matondog skaniyan o phakatondog." },
    { "resource_id": 38, "text": "So manga poso sa alongan oto na maalk," },
    { "resource_id": 38, "text": "So manga kaylay ron na makassnong." },
    {
      "resource_id": 38,
      "text": "Gi iran tharoon: \"Ba mataan! a sktano na khikasoy tano dn ko asal a btad (a kawyagoyag)?\""
    },
    {
      "resource_id": 38,
      "text": "\"Ati apiya pn mabaloy tano a manga tolan a miyanga rorophod?\""
    },
    {
      "resource_id": 38,
      "text": "Pitharo iran a: \"Giyoto man na samawto na kapakakasoy a kalogi!\""
    },
    { "resource_id": 38, "text": "Na giyoto na satiman bo a lalis," },
    {
      "resource_id": 38,
      "text": "Na samawto na siran na matago siran ko liyawaw o lopa (a manga oyagoyag)."
    },
    {
      "resource_id": 38,
      "text": "Ino a miyakatalingoma rka so totholan ko Mosa?"
    },
    {
      "resource_id": 38,
      "text": "Gowani a itawag rkaniyan o Kadnan iyan sii ko balintad a soti a giya Towa:"
    },
    {
      "resource_id": 38,
      "text": "\"Song ka ko Pir´awn, mataan! a skaniyan na miyangakowala,\""
    },
    {
      "resource_id": 38,
      "text": "\"Na tharoang ka: ´Ino khabaya ka a masoti ka?´"
    },
    {
      "resource_id": 38,
      "text": "\"Go manggonanao akn ska ko Kadnan ka, na makapananggila ka.\""
    },
    { "resource_id": 38, "text": "Na piyakiilay niyan on so tanda a mala." },
    { "resource_id": 38, "text": "Na piyakambokhag iyan go somiyangka," },
    {
      "resource_id": 38,
      "text": "Oriyan iyan na tomiyalikhod a gii nggagaan,"
    },
    { "resource_id": 38, "text": "Na tominimo sa taw go piyakalangkap iyan," },
    {
      "resource_id": 38,
      "text": "Sa pitharo iyan: \"Sakn i tohan iyo a maporo.\""
    },
    {
      "resource_id": 38,
      "text": "Na inidan´g on o Allah so siksa ko mori, ago so paganay."
    },
    {
      "resource_id": 38,
      "text": "Mataan! a adn a matatago saya a titho a thoma ko taw a maalkn (ko Allah)."
    },
    {
      "resource_id": 38,
      "text": "Ba skano i margn a adnn, antawaa so langit? Pimbalay Niyan skaniyan:"
    },
    {
      "resource_id": 38,
      "text": "Iniporo Iyan so kaporo Iyan go pithaong Iyan phiyapiya,"
    },
    {
      "resource_id": 38,
      "text": "Go piyakalibotng Iyan so gagawii ron, go piyakaliwanag Iyan so dawndaw ron;"
    },
    { "resource_id": 38, "text": "Go so lopa ko oriyan oto na kiyayat Iyan," },
    {
      "resource_id": 38,
      "text": "Piyakambowat Iyan on so ig rkaniyan, ago so manga pangn´ngkn on;"
    },
    { "resource_id": 38, "text": "Go so manga palaw na piyamakabkn Iyan on," },
    { "resource_id": 38, "text": "Pagpr rkano ago so manga ayam iyo." },
    {
      "resource_id": 38,
      "text": "Na amay ka makatalingoma so khawlawla a mala,"
    },
    {
      "resource_id": 38,
      "text": "Sii ko alongan a katadman o manosiya so pinggolawla niyan,"
    },
    {
      "resource_id": 38,
      "text": "Go payagn so naraka Jahim ko phakaylay ron."
    },
    { "resource_id": 38, "text": "Na so pman so taw a miyangakowala," },
    { "resource_id": 38, "text": "Go miyatomo iyan so kawyagoyag sa doniya," },
    {
      "resource_id": 38,
      "text": "Na mataan! a so naraka Jahim na giyoto i darpa iyan."
    },
    {
      "resource_id": 38,
      "text": "Na so pman so miyalk sa kakhaadapa niyan ko Kadnan iyan, go pininggn iyan a ginawa niyan ko kabaya a ribat."
    },
    {
      "resource_id": 38,
      "text": "Na mataan! a so sorga na giyoto i darpa iyan."
    },
    {
      "resource_id": 38,
      "text": "Ipagiza iran rka so bangkit, o anday kaphakadongko iyan?"
    },
    { "resource_id": 38, "text": "Na bang ka kiran oto kaphakisaboti?" },
    { "resource_id": 38, "text": "Sii bo ko Kadnan ka so khadansalan iyan." },
    {
      "resource_id": 38,
      "text": "Mataan! a ska na matag ka phamakaiktiyar ko maalk Rkaniyan."
    },
    {
      "resource_id": 38,
      "text": "Lagid oba mataan a siran ko alongan a kasandngi iran on na da a minitarg iran (ko doniya) a rowar ko kagabigabi odi na so kapitapita!"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "79" }
  }
}
