{
  "translations": [
    {
      "resource_id": 115,
      "text": "Ina rantsuwa da mala'iku mãsu fisgar rãyuka (na kafirai) da ƙarfi."
    },
    {
      "resource_id": 115,
      "text": "Da mãsu ɗibar rãyuka (na mũminai) da sauƙi a cikin nishãɗi."
    },
    {
      "resource_id": 115,
      "text": "Da mãsu sauka daga sama da umurnin Allah kamar suna iyo."
    },
    {
      "resource_id": 115,
      "text": "Sa'an nan, su zama mãsu gaugãwa (da umarnin Allah) kamar suna tsẽre."
    },
    {
      "resource_id": 115,
      "text": "Sa, an nan, su kasance masu shirya gudanar da umarni."
    },
    {
      "resource_id": 115,
      "text": "Rãnar da mai girgiza abũbuwa (bũsar farko) zã ta kaɗa."
    },
    { "resource_id": 115, "text": "Mai biyar ta (bũsa ta biyu) nã biye." },
    {
      "resource_id": 115,
      "text": "Wasu zukãta, a rãnar nan, mãsu jin tsõro ne."
    },
    { "resource_id": 115, "text": "Alhãli idãnunsu na ƙasƙantattu." },
    {
      "resource_id": 115,
      "text": "Sunã cẽwa \"Ashe lalle zã a iya mayar da mu a kan sãwunmu?"
    },
    {
      "resource_id": 115,
      "text": "\"Ashe, idan muka zama ƙasusuwa rududdugaggu?\""
    },
    {
      "resource_id": 115,
      "text": "Suka ce: \"Waccan kam kõmãwa ce, tãɓaɓɓiya!\""
    },
    { "resource_id": 115, "text": "To, ita kam, tsãwa guda kawai ce." },
    { "resource_id": 115, "text": "Sai kawai gã su a bãyan ƙasa." },
    { "resource_id": 115, "text": "Shin, lãbãrin Mũsã ya zo maka?" },
    {
      "resource_id": 115,
      "text": "A lõkacin da Ubangijinsa Ya kirãye shi, a cikin kwari mai tsarki, wato Duwã?"
    },
    {
      "resource_id": 115,
      "text": "Ka tafi zuwa ga Fir'auna, lalle ne shi, ya ƙẽtare haddi."
    },
    {
      "resource_id": 115,
      "text": "\"Sai ka ce masa, Kõ zã ka so ka tsarkaka."
    },
    {
      "resource_id": 115,
      "text": "\"Kuma in shiryar da kai zuwa ga Ubangijinka domin ka ji tsoron Sa?\""
    },
    {
      "resource_id": 115,
      "text": "Sai ya nũna masa ãyar<sup foot_note=132728>1</sup> nan mafi girma."
    },
    { "resource_id": 115, "text": "Sai ya ƙaryata, kuma ya sãɓa (umurni)," },
    {
      "resource_id": 115,
      "text": "Sa'an nan ya jũya bãya, yanã tafiya da sauri."
    },
    { "resource_id": 115, "text": "Sai ya yi gayya, sa'an nan ya yi kira." },
    {
      "resource_id": 115,
      "text": "Sai ya ce: \"Nĩ ne Ubangijinku mafi ɗaudaka.\""
    },
    {
      "resource_id": 115,
      "text": "Sabõda haka Allah Ya kama shi, dõmin azãbar maganar ƙarshe da ta farko."
    },
    {
      "resource_id": 115,
      "text": "Lalle ne, a cikin wannan haƙiƙa akwai abin kula ga wanda yake tsõron Allah."
    },
    {
      "resource_id": 115,
      "text": "Shin, kũ ne mafi wuyar halitta ko sama? Allah Ya gina ta."
    },
    {
      "resource_id": 115,
      "text": "Ya ɗaukaka rufinta, sa'an nan Ya daidaita ta."
    },
    {
      "resource_id": 115,
      "text": "Kuma Ya duhuntar da darenta, kuma Ya fitar da hantsinta."
    },
    { "resource_id": 115, "text": "Kuma, ƙasa a bayan haka Ya mulmula ta." },
    {
      "resource_id": 115,
      "text": "Ya fitar da ruwanta daga gare ta da makiyãyarta."
    },
    { "resource_id": 115, "text": "Da duwatsu, Yã kafe ta." },
    {
      "resource_id": 115,
      "text": "Domin jiyarwa dãɗi a gare ku, kuma ga dabbõbinku."
    },
    { "resource_id": 115, "text": "To, idan uwar masĩfu, mafi girma, ta zo." },
    {
      "resource_id": 115,
      "text": "Rãnar da mutum zai yi tunãnin abin da ya aikata."
    },
    { "resource_id": 115, "text": "Kuma, a bayyana Jahĩm ga mai gani." },
    { "resource_id": 115, "text": "To, amma wanda ya yi girman kai." },
    {
      "resource_id": 115,
      "text": "Kuma, ya zãɓi rãyuwa ta kusa, (wato dũniya)."
    },
    { "resource_id": 115, "text": "To, lalle ne Jahĩm, ita ce makõma." },
    {
      "resource_id": 115,
      "text": "Kuma, amma wanda ya ji tsõron tsayi a gaba ga Ubangijinsa, kuma ya kange kansa daga son rai."
    },
    { "resource_id": 115, "text": "To, lalle ne Aljanna ita ce makõma." },
    {
      "resource_id": 115,
      "text": "Sunã tambayar ka game da sa'a, wai yaushe ne matabbatarta?"
    },
    { "resource_id": 115, "text": "Me ya haɗã ka da ambatonta?" },
    {
      "resource_id": 115,
      "text": "Zuwa ga Ubangijinka ƙarshen al'amarinta yake."
    },
    {
      "resource_id": 115,
      "text": "Kai mai gargaɗi kawai ne ga mai tsõron ta."
    },
    {
      "resource_id": 115,
      "text": "Kamar sũ a rãnar da zã su gan ta, ba su zauna ba fãce a lõkacin marẽce ko hantsinsa."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "79" }
  }
}
