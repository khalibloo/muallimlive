{
  "translations": [
    { "resource_id": 113, "text": "Қатты тартып, суырып алушылармен," },
    { "resource_id": 113, "text": "жеңіл етіп шығарып алушылармен," },
    { "resource_id": 113, "text": "және жылдам жүзушілермен," },
    { "resource_id": 113, "text": "солай, екпінді озушылармен," },
    { "resource_id": 113, "text": "бұйрықты орындаушылармен ант етемін!" },
    { "resource_id": 113, "text": "Ол күні сілкінуші сілкінеді," },
    { "resource_id": 113, "text": "оған артынан келесісі жалғасады." },
    { "resource_id": 113, "text": "Ол күні жүректер тітірейді," },
    { "resource_id": 113, "text": "көздер қорлана бағынып, төмен қарайды." },
    {
      "resource_id": 113,
      "text": "Олар  / сенбеушілер / : «Біз артқа қайтарыламыз ба?"
    },
    {
      "resource_id": 113,
      "text": "Егер біз үгітілген сүйекке айналсақ та ма?» - дейді."
    },
    {
      "resource_id": 113,
      "text": "Олар: «Ендеше, ол тиімсіз бір қайту екен», - дейді."
    },
    {
      "resource_id": 113,
      "text": "Ақиқатында, ол - бар болғаны бір ғана қатты дауыс."
    },
    {
      "resource_id": 113,
      "text": "Сонда олар жер бетінде  / тіріліп /  тұрады."
    },
    { "resource_id": 113, "text": "Саған Мұсаның хабары келді ме?" },
    {
      "resource_id": 113,
      "text": "Кезінде қасиетті Тууа алқабында оған Раббысы үндеді:"
    },
    { "resource_id": 113, "text": "«Фиръаунға бар, өйткені ол шектен шықты." },
    { "resource_id": 113, "text": "Әрі оған айт: «Сен тазаруды қалайсың ба?" },
    {
      "resource_id": 113,
      "text": "Саған Раббыңа  / апаратын /  жолды көрсетейін. Сонда сен  / Оның жазасынан / қорқатын боласың», -  / деп / ."
    },
    {
      "resource_id": 113,
      "text": "Сөйтіп оған үлкен бір белгі-мұғжизаны көрсетті,"
    },
    {
      "resource_id": 113,
      "text": "бірақ  / Фиръаун /  оны өтірікке шығарды және қарсы шықты."
    },
    {
      "resource_id": 113,
      "text": "Содан кейін ол теріс айналып, әрекетке кірісті."
    },
    { "resource_id": 113, "text": "Әрі  / халқын /  жинап, жар салды:" },
    {
      "resource_id": 113,
      "text": "«Мен сендердің ең жоғарғы иелеріңмін», - деп."
    },
    {
      "resource_id": 113,
      "text": "Сондықтан Аллаһ, оны соңғы, мәңгілік өмір  / ақирет /  және осы өмір азабымен жазалады."
    },
    {
      "resource_id": 113,
      "text": "Күмәнсіз, мұнда қорқатындар үшін бір ғибрат бар."
    },
    {
      "resource_id": 113,
      "text": "/ Жаратуда /  сендерді жарату қиын ба, әлде аспанды ма? Ол оны құрды,"
    },
    { "resource_id": 113, "text": "оның төбесін көтеріп, оны теңестірді," },
    {
      "resource_id": 113,
      "text": "және оның түнін қараңғы етіп,  / күндіз /  жарығын шығарды."
    },
    { "resource_id": 113, "text": "Әрі одан кейін жерді жайды." },
    {
      "resource_id": 113,
      "text": "Одан  / жерден /  оның суы мен жайылымдарын шығарды,"
    },
    { "resource_id": 113, "text": "және тауларды бекітіп орнықтырды,-" },
    {
      "resource_id": 113,
      "text": "сендердің пайдалануларың әрі малдарың үшін."
    },
    { "resource_id": 113, "text": "Ал, өте үлкен бір қасірет келген кезде," },
    {
      "resource_id": 113,
      "text": "сол күні адам не нәрсеге талпынғанын есіне алады,"
    },
    { "resource_id": 113, "text": "және көрушілерге Жахим анық көрсетіледі." },
    { "resource_id": 113, "text": "Сонда кім шектен шыққан болса," },
    { "resource_id": 113, "text": "әрі бұл өмірді артық көрген болса," },
    {
      "resource_id": 113,
      "text": "онда күмәнсіз, оның баратын орны - Жахим (Тозақ)."
    },
    {
      "resource_id": 113,
      "text": "Ал, кім Раббысының алдына тұрудан қорқып, өзін құмарлықтан қайтарса,"
    },
    {
      "resource_id": 113,
      "text": "онда күмәнсіз, оның баратын орны - жәннат."
    },
    {
      "resource_id": 113,
      "text": "/ Ей, Мұхаммед! / Олар сенен Сағат  / Қиямет /  туралы: «Ол қашан болады?», - деп сұрайды."
    },
    { "resource_id": 113, "text": "Ол туралы сен не айта аласың?" },
    {
      "resource_id": 113,
      "text": "Оның  / ол жайлы толық мағлұматтың /  шегі Раббыңда,"
    },
    {
      "resource_id": 113,
      "text": "сен тек одан  / Есеп күнінен /  қорыққандарды ғана ескерте аласың."
    },
    {
      "resource_id": 113,
      "text": "Олар оны  / қияметті /  көрген күні,  / дүниеде /  бір кеш немесе бір сәске уақыты тұрғандай болады."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "79" }
  }
}
