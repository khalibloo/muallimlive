{
  "translations": [
    {
      "resource_id": 774,
      "text": "Ndahiye abamalayika bashikanuza (roho z’abahakanyi) n’ubukana buhambaye,"
    },
    {
      "resource_id": 774,
      "text": "N’abamalayika bakuramo (roho z’abemeramana) bitonze,"
    },
    {
      "resource_id": 774,
      "text": "N’abamalayika bogoga ikirere bihuta (batwaye izo roho),"
    },
    {
      "resource_id": 774,
      "text": "N’abamalayika bihutana (ubutumwa babuzaniye intumwa za Allah ku isi)."
    },
    {
      "resource_id": 774,
      "text": "N’abamalayika bashyira mu bikorwa ibyo bategetswe."
    },
    {
      "resource_id": 774,
      "text": "Umunsi (impanda ya mbere izavuzwa), maze isi n’imisozi bigatigita bikabije (buri kiremwa kigapfa),"
    },
    {
      "resource_id": 774,
      "text": "(Umutingito wa mbere) uzakurikirwa n’undi mutingito (maze buri kiremwa kizuke),"
    },
    {
      "resource_id": 774,
      "text": "Uwo munsi imitima (ya bamwe) izaba ifite ubwoba n’agahinda,"
    },
    {
      "resource_id": 774,
      "text": "Ndetse n’indoro yabo izaba yaciye bugufi (isuzuguritse)."
    },
    {
      "resource_id": 774,
      "text": "Bazavuga bati “Ese mu by’ukuri tuzasubizwa mu buzima (bwacu bwo ku isi) twahozemo?”"
    },
    {
      "resource_id": 774,
      "text": "“Ese n’iyo twaba twabaye amagufa ashangutse?”"
    },
    {
      "resource_id": 774,
      "text": "Bazavuga bati “Uko kugaruka kwacu (ku isi twifuza) kwaba ari igihombo!”"
    },
    {
      "resource_id": 774,
      "text": "Mu by’ukuri hazabaho indi mpanda izavuzwa rimwe gusa."
    },
    {
      "resource_id": 774,
      "text": "Icyo gihe bazisanga imusozi (bongeye kuba bazima nyuma yo gupfa)."
    },
    { "resource_id": 774, "text": "Ese inkuru ya Musa yakugezeho?" },
    {
      "resource_id": 774,
      "text": "Ubwo Nyagasani we yamuhamagaraga ari mu kibaya gitagatifu cya Tuwa (agira ati),"
    },
    { "resource_id": 774, "text": "“Jya kwa Farawo kuko rwose yigometse.”" },
    {
      "resource_id": 774,
      "text": "Umubwire uti “Ese ushobora kwiyeza (ukareka icyaha cy’ubuhakanyi, ukaba umwemeramana)?”"
    },
    {
      "resource_id": 774,
      "text": "“Nkakuyobora kwa Nyagasani wawe kugira ngo umutinye?”"
    },
    {
      "resource_id": 774,
      "text": "Nuko (Musa) amwereka igitangaza gihambaye."
    },
    { "resource_id": 774, "text": "Ariko (Farawo) yarahinyuye aranigomeka;" },
    {
      "resource_id": 774,
      "text": "Maze atera umugongo akataza (ashishikariza abantu be kudakurikira Musa)."
    },
    {
      "resource_id": 774,
      "text": "Nuko akoranya (abantu be), avuga mu ijwi riranguruye,"
    },
    {
      "resource_id": 774,
      "text": "Agira ati “Ni njye nyagasani wanyu w’ikirenga.”"
    },
    {
      "resource_id": 774,
      "text": "Bityo Allah amuhana by’intangarugero kubera icyaha cya nyuma (yakoze) n’icya mbere <sup foot_note=211614>1</sup>."
    },
    {
      "resource_id": 774,
      "text": "Mu by’ukuri muri ibyo harimo isomo kuri buri wese utinya Allah."
    },
    {
      "resource_id": 774,
      "text": "Ese (yemwe bantu) iremwa ryanyu ni ryo rikomeye, cyangwa ikirere (Allah) yubatse (ni cyo gikomeye)?"
    },
    {
      "resource_id": 774,
      "text": "Yazamuye igisenge cyacyo, maze aragitunganya."
    },
    {
      "resource_id": 774,
      "text": "Ijoro ryacyo arigira umwijima, amanywa yacyo arayakesha."
    },
    { "resource_id": 774, "text": "Nyuma y’ibyo arambura isi," },
    { "resource_id": 774, "text": "Ayisohoramo amazi yayo n’inzuri zayo," },
    { "resource_id": 774, "text": "Anashimangira imisozi," },
    {
      "resource_id": 774,
      "text": "Kugira ngo bibagirire akamaro, mwe n’amatungo yanyu."
    },
    {
      "resource_id": 774,
      "text": "Ariko igihe icyago gihambaye (umunsi w’imperuka) kizaza,"
    },
    {
      "resource_id": 774,
      "text": "Umunsi umuntu azibuka ibyo yashyizemo umuhate,"
    },
    {
      "resource_id": 774,
      "text": "Umuriro wa Jahanamu ukagaragarizwa (buri wese) ureba."
    },
    { "resource_id": 774, "text": "Ubwo wa wundi wigometse," },
    {
      "resource_id": 774,
      "text": "Agahitamo ubuzima bwo kuri iyi si (agakurikira ibibi aterwa n’irari rye),"
    },
    {
      "resource_id": 774,
      "text": "Mu by’ukuri umuriro wa Jahanamu uzaba ubuturo (bwe)."
    },
    {
      "resource_id": 774,
      "text": "Ariko wa wundi watinye kuzahagarara imbere ya Nyagasani we, akanabuza umutima we kurarikira ibibi,"
    },
    {
      "resource_id": 774,
      "text": "Mu by’ukuri, ubusitani (Ijuru) buzaba ubuturo (bwe)."
    },
    {
      "resource_id": 774,
      "text": "(Abahakanyi) barakubaza (yewe Muhamadi) ku bijyanye n’igihe imperuka izabera"
    },
    {
      "resource_id": 774,
      "text": "Nta bumenyi ufite bwo kugira icyo uyivugaho,"
    },
    { "resource_id": 774, "text": "Ubumenyi bwayo bwihariye Nyagasani wawe." },
    {
      "resource_id": 774,
      "text": "Ahubwo wowe (Muhamadi) nta kindi uri cyo uretse kuba uri umuburizi w’abatinya (umunsi w’imperuka)."
    },
    {
      "resource_id": 774,
      "text": "Umunsi bazawubona, bazamera nk’aho babaye ku isi ikigoroba kimwe cyangwa igitondo kimwe."
    }
  ],
  "meta": {
    "translation_name": "The Rwanda Muslims Association team",
    "author_name": "The Rwanda Muslims Association team",
    "filters": { "resource_id": 774, "chapter_number": "79" }
  }
}
