{
  "translations": [
    {
      "resource_id": 232,
      "text": "Ndayira Malayika ezisikambula       emyoyo gy’abajeemu mu bukambwe."
    },
    {
      "resource_id": 232,
      "text": "Era ndayira Malayika ezisowola emyoyo gy’abakkiriza obusowozi."
    },
    {
      "resource_id": 232,
      "text": "Era ndayira Malayika eziwugira mu bbanga oluwuga."
    },
    {
      "resource_id": 232,
      "text": "Era ndayira Malayika ezivuganya       oluvuganya nga zitwala emyoyo       gy’abakkiriza mu jjana."
    },
    {
      "resource_id": 232,
      "text": "Ne ndayira ne Malayika ezissa mu nkola ebiragiro (Byange)."
    },
    {
      "resource_id": 232,
      "text": "(Mukimanye nti ebitonde byonna bigenda kuzikirira) ku lunaku buli kintu kyonna lwe kirikankana nga engombe efuuyiddwa."
    },
    {
      "resource_id": 232,
      "text": "Luligobererwa olufuuwa olw'okubiri (olw'okuzuukira)."
    },
    {
      "resource_id": 232,
      "text": "E mitima gy’abatakkiriza ku lunaku olwo giribeera mu kutya."
    },
    { "resource_id": 232, "text": "Amaaso gaabwe nga makkakkamu." },
    {
      "resource_id": 232,
      "text": "Bagamba (nga bajerega), nti \"Mazima ddala tulizzibwawo mu bulamu nga bwetulimu kati?\""
    },
    {
      "resource_id": 232,
      "text": "Bwe tuliba tumaze okufuuka amagumba amamerengufu?"
    },
    {
      "resource_id": 232,
      "text": "Bongerako ne bagamba nti (okwonno bwekiriba bwekityo) kuliba kudda kwa kufaafaaganirwa."
    },
    {
      "resource_id": 232,
      "text": "Mazima okuzuukira lugenda kubeera olukanga lumu lwokka."
    },
    {
      "resource_id": 232,
      "text": "Baligenda okulaba nga bali ku ngulu ku nsi."
    },
    {
      "resource_id": 232,
      "text": "Abaffe wamanya ku kyafaayo kya Nabbi Musa?"
    },
    {
      "resource_id": 232,
      "text": "Awo Katonda we yakoowoolera Musa nga (Musa) ali mu lusenyi olutukuvu 'Tuwa'?"
    },
    {
      "resource_id": 232,
      "text": "N'amugamba nti genda eri Firaawo kubanga ye asusse mu bujeemu ne mu buwakanyi."
    },
    {
      "resource_id": 232,
      "text": "Omugambe nti, Abaffe waalyetaaze okwetukuza (n'okkiriza mukama Katonda wo)?"
    },
    {
      "resource_id": 232,
      "text": "Ndyoke mbe nga nkulungamya eri Katonda wo obeere nga omutya?"
    },
    {
      "resource_id": 232,
      "text": "(Nabbi Musa) n’alaga Firaawo        obujulizi obwenkukunala."
    },
    { "resource_id": 232, "text": "(Firaawo) naalimbisa era n’ajeema." },
    {
      "resource_id": 232,
      "text": "Bwe yamala n'abikuba amabega era n’akola kaweefube w'okubirwanyisa."
    },
    {
      "resource_id": 232,
      "text": "N’akungaanya (amagye ge, abakungu be, n’abalogo) n’alangirira."
    },
    {
      "resource_id": 232,
      "text": "Ng’agamba nti nze Katonda wa mmwe owa waggulu."
    },
    {
      "resource_id": 232,
      "text": "Katonda n’amubonereza  n’okumuzikiriza olw’ekisobyo ekyasembayo n’ekyasooka."
    },
    {
      "resource_id": 232,
      "text": "Mazima mu ekyo (eky’okuzikiriza         Firaawo) mulimu eky’okulabirako eri oyo atya Katonda."
    },
    {
      "resource_id": 232,
      "text": "Abaffe, mmwe be mweraba mwe musinga obuzibu okutonda okusinga e ggulu? Yalitonda nno!"
    },
    {
      "resource_id": 232,
      "text": "(Awamu n'obugevvu bwalyo) yaliwanika n'alitereeza."
    },
    {
      "resource_id": 232,
      "text": "Aleeta enzikiza yaalyo n’aggyayo         ekitangaala kyalyo."
    },
    { "resource_id": 232, "text": "N’ensi oluvanyuma lwebyo yagyaliira." },
    {
      "resource_id": 232,
      "text": "Muyo mwennyini mweyajja amazzi gaayo namalundiro gaayo."
    },
    { "resource_id": 232, "text": "N’ensozi yazisimba n'azinyweeza." },
    {
      "resource_id": 232,
      "text": "(Ebyo yabikola) lwa kugasa mmwe n'ensolo za mmwe."
    },
    {
      "resource_id": 232,
      "text": "Akabenje akanene bwe kalijja (olwo lwe luliba olunaku lw'enkomerero)"
    },
    {
      "resource_id": 232,
      "text": "Olunaku lw’alijjukira omuntu ebyo byonna bye yakola."
    },
    {
      "resource_id": 232,
      "text": "Omuliro Jahiimu negulagibwa eri yenna alaba."
    },
    { "resource_id": 232, "text": "Oyo yenna eyasukka mu kujeema" },
    {
      "resource_id": 232,
      "text": "N’asukkulumya obulamu bw’ensi (ku bw'enkomerero)"
    },
    { "resource_id": 232, "text": "Mazima omuliro Jahiimu bwe buddo bwe." },
    {
      "resource_id": 232,
      "text": "Oyo aliba nga yatya okuyimirira mu maaso ga Mukama we (Katonda). N’aziyiza omwoyo gwe ku by’obwagazi."
    },
    { "resource_id": 232, "text": "Mazima e jjana, bwe buddo bwe." },
    {
      "resource_id": 232,
      "text": "Bakubuuza gwe (Nabbi Muhammad) ebikwata ku lunaku lw’enkomerero, nti lulibaawo ddi."
    },
    { "resource_id": 232, "text": "Wa gy'onoggya okulwogerako?" },
    {
      "resource_id": 232,
      "text": "Omulezi wo Katonda yekka ya manyi ebirukwatako."
    },
    { "resource_id": 232, "text": "Mazima ggwe oli mutiisa eri oyo alutya." },
    {
      "resource_id": 232,
      "text": "Mazima bwe baliraba olunaku olwo balibanga abataatuula ku nsi okugyako ekiseera ky'olweggulo oba e kye nkya."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "79" }
  }
}
