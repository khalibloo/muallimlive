{
  "translations": [
    {
      "resource_id": 111,
      "text": "[Maleykaa lubbuu kaafiraa] humnaan buttuunin (kakadha)."
    },
    {
      "resource_id": 111,
      "text": "[Kan lubbuu mu’uminaa] luqqisuu suuta luqqiftuunis."
    },
    {
      "resource_id": 111,
      "text": "[Kan ajaja Rabbii geessuuf] adeemuu demaniinis."
    },
    { "resource_id": 111, "text": "Maleykota] dorgommii wal dorgomaniinis" },
    {
      "resource_id": 111,
      "text": "(Kan) ajaja Rabbii gara dachii geessaniininis (nan kakadha"
    },
    {
      "resource_id": 111,
      "text": "Guyyaa sochootuun [afuuffiin xurumbaa nama] sochooftu;"
    },
    {
      "resource_id": 111,
      "text": "Hordoftuutu (afuuffii biraatu) ishee hordofa."
    },
    { "resource_id": 111, "text": "Onneen gariin guyyaa san rifattuudha." },
    { "resource_id": 111, "text": "Ijji ishee salphattuudha." },
    {
      "resource_id": 111,
      "text": "Ni jedhu: \"sila nuti dhugumatti haala jireenya duriitti ni deebifamnaa?"
    },
    { "resource_id": 111, "text": "Sila erga lafee dhumte taanee moo?" },
    {
      "resource_id": 111,
      "text": "Yoo akkas ta'e sun deebii hoongooti\" jedhan."
    },
    { "resource_id": 111, "text": "Isheen iyya (afuuffii) tokko qofa." },
    {
      "resource_id": 111,
      "text": "Yeroma san isaan gubbaa dachii irratti ta'u"
    },
    { "resource_id": 111, "text": "Sila haasofni waa’ee Muusaa sitti dhufee?" },
    {
      "resource_id": 111,
      "text": "Yeroo Gooftaan isaa laga qulqulleffamaa \"Xuwaa\" jedhamu keessatti isatti lallabe."
    },
    {
      "resource_id": 111,
      "text": "Gara Fir'awn deemi; inni daangaa darbee jira."
    },
    {
      "resource_id": 111,
      "text": "Jedhiin: \"sila gara (shirkii irraa) qulqulleffachuutti fedha qabdaa?"
    },
    {
      "resource_id": 111,
      "text": "Akka sodaattuuf gara Gooftaa keetii si qajeelchutti (fedha qabdaa).\""
    },
    {
      "resource_id": 111,
      "text": "[Muusan] mallattoo guddaa isa (Fir'awniin) agarsiise."
    },
    { "resource_id": 111, "text": "Inni (Fir’awn) sobsiisee faallesse." },
    { "resource_id": 111, "text": "Ergasii ariifataa gara gale." },
    { "resource_id": 111, "text": "Sana booda walitti qabee lallabe:" },
    {
      "resource_id": 111,
      "text": "“Ani gooftaa keessan isa ol aanaadha” jedhe."
    },
    {
      "resource_id": 111,
      "text": "Sana booda Rabbiin adabbii [badii] boodaatiifi jalqabaatiifis isa qabe."
    },
    {
      "resource_id": 111,
      "text": "Dugumatti, kana keessa nama Rabbiin sodaatuuf gorsatu jira."
    },
    {
      "resource_id": 111,
      "text": "Sila uumaa keessantu irra jabaata moo samii dha? Inni (Rabbiin) ishee ni ijaare."
    },
    {
      "resource_id": 111,
      "text": "Ijaarsa ishee ol fuudhee, ishee wal qixxeesse."
    },
    {
      "resource_id": 111,
      "text": "Halkan ishee dukkaneessee guyyaa ishee ibse."
    },
    { "resource_id": 111, "text": "Dachii sana booda sirreesse." },
    {
      "resource_id": 111,
      "text": "Ishee irraa bishaan isheetiifi biqiltuu ishee ni baase."
    },
    { "resource_id": 111, "text": "Gaarreenis dachii irra ni dhaabe." },
    {
      "resource_id": 111,
      "text": "Isiniifi beelladoota keessan qanansiisuuf [kana godhe]."
    },
    { "resource_id": 111, "text": "Yeroo balaan guddoon (Qiyaamaan) dhufte," },
    { "resource_id": 111, "text": "Guyyaa namni waan hojjate hunda yaadatu," },
    {
      "resource_id": 111,
      "text": "(Guyyaa) ibiddi jahannam namuma arguuf mul'atte,"
    },
    { "resource_id": 111, "text": "Namni daangaa dabree," },
    { "resource_id": 111, "text": "Jireenya addunyaa kanaa filate," },
    { "resource_id": 111, "text": "Dhugumatti, teesson isaa jahannami." },
    {
      "resource_id": 111,
      "text": "Namni Gooftaa isaa dura dhaabbachuu sodaatee, lubbuu isaa waan isheen hawwitu irraa dhorge,"
    },
    {
      "resource_id": 111,
      "text": "Dhugumatti, jannanni bakka qubannaa isaati."
    },
    {
      "resource_id": 111,
      "text": "[Yaa Muhammad SAW!] Qiyaamaa irraa, yoom argamtii ishee si gaafatu."
    },
    {
      "resource_id": 111,
      "text": "Ati beekumsa ishee irraa maal keessa jirta?"
    },
    {
      "resource_id": 111,
      "text": "Beekumsi ishee kan dhumaa garuma Gooftaa keetiiti."
    },
    {
      "resource_id": 111,
      "text": "Dhugumatti, ati akeekkachiisaa nama ishee sodaatuuti."
    },
    {
      "resource_id": 111,
      "text": "Isaan guyyaa ishee argan waan galgala tokko yookiin ganama tokko malee (addunyaa irra) hin turin itti fakkaata"
    }
  ],
  "meta": {
    "translation_name": "Ghali Apapur Apaghuna",
    "author_name": "Ghali Apapur Apaghuna",
    "filters": { "resource_id": 111, "chapter_number": "79" }
  }
}
