{
  "translations": [
    { "resource_id": 42, "text": "Na wyrywających gwałtownie!" },
    { "resource_id": 42, "text": "Na biegnących pośpiesznie!" },
    { "resource_id": 42, "text": "Na płynących lekko i" },
    { "resource_id": 42, "text": "Na wyprzedzających szybko!" },
    { "resource_id": 42, "text": "I na zarządzających sprawami!" },
    { "resource_id": 42, "text": "Tego Dnia, kiedy zadrży drżąca," },
    { "resource_id": 42, "text": "Nastąpi po tym drżeniu następne;" },
    { "resource_id": 42, "text": "Serca tego Dnia będą wzburzone," },
    { "resource_id": 42, "text": "Spojrzenia będą pokorne." },
    {
      "resource_id": 42,
      "text": "Oni będą mówili: \"Czyż my rzeczywiście zostaniemy przywróceni do poprzedniego stanu?"
    },
    {
      "resource_id": 42,
      "text": "Czyż... skoro byliśmy kośćmi zestalonymi?\""
    },
    {
      "resource_id": 42,
      "text": "Oni powiedzą: \"Byłby to wówczas powrót przynoszący stratę!\""
    },
    { "resource_id": 42, "text": "I będzie tylko jeden okrzyk przerażenia," },
    {
      "resource_id": 42,
      "text": "I naraz oni znajdą się na czuwającej ziemi!"
    },
    {
      "resource_id": 42,
      "text": "Czy doszło do ciebie opowiadanie o Mojżeszu?"
    },
    { "resource_id": 42, "text": "Oto wezwał go Pan w świętej dolinie Tuwa:" },
    { "resource_id": 42, "text": "\"Idź do Faraona - on się zbuntował -" },
    {
      "resource_id": 42,
      "text": "I powiedz: \"Czy ty jesteś gotów się oczyścić?"
    },
    {
      "resource_id": 42,
      "text": "Wtedy ja poprowadzę cię do twego Pana, a ty okażesz bojaźń Bożą.\""
    },
    { "resource_id": 42, "text": "I pokazał mu znak największy," },
    {
      "resource_id": 42,
      "text": "Lecz on uznał to za kłamstwo i zbuntował się."
    },
    {
      "resource_id": 42,
      "text": "Następnie odwrócił się plecami, działając pośpiesznie."
    },
    { "resource_id": 42, "text": "I zebrał lud, i obwieścił," },
    {
      "resource_id": 42,
      "text": "Mówiąc: \"Ja jestem waszym panem najwyższym!\""
    },
    {
      "resource_id": 42,
      "text": "Wtedy Bóg dosięgną go karą w życiu ostatecznym i pierwszym."
    },
    {
      "resource_id": 42,
      "text": "Zaprawdę, w tym jest przykład pouczający dla tego, kto jest bogobojny."
    },
    {
      "resource_id": 42,
      "text": "Czy was trudniej było stworzyć, czy niebo, które On zbudował?"
    },
    {
      "resource_id": 42,
      "text": "Wzniósł On wysoko jego sklepienie i ukształtował je harmonijnie."
    },
    {
      "resource_id": 42,
      "text": "On zaciemnił jego noc i On wyprowadził światłość poranną."
    },
    { "resource_id": 42, "text": "Następnie rozpostarł ziemię." },
    { "resource_id": 42, "text": "Wyprowadził z niej wodę i pastwiska jej." },
    { "resource_id": 42, "text": "I On utwierdził solidnie góry -" },
    { "resource_id": 42, "text": "Na pożytek wam i waszych trzód." },
    {
      "resource_id": 42,
      "text": "Lecz kiedy przyjdzie bardzo wielkie nieszczęście,"
    },
    {
      "resource_id": 42,
      "text": "W tym Dniu przypomni sobie człowiek, nad czym się trudził;"
    },
    {
      "resource_id": 42,
      "text": "I pokazany będzie ogień piekielny temu, kto potrafi widzieć."
    },
    { "resource_id": 42, "text": "Wtedy, dla tego, kto się zbuntował" },
    { "resource_id": 42, "text": "I wolał życie tego świata," },
    {
      "resource_id": 42,
      "text": "Zaprawdę, dla niego miejscem schronienia będzie ogień piekielny."
    },
    {
      "resource_id": 42,
      "text": "Lecz dla tego, kto się lękał stawienia się przed swoim Panem i powstrzymywał duszę od namiętności,"
    },
    {
      "resource_id": 42,
      "text": "To, zaprawdę, dla niego Ogród będzie miejscem schronienia!"
    },
    {
      "resource_id": 42,
      "text": "Będą cię pytać o Godzinę: \"Kiedyż nadejdzie?\""
    },
    { "resource_id": 42, "text": "Jak możesz wspominać o niej?" },
    {
      "resource_id": 42,
      "text": "Do twojego Pana należy jej ostateczny termin."
    },
    {
      "resource_id": 42,
      "text": "Ty jesteś tylko ostrzegającym dla tego, kto się obawia."
    },
    {
      "resource_id": 42,
      "text": "W Dniu, kiedy oni zobaczą ową Godzinę - to wyda im się, jakby trwali tylko jeden wieczór lub jeden ranek."
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "79" }
  }
}
