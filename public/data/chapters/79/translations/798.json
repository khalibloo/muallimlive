{
  "translations": [
    {
      "resource_id": 798,
      "text": "Ngwaalumbila (Achimalaika) ŵaakuchuŵaga (mitima ja makafili) mwamachili."
    },
    {
      "resource_id": 798,
      "text": "Ngwaalumbila soni (Achimalaika) ŵaakutyosyaga (mitima ja ŵandu ŵakulupilila) mwambolembole."
    },
    {
      "resource_id": 798,
      "text": "Nguilumbila soni yaying'ambila mwangalechesya (munnengaleenga, mpela Achimalaika ni ndondwa)."
    },
    {
      "resource_id": 798,
      "text": "Ni ŵaakutendesyana mpikisano (pakwanilisya malamusi ga Allah)."
    },
    {
      "resource_id": 798,
      "text": "Ni (Achimalaika) ŵaakuŵalaganya malamusi (ga Allah pakugaŵika m’mangwakwe)."
    },
    {
      "resource_id": 798,
      "text": "Lisiku lyalichigombedwa lipenga lyandanda (lyaliichitenganya chilichose ni kuwa)."
    },
    {
      "resource_id": 798,
      "text": "Lichilikuichisya lipenga lyaaŵili (yosope yene nikwimuka ni kola umi)."
    },
    {
      "resource_id": 798,
      "text": "Lyele lisikulyo mitima (jine) jichitetemela ni woga."
    },
    {
      "resource_id": 798,
      "text": "Meso ga (achinsyene) mitimajo gachiteteŵala."
    },
    {
      "resource_id": 798,
      "text": "(Makafili) gakasatiji: “Ana uwwe yakuona chachituuchisya mukaŵe ketu kakala (nikuŵa niumi soni)?"
    },
    {
      "resource_id": 798,
      "text": "Kutendaga uwwe tuli maupa gepukuswe-pukuswe?”"
    },
    {
      "resource_id": 798,
      "text": "Ŵatite (mwachisyawumi ni mwakuchindimbula): “Nakuŵaga kwele kuujilaako kusyene, basi kuchiŵa kuujila kwachasiko (kwangali ukoto kukwetu).”"
    },
    { "resource_id": 798, "text": "Chisimu walakweo ni n'gumiilo umpepe." },
    {
      "resource_id": 798,
      "text": "Basi ajile sayi ŵanganyao tachigamba kuona ali pachanya petaka."
    },
    { "resource_id": 798, "text": "Ana jinyyiche abali ja Musa?" },
    {
      "resource_id": 798,
      "text": "Pandema jaŵam'bilaasile Ambujegwe (Allah) pachiŵata chakutakata (chakuŵilanjikwa) Tuwaa."
    },
    {
      "resource_id": 798,
      "text": "(Nikuntenda kuti): Jaawulani kwa Firiauna, chisimu jwalakwejo jusumbile mpika."
    },
    {
      "resource_id": 798,
      "text": "Ni nkajile: “Ana nkusaka kuti n'diiswejesye?”"
    },
    {
      "resource_id": 798,
      "text": "“Ni nan'jongolele kwa Ambuje ŵenu kuti mwaajogopeje?”"
    },
    {
      "resource_id": 798,
      "text": "Basi niŵannosisye chisimosimo chekulungwa."
    },
    { "resource_id": 798, "text": "Nambo jwaakaaniile nikunyosya." },
    {
      "resource_id": 798,
      "text": "Kaneka jwachitundumalile (chikulupi) aku junankulimbichila (kwasiŵilila ŵandu kwa Allah)."
    },
    {
      "resource_id": 798,
      "text": "Basi jwaasonganganyisye (asaŵi) nikwaŵilanga (ŵandu)."
    },
    {
      "resource_id": 798,
      "text": "Ni jwatite: “Une ni nam'mbuje gwenu jwapenani kusyene!”"
    },
    {
      "resource_id": 798,
      "text": "Basi Allah ni ŵankwembekenye ni ipotesi ligongo lya maloŵe gakwe gambesi<sup foot_note=195467>1</sup> ni gandanda<sup foot_note=195466>2</sup>."
    },
    {
      "resource_id": 798,
      "text": "Chisimu mu yalakweyi mwana chaamuko kwa mundu jwaakun'jogopa (Allah)."
    },
    {
      "resource_id": 798,
      "text": "Ana ŵanganyammwe niŵakusausya nnope kagumbidwe (kenu) kapena liwunde lyaŵalitaŵile?"
    },
    { "resource_id": 798, "text": "Ŵalinyakwile nsingu wakwe nikulikolosya." },
    {
      "resource_id": 798,
      "text": "Ni ŵachiunichile chilo chakwe (nichipi) nikulikoposya lilanguka lyakwe (muusi)."
    },
    {
      "resource_id": 798,
      "text": "Nombe litaka panyuma payalakweyo ŵalitandiche."
    },
    {
      "resource_id": 798,
      "text": "Ŵakopwesye mwalakwemo mesi gakwe ni mopo wakwe."
    },
    { "resource_id": 798, "text": "Nombe matumbi ŵagasimiiche." },
    {
      "resource_id": 798,
      "text": "(Kuŵa) yakunsengwasya ŵanganyammwe ni ilango yenu."
    },
    {
      "resource_id": 798,
      "text": "Basi ndema jaliichiika likungu lyekulungwa nnope (Kiyama)."
    },
    {
      "resource_id": 798,
      "text": "Lyele lisikulyo mundu tachikumbuchila yaŵapanganyisye."
    },
    {
      "resource_id": 798,
      "text": "Nombe Moto Waukali wuchiŵichidwa palangulangu kwa nkulola (jwalijose)."
    },
    { "resource_id": 798, "text": "Sano mundu jwaŵasumbile mpika." },
    { "resource_id": 798, "text": "Ni kulongosya umi wa duniya." },
    {
      "resource_id": 798,
      "text": "Chisimu Moto Waukali basi ni liuto lyakwe."
    },
    {
      "resource_id": 798,
      "text": "Sano jwaakogopa kuti tachija kwima pameso pa Ambujegwe (Allah), nikuwukanyaga ntima ku isako yakusakala."
    },
    {
      "resource_id": 798,
      "text": "Chisimu Litimbe lya ku Mbepo basi ni liuto lyakwe."
    },
    {
      "resource_id": 798,
      "text": "Akum'buusya (mmwe Muhammadi ﷺ) ya ndema (jakwichila Kiyama kuti): “Jichiŵa chakachi?”"
    },
    {
      "resource_id": 798,
      "text": "Mmwe nganinkola umanyilisi wanti nikujitomeka."
    },
    {
      "resource_id": 798,
      "text": "Kwa Ambuje ŵenupe (Allah) ni kuchipelela kwakwe (kwa umanyilisi wa Kiyama)."
    },
    {
      "resource_id": 798,
      "text": "Mmwe masengo genu ni kwaatetela ŵaakujijogopa (Kiyamajo)."
    },
    {
      "resource_id": 798,
      "text": "Chisimu ŵanganyao lisiku lyatachijiona (Kiyamajo) tachiŵa nti chisawu nganatama (pa duniya) ikaŵeje ligulo limo kapena kundaŵi kwakwe."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "79" }
  }
}
