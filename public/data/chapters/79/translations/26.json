{
  "translations": [
    { "resource_id": 26, "text": "Při silou vytrhujících," },
    { "resource_id": 26, "text": "při čile prohánějících," },
    { "resource_id": 26, "text": "při plavně se nesoucích," },
    { "resource_id": 26, "text": "při usilovně se předbíhajících," },
    { "resource_id": 26, "text": "při rozkazy uspořádávajících!" },
    { "resource_id": 26, "text": "V den, kdy rozezní se znějící" },
    { "resource_id": 26, "text": "a přijde po ní následující," },
    { "resource_id": 26, "text": "v ten den se všechna srdce rozbuší" },
    { "resource_id": 26, "text": "a zraky jejich se hanbou zkruší!" },
    {
      "resource_id": 26,
      "text": "Říkají: \"Což vskutku budeme vráceni v stav původní,"
    },
    { "resource_id": 26, "text": "až staneme se kostmi zpráchnivělými?\"" },
    {
      "resource_id": 26,
      "text": "A připojí: \"To věru návrat byl by záhubný!\""
    },
    { "resource_id": 26, "text": "A ozve se jen zvuk jediný," },
    { "resource_id": 26, "text": "a hle, octnou se bdící na zemi!" },
    { "resource_id": 26, "text": "Zdaž donesla se ti o Mojžíšovi zpráva," },
    {
      "resource_id": 26,
      "text": "když Pán jeho naň zavolal v údolí posvátném Tuwá:"
    },
    {
      "resource_id": 26,
      "text": "\"K Faraónovi se vydej, neb on věru zpupným se projevil,"
    },
    {
      "resource_id": 26,
      "text": "a rci mu: \"Což se nepatří, aby ses očistil"
    },
    {
      "resource_id": 26,
      "text": "a já abych tě dovedl k Pánu tvému a ty se Ho bál?\""
    },
    { "resource_id": 26, "text": "A znamení největší mu ukázal," },
    {
      "resource_id": 26,
      "text": "však ten za lež je prohlásil a neposlušný byl,"
    },
    { "resource_id": 26, "text": "pak zády se otočil a pryč pospíšil" },
    { "resource_id": 26, "text": "a lidi své si shromáždil a pak prohlásil:" },
    { "resource_id": 26, "text": "\"Já vaším pánem jsem nejvyšším!\"" },
    {
      "resource_id": 26,
      "text": "A učinil jej Bůh na onom i tomto světě trestem varovným,"
    },
    {
      "resource_id": 26,
      "text": "a pro toho, kdo naplněn je bázní, to věru bude poučením!"
    },
    {
      "resource_id": 26,
      "text": "Jste obtížnější pro stvoření vy, anebo nebe? On je vystavěl,"
    },
    { "resource_id": 26, "text": "v klenbu je vyzvedl a vhodně vyrovnal," },
    {
      "resource_id": 26,
      "text": "temnotou noc jeho zahalil a jasu dennímu z něho vzejít dal"
    },
    { "resource_id": 26, "text": "a zemi posléze rozprostřel," },
    {
      "resource_id": 26,
      "text": "a aby voda i pastviny na ní vzešly, způsobil"
    },
    { "resource_id": 26, "text": "a také hory tam zakotvil," },
    { "resource_id": 26, "text": "aby užitek v tom pro vás i vaše stáda byl." },
    { "resource_id": 26, "text": "A až nadejde ten převrat nesmírný" },
    {
      "resource_id": 26,
      "text": "v den, kdy člověk si vzpomene na všechno své snažení,"
    },
    {
      "resource_id": 26,
      "text": "tehdy předvedeno bude peklo tomu, kdo uvidí."
    },
    { "resource_id": 26, "text": "Ti, kdož vzpurní byli" },
    { "resource_id": 26, "text": "a život pozemský si oblíbili," },
    { "resource_id": 26, "text": "těm věru peklo za útulek připravili." },
    {
      "resource_id": 26,
      "text": "Však ten, jenž postavení Pána svého se bál a duši svou před vášní spasil,"
    },
    {
      "resource_id": 26,
      "text": "ten věru v zahradě rajské svůj bude mít azyl."
    },
    {
      "resource_id": 26,
      "text": "Budou se tě na Hodinu, a kdy má nastat, ptát;"
    },
    { "resource_id": 26, "text": "proč ty máš se vlastně o ní zmiňovat?" },
    { "resource_id": 26, "text": "Vždyť Pánu tvému patří lhůta její konečná!" },
    {
      "resource_id": 26,
      "text": "Ty jen varovatelem jsi toho, jenž obavu z ní má."
    },
    {
      "resource_id": 26,
      "text": "A v den, kdy spatří ji, bude se jim zdát, jako by v hrobech svých víc než večer či jitro nestrávili."
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "79" }
  }
}
