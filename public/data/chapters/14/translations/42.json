{
  "translations": [
    {
      "resource_id": 42,
      "text": "Alif. Lam. Ra. Oto Księga; posłaliśmy ją tobie, abyś wyprowadził ludzi z ciemności ku światłu - za pozwoleniem ich Pana - ku drodze Potężnego, Godnego Chwały"
    },
    {
      "resource_id": 42,
      "text": "Boga, do którego należy to, co jest w niebiosach, i to, co jest na ziemi. Biada tym, którzy nie uwierzyli, z powodu kary strasznej;"
    },
    {
      "resource_id": 42,
      "text": "Tym, którzy przedkładają życie tego świata ponad życie ostateczne, którzy oddalają się od drogi Boga i pragną drogi krętej . Oni są w zabłądzeniu dalekim."
    },
    {
      "resource_id": 42,
      "text": "My wysyłaliśmy posłańców przemawiających tylko językiem swojego ludu, aby mogli jasno tłumaczyć. Bóg sprowadza z drogi, kogo chce, i prowadzi drogą prostą, kogo chce. On jest Potężny, Mądry!"
    },
    {
      "resource_id": 42,
      "text": "Posłaliśmy już Mojżesza z Naszymi znakami: \"Wyprowadź lud twój z ciemności ku światłu Przypomnij im dni Boga!\" Zaprawdę, w tym są znaki dla każdego cierpliwego i wdzięcznego!"
    },
    {
      "resource_id": 42,
      "text": "I oto powiedział Mojżesz do swego ludu: \"Wspominajcie dobroć Boga względem was! Oto On was wyratował od ludzi Faraona! Oni nakładali na was najgorszą karę: zabijali waszych synów, a pozostawiali przy życiu kobiety. W tym jest wielkie doświadczenie dla was od waszego Pana.\""
    },
    {
      "resource_id": 42,
      "text": "Oto ogłosił wasz Pan: \"Jeśli będziecie wdzięczni, to Ja obdarzę was więcej; a jeśli nie będziecie wdzięczni, to, zaprawdę, Moja kara będzie straszna!\""
    },
    {
      "resource_id": 42,
      "text": "I powiedział Mojżesz: \"Jeśli nie będziecie wdzięczni - wy i ci, którzy są na ziemi - ...zaprawdę, Bóg jest bogaty i godny chwały!\""
    },
    {
      "resource_id": 42,
      "text": "Czy nie doszło do was opowiadanie o tych, którzy byli przed wami - o ludzie Noego, o ludach Ad i Samud, jak i o tych, którzy przyszli po nich, a o których wie tylko Bóg? Przyszli do nich posłańcy z jasnymi dowodami, lecz oni włożyli ręce do swoich ust i powiedzieli: \"My nie wierzymy w to, z czym zostaliście posłani. I, zaprawdę, jesteśmy w głębokim zwątpieniu względem tego, do czego nas wzywacie.\""
    },
    {
      "resource_id": 42,
      "text": "Powiedzieli ich posłańcy: \"Czy można wątpić o Bogu, stwórcy niebios i ziemi? On was wzywa, . aby wam przebaczyć grzechy i aby wam udzielić zwłoki aż do oznaczonego terminu.\" Oni powiedzieli: \"Jesteście tylko ludźmi, tak jak my. Chcecie nas oddalić od tego, co czcili nasi ojcowie. Dajcie nam więc jakiś jasny dowód władzy!\""
    },
    {
      "resource_id": 42,
      "text": "Powiedzieli im ich posłańcy: \"Jesteśmy tylko ludźmi, tak jak wy, lecz Bóg obdarowuje dobrodziejstwami tego, kogo chce spośród Swoich sług; i nie możemy przychodzić do was z dowodem władzy inaczej, jak tylko za zezwoleniem Boga. Niech więc zaufają Bogu ludzie wierzący!"
    },
    {
      "resource_id": 42,
      "text": "A dlaczego nie mielibyśmy zaufać Bogu, skoro On nas poprowadził po naszych drogach? My będziemy, z pewnością, bardzo cierpliwie znosić to wszystko, czym nas obrażacie. _Niech więc zaufają Bogu ci, którzy są pełni ufności!\""
    },
    {
      "resource_id": 42,
      "text": "Ci którzy nie uwierzyli, powiedzieli do swoich posłańców: \"My na pewno wypędzimy was z naszej ziemi albo powrócicie do naszej społeczności religijnej.\" I objawił im ich Pan: \"My z pewnością wytracimy niesprawiedliwych"
    },
    {
      "resource_id": 42,
      "text": "I osiedlimy was na ziemi po nich. To jest dla tych, którzy się obawiają Mojej obecności, którzy się obawiają Mojej groźby.\""
    },
    {
      "resource_id": 42,
      "text": "Oni prosili o rozstrzygnięcie, lecz zawiedziony zostanie wszelki uporczywy tyran."
    },
    {
      "resource_id": 42,
      "text": "Za nim jest Gehenna, gdzie będzie on pojony wodą cuchnącą."
    },
    {
      "resource_id": 42,
      "text": "Będzie ją połykał, lecz tylko z trudem będzie mógł ją przełknąć. Śmierć będzie do niego przychodzić z każdego miejsca, lecz on nie będzie mógł umrzeć; a z tyłu za nim - sroga kara"
    },
    {
      "resource_id": 42,
      "text": "Czyny tych, którzy nie uwierzyli w swojego Pana, podobne są do popiołu, nad którym wzmógł się wiatr w burzliwy dzień. Oni nie będą mieli władzy nad niczym, co zyskali. To jest zabłądzenie dalekie!"
    },
    {
      "resource_id": 42,
      "text": "Czy nie widzisz, że Bóg stworzył niebiosa i ziemię w całej prawdzie? Jeśli zechce, to was usunie i sprowadzi nowe stworzenie."
    },
    { "resource_id": 42, "text": "To dla Boga nie jest wcale trudne." },
    {
      "resource_id": 42,
      "text": "I pojawią się wszyscy przed Bogiem. I powiedzą słabi tym, którzy byli dumni: \"My postępowaliśmy za wami. Czy wybawicie nas od jakiejkolwiek kary Boga?\" Oni powiedzą: \"Gdyby Bóg poprowadził nas drogą prostą, to i my poprowadzilibyśmy was drogą prostą. Nam jest wszystko jedno, czy będziemy się skarżyć, czy będziemy cierpliwi; my nie mamy wcale miejsca schronienia.\""
    },
    {
      "resource_id": 42,
      "text": "Powiedział szatan, kiedy sprawa została rozstrzygnięta: \"Zaprawdę, Bóg dał wam obietnicę, obietnicę prawdy! I ja wam dałem obietnicę, lecz ja was oszukałem; ja nie miałem nad wami żadnej władzy. Ja tylko wzywałem was, a wyście mi odpowiedzieli. Nie gańcie mnie więc, lecz gańcie siebie samych! Ani ja wam nie pomogę, ani wy mi nie pomożecie. Wyrzekam się tego, czego wy niegdyś uczyniliście mnie współuczestnikiem.\" Zaprawdę, niesprawiedliwych czeka kara bolesna!"
    },
    {
      "resource_id": 42,
      "text": "I ci, którzy uwierzyli i pełnili dobre dzieła, będą wprowadzeni do Ogrodów, gdzie w dole płyną strumyki. Oni tam będą przebywać na wieki - za zezwoleniem ich Pana. Tam ich pozdrowieniem będzie: \"Pokój!\""
    },
    {
      "resource_id": 42,
      "text": "Czy nie widziałeś, jak Bóg przytacza jako przypowieść dobre słowo? - ono jest jak dobre drzewo, którego korzeń jest mocno utwierdzony, a jego gałęzie w niebiosach."
    },
    {
      "resource_id": 42,
      "text": "Ono przynosi swoje owoce każdego czasu, za pozwoleniem swego Pana. Bóg przytacza przypowieści ludziom - być może, oni się opamiętają!"
    },
    {
      "resource_id": 42,
      "text": "A złe słowo jest podobne do złego drzewa: wyrwane z powierzchni ziemi, nie ma solidnego utwierdzenia."
    },
    {
      "resource_id": 42,
      "text": "Bóg umacnia tych, którzy uwierzyli, słowem mocno utwierdzonym, w życiu na tym świecie i w życiu ostatecznym; i sprowadza Bóg z drogi niesprawiedliwych. Bóg czyni to, co chce."
    },
    {
      "resource_id": 42,
      "text": "Czy nie widziałeś tych, którzy zamienili dobroć Boga na niewiarę i umieścili swój lud w domostwie zguby"
    },
    {
      "resource_id": 42,
      "text": "- w Gehennie, w której oni się będą palić. A jakże to nieszczęsne miejsce pobytu!"
    },
    {
      "resource_id": 42,
      "text": "Oni ustanowili równych Bogu, aby sprowadzać z Jego drogi. 'Powiedz: \"Używajcie póki czas, bo, zaprawdę, wasze wędrowanie zmierza ku ogniu!\""
    },
    {
      "resource_id": 42,
      "text": "Powiedz Moim sługom, którzy uwierzyli, niech oni odprawiają modlitwę i niech rozdają skrycie i jawnie z tego, w co ich zaopatrzyliśmy, zanim nadejdzie dzień, kiedy nie będzie ani handlu, ani przyjaźni."
    },
    {
      "resource_id": 42,
      "text": "Bóg jest Tym, który stworzył niebiosa i ziemię i spuścił z nieba wodę; i wyprowadził dzięki niej owoce jako zaopatrzenie dla was. On podporządkował wam okręty, aby pływały po morzu na Jego rozkaz. On podporządkował wam rzeki."
    },
    {
      "resource_id": 42,
      "text": "On podporządkował wam słońce i księżyc, trudzące się nieustannie; a także noc i dzień."
    },
    {
      "resource_id": 42,
      "text": "On dał wam wszystko, o co prosiliście. Jeślibyście chcieli zliczyć dobrodziejstwa Boga, to zliczyć ich nie zdołacie. Zaprawdę, człowiek jest bardzo niesprawiedliwy i niewdzięczny!"
    },
    {
      "resource_id": 42,
      "text": "Oto powiedział Abraham: \"Panie mój ! Uczyń to miasto bezpiecznym i uchowaj mnie i moich synów od tego, abyśmy mieli czcić bałwany!"
    },
    {
      "resource_id": 42,
      "text": "Panie mój! Przecież oni sprowadzili z drogi wielu ludzi. Kto więc pójdzie za mną, ten należy do mnie; a ten, kto mi się sprzeciwia... Ty, zaprawdę, jesteś przebaczający, litościwy!"
    },
    {
      "resource_id": 42,
      "text": "Panie nasz! Oto osiedliłem część mojego potomstwa w dolinie nieurodzajnej, obok Twego świętego Domu. Panie nasz! Niech oni odprawiają modlitwę, a Ty uczyń, aby serca ludzi skłoniły się ku nim, i daj im owoców jako zaopatrzenie! Być może, oni będą wdzięczni!"
    },
    {
      "resource_id": 42,
      "text": "Panie nasz! Zaprawdę, Ty wiesz, co my ukrywamy i co czynimy jawnie. I nic nie jest ukryte przed Bogiem ani na ziemi, ani w niebie."
    },
    {
      "resource_id": 42,
      "text": "Chwała niech będzie Bogu, który mi dał, mimo mojej starości, Isma`ila i Izaaka. Zaprawdę, mój Pan dobrze słyszy modlitwę!"
    },
    {
      "resource_id": 42,
      "text": "Panie mój! Uczyń, abym odprawiał modlitwę, i tak samo względem mego potomstwa! Panie nasz! Przyjmij moją modlitwę!"
    },
    {
      "resource_id": 42,
      "text": "Panie nasz! Przebacz mi i moim rodzicom, i wszystkim wierzącym w Dniu, kiedy nastąpi rachunek!\""
    },
    {
      "resource_id": 42,
      "text": "I nie uważaj, iż Bóg nie dba o to, co czynią niesprawiedliwi! On tylko daje im zwłokę do Dnia,. kiedy ich spojrzenia osłupieją;"
    },
    {
      "resource_id": 42,
      "text": "Oni się będą śpieszyć przerażeni, z głowami podniesionymi, nie patrząc na siebie wcale, a ich serca będą jak powietrze."
    },
    {
      "resource_id": 42,
      "text": "Ostrzegaj ludzi przed Dniem, kiedy przyjdzie do nich kara! Wtedy ci, którzy czynili niesprawiedliwość, będą mówili: \"Panie nasz! daj nam krótką zwłokę; my odpowiemy na Twoje wezwanie i pójdziemy za posłańcami.\" \"Czyż nie przysięgaliście przedtem, że nigdy nie znikniecie?"
    },
    {
      "resource_id": 42,
      "text": "Zamieszkaliście domostwa tych, którzy byli niesprawiedliwi dla siebie samych; i stało się dla was jasne, jak postąpiliśmy z nimi; i przytoczyliśmy wam przypowieści. \""
    },
    {
      "resource_id": 42,
      "text": "Oni uciekali się do swojej chytrości, lecz u Boga jest wszystka ich chytrość, choćby nawet ich chytrość była zdolna przesunąć góry."
    },
    {
      "resource_id": 42,
      "text": "I nie uważaj, iż Bóg nie dotrzymuje obietnicy, którą dał Swoim posłańcom. Zaprawdę, Bóg jest potężny, włada zemstą"
    },
    {
      "resource_id": 42,
      "text": "W Dniu, kiedy ziemia zostanie zamieniona na inną ziemię, i tak samo niebiosa, i kiedy oni stawią się przed Bogiem, Jedynym, Wszechpotężnym!"
    },
    {
      "resource_id": 42,
      "text": "Zobaczysz tego Dnia grzeszników zakutych w kajdany;"
    },
    {
      "resource_id": 42,
      "text": "Ich szaty będą ze smoły, a ich twarze będzie pokrywał ogień;"
    },
    {
      "resource_id": 42,
      "text": "Tak by mógł zapłacić Bóg każdej duszy za to, co ona sobie zdobyła. Zaprawdę, Bóg jest szybki w rachunku!"
    },
    {
      "resource_id": 42,
      "text": "To jest obwieszczenie dla ludzi, aby byli przez nie ostrzeżeni i aby wiedzieli, iż On jest Bogiem Jedynym; i aby się opamiętali ludzie obdarzeni rozumem!"
    }
  ],
  "meta": {
    "translation_name": "Józef Bielawski",
    "author_name": "Józef Bielawski",
    "filters": { "resource_id": 42, "chapter_number": "14" }
  }
}
