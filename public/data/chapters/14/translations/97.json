{
  "translations": [
    {
      "resource_id": 97,
      "text": "ا۔ل۔ر، اے محمد ؐ ، یہ ایک کتاب ہے جس کو ہم نے تمہاری طرف نازل کیا ہے تا کہ تم لوگوں کو تاریکیوں سے نکال کر روشنی میں لاوٴ، ان کے ربّ کی توفیق سے، اُس خدا کے راستے<sup foot_note=\"184583\">1</sup> پر جو زبردست اور اپنی ذات میں آپ محمُود<sup foot_note=\"184584\">2</sup> ہے"
    },
    {
      "resource_id": 97,
      "text": "اور زمین اور آسمانوں کی ساری موجودات کا مالک ہے اور سخت تباہ کن سزا ہے قبول حق سے انکار کرنے والوں کے لیے"
    },
    {
      "resource_id": 97,
      "text": "جو دُنیا کی زندگی کو آخرت پر ترجیح دیتے ہیں،<sup foot_note=\"184585\">1</sup> جو اللہ کے راستے سے لوگوں کو روک رہے ہیں اور چاہتے ہیں کہ یہ راستہ (ان کی خواہشات کے مطابق)ٹیڑھا ہو جائے۔<sup foot_note=\"184586\">2</sup> یہ لوگ گمراہی میں بہت دُور نکل گئے ہیں"
    },
    {
      "resource_id": 97,
      "text": "ہم نے اپنا پیغام دینے کےلیے جب کبھی کوئی رسوُل بھیجا ہے، اُس نے اپنی قوم ہی کی زبان میں پیغام دیا ہے تاکہ وہ اُنہیں اچھی طرح کھول کر بات سمجھائے۔<sup foot_note=\"184587\">1</sup> پھر اللہ جسے چاہتا ہے بھٹکا دیتا ہے اور جسے چاہتا ہے ہدایت بخشتا ہے،<sup foot_note=\"184588\">2</sup> وہ بالادست اور حکیم ہے۔ <sup foot_note=\"184589\">3</sup>"
    },
    {
      "resource_id": 97,
      "text": "ہم اِس سے پہلے موسیٰ ؑ کو بھی اپنی نشانیوں کے ساتھ بھیج چکے ہیں۔ اُسے بھی ہم نے حکم دیا تھا کہ اپنی قوم کو تاریکیوں سے نکال کر روشنی میں لا اور انہیں تاریخِ الٰہی<sup foot_note=\"184590\">1</sup> کے سبق آموز واقعات سُنا کر نصیحت کر۔ اِن واقعات میں بڑی نشانیاں ہیں<sup foot_note=\"184591\">2</sup> ہر اُس شخص کے لیے جو صبر اور شکر کرنے والا ہو۔<sup foot_note=\"184592\">3</sup>"
    },
    {
      "resource_id": 97,
      "text": "یاد کرو جب موسیٰؑ نے اپنی قوم سے کہا \"اللہ کے اُس احسان کو یاد رکھو جو اس نے تم پر کیا ہے اس نے تم کو فرعون والوں سے چھڑایا جو تم کو سخت تکلیفیں دیتے تھے، تمہارے لڑکوں کو قتل کر ڈالتے تھے اور تمہاری عورتوں کو زندہ بچا رکھتے تھے اس میں تمہارے رب کی طرف سے تمہاری بڑی آزمائش تھی"
    },
    {
      "resource_id": 97,
      "text": "اور یاد رکھو، تمہارے ربّ نے خبردار کر دیا تھا کہ اگر شکر گزار بنو گے <sup foot_note=\"184593\">1</sup>تو میں تم کو اور زیادہ نوازوں گا اور اگر کُفرانِ نعمت کرو گے تو میری سزا بہت سخت ہے۔<sup foot_note=\"184594\">2</sup>“"
    },
    {
      "resource_id": 97,
      "text": "اور موسیٰؑ ”اگر تم کُفر کرو اور زمین کے سارے رہنے والے بھی کافر ہو جائیں تو اللہ بے نیاز اور اپنی ذات میں آپ محمود ہے۔<sup foot_note=\"184595\">1</sup>“"
    },
    {
      "resource_id": 97,
      "text": "کیا تمہیں<sup foot_note=\"184596\">1</sup> اُن قوموں کے حالات نہیں پہنچے جو تم سے پہلے گزر چکی ہیں؟ قومِ نوح ؑ ، عاد، ثمود اور ان کے بعد آنے والی بہت سی قومیں جن کا شمار اللہ ہی کو معلوم ہے؟ اُن کے رسول جب اُن کے پاس صاف صاف باتیں اور کھُلی کھُلی نشانیاں لیے ہوئے آئے تو انہوں نے اپنے منہ میں ہاتھ دبا لیے<sup foot_note=\"184597\">2</sup> اور کہا کہ”جس پیغام کے ساتھ تم بھیجے گئے ہو ہم اُس کو نہیں مانتے اور جس چیز کی تم ہمیں دعوت دیتے ہو اُس کی طرف سے ہم سخت خلجان آمیز شک میں پڑے ہوئے ہیں۔<sup foot_note=\"184598\">3</sup>“"
    },
    {
      "resource_id": 97,
      "text": "اُن کے رسوُلوں نے کہا”کیا خُدا کے بارے میں شک ہے جو آسمانوں اور زمین کا خالق ہے؟<sup foot_note=\"184599\">1</sup> وہ تمہیں بُلا رہا ہے تا کہ تمہارے قصور معاف کرے اور تم کو ایک مدُتِ مقرر تک مہلت دے۔“<sup foot_note=\"184600\">2</sup> انہوں نے جواب دیا ”تم کچھ نہیں ہو مگر ویسے ہی انسان جیسے ہم ہیں۔<sup foot_note=\"184601\">3</sup> تم ہمیں اُن ہستیوں کی بندگی سے روکنا چاہتے ہو جن کی بندگی باپ دادا سے ہوتی چلی آرہی ہے۔ اچھا تو لاوٴ کوئی صریح سَنَد۔“<sup foot_note=\"184602\">4</sup>"
    },
    {
      "resource_id": 97,
      "text": "ان کے رسولوں نے ان سے کہا”واقعی ہم کچھ نہیں ہیں مگر تم ہی جیسے انسان لیکن اللہ اپنے بندوں میں سے جس کو چاہتا ہے نوازتا ہے۔<sup foot_note=\"184603\">1</sup> اور یہ ہمارے اختیار میں نہیں ہےکہ تمہیں کوئی سَنَد لا دیں۔ سَنَد تو اللہ ہی کے اِذن سے آسکتی ہے اور اللہ ہی پر اہلِ ایمان کو بھروسہ کرنا چاہیے"
    },
    {
      "resource_id": 97,
      "text": "اور ہم کیوں نہ اللہ پر بھروسہ کریں جبکہ ہماری زندگی کی راہوں میں اس نے ہماری رہنمائی کی ہے؟ جو اذیتیں تم لوگ ہمیں دے رہے ہو اُن پر ہم صبر کریں گے اور بھروسا کرنے والوں کا بھروسا اللہ ہی پر ہونا چاہیے\""
    },
    {
      "resource_id": 97,
      "text": "آخرِ کار منکرین نے اپنے رسُولوں سے کہہ دیا کہ ”یا تو تمہیں ہماری ملّت میں واپس آنا ہوگا<sup foot_note=\"184604\">1</sup> ورنہ ہم تمہیں اپنے ملک سے نکال دیں گے۔“ تب اُن کے ربّ نے اُن پر وحی بھیجی کہ ”ہم اِن ظالموں کو ہلاک کر دیں گے"
    },
    {
      "resource_id": 97,
      "text": "اور ان کے بعد تمہیں زمین میں آباد کریں گے۔<sup foot_note=\"184605\">1</sup> یہ انعام ہے اس کا جو میرے حضُور جواب دہی کا خوف رکھتا ہو اور میری وعید سے ڈرتا ہو۔“"
    },
    {
      "resource_id": 97,
      "text": "اُنہوں نے فیصلہ چاہا تھا (تو یُوں اُن کا فیصلہ ہوا)اور ہر جبّاردشمن ِ حق نے منہ کی کھائی۔<sup foot_note=\"184606\">1</sup>"
    },
    {
      "resource_id": 97,
      "text": "پھر اس کے بعد آگے اس کے لیے جہنم ہے وہاں اُسے کچ لہو کا سا پانی پینے کو دیا جائے گا"
    },
    {
      "resource_id": 97,
      "text": "جسے وہ زبردستی حلق سے اتارنے کی کوشش کرے گا اور مشکل ہی سے اتار سکے گا موت ہر طرف سے اس پر چھائی رہے گی مگر وہ مرنے نہ پائے گا اور آگے ایک سخت عذاب اس کی جان کا لاگو رہے گا"
    },
    {
      "resource_id": 97,
      "text": "جن لوگوں نے اپنے ربّ سے کُفر کیا ہے اُن کے اعمال کی مثال اُس راکھ کی سی ہے جسے ایک طوفانی دن کی آندھی نے اُڑا دیا ہو۔ وہ اپنے کیے کا کچھ بھی پھل نہ پا سکیں گے۔<sup foot_note=\"184607\">1</sup> یہی پرلے درجے کی گُم گشتگی ہے"
    },
    {
      "resource_id": 97,
      "text": "کیا تم دیکھتے نہیں ہو کہ اللہ نے آسمان و زمین کی تخلیق کو حق پر قائم کیا ہے؟<sup foot_note=\"184608\">1</sup> وہ چاہے تو تم لوگوں کو لے جائے اور ایک نئی خلقت تمہاری جگہ لے آئے"
    },
    {
      "resource_id": 97,
      "text": "ایسا کرنا اُس پر کچھ بھی دُشوار نہیں ہے۔<sup foot_note=\"184609\">1</sup>"
    },
    {
      "resource_id": 97,
      "text": "اور یہ لوگ جب اکٹھے اللہ کے سامنےبے نقاب ہوں گے<sup foot_note=\"184610\">1</sup> تو اُس وقت ان میں جو دُنیا میں کمزور تھے وہ اُن لوگوں سے جو بڑے بنے ہوئے تھے ، کہیں گے”دُنیا میں ہم تمہارے تابع تھے، اب کیا تم اللہ کے عذاب سے ہم کو بچانے کے لیے بھی کچھ کر سکتے ہو؟“ وہ جواب دیں گے”اگر اللہ نے ہمیں نجات کی کوئی راہ دکھائی ہوتی تو ہم ضرور تمہیں بھی دکھا دیتے۔ اب تو یکساں ہے خواہ ہم جزَع فزَع کریں یا صبر، بہر حال ہمارے بچنے کی کوئی صورت نہیں۔<sup foot_note=\"184611\">2</sup>“"
    },
    {
      "resource_id": 97,
      "text": "اور جب فیصلہ چُکا دیا جائے گا تو شیطان کہے گا ”حقیقت یہ ہے کہ اللہ نے جو وعدے تم سے کیے تھے وہ سب سچے تھے اور میں نے جتنے وعدے کیے اُن میں سے کوئی بھی پُورا نہ کیا ،<sup foot_note=\"184612\">1</sup> میرا تم پر کوئی زور تو تھا نہیں، میں نے اس کے سوا کچھ نہیں کیا کہ اپنے راستے کی طرف تمہیں دعوت دی اور تم نے میری دعوت پر لبّیک کہا۔ <sup foot_note=\"184613\">2</sup>اب مجھے ملامت نہ کرو، اپنے آپ ہی کو ملامت کرو۔ یہاں نہ میں تمہاری فریاد رسی کر سکتا ہوں اور نہ تم میری۔اس سے پہلے جو تم نے مجھے خدائی میں شریک بنا رکھا تھا<sup foot_note=\"184614\">3</sup> میں اُس سے بری الذّمہ ہوں، ایسے ظالموں کے لیے تو دردناک سزا یقینی ہے۔“"
    },
    {
      "resource_id": 97,
      "text": "بخلاف اس کے جو لوگ دُنیا میں ایمان لائے ہیں اور جنہوں نے نیک عمل کیے ہیں وہ ایسے باغوں میں داخل کیے جائیں گے جن کے نیچے نہریں بہتی ہوں گی۔ وہاں وہ اپنے ربّ کے اِذن سے ہمیشہ رہیں گے، اور وہاں اُن کا استقبال سلامتی کی مبارکباد سے ہوگا۔<sup foot_note=\"184615\">1</sup>"
    },
    {
      "resource_id": 97,
      "text": "کیا تم دیکھتے نہیں ہو کہ اللہ نے کلمہٴ طیّبہ<sup foot_note=\"184616\">1</sup> کو کس چیز سے مثال دی ہے؟ اِس کی مثال ایسی ہے جیسے ایک اچھی ذات کا درخت جس کی جڑ زمین میں گہری جمّی ہوئی ہے اور شاخیں آسمان تک پہنچی ہوئی ہیں<sup foot_note=\"184617\">2</sup>"
    },
    {
      "resource_id": 97,
      "text": "ہر آن وہ اپنے ربّ کے حکم سے اپنے پھل دے رہا ہے۔<sup foot_note=\"184618\">1</sup> یہ مثالیں اللہ اِس لیے دیتا ہے کہ لوگ اِن سے سبق لیں"
    },
    {
      "resource_id": 97,
      "text": "اور کلمہ خبیثہ<sup foot_note=\"184619\">1</sup> کی مثال ایک بد ذات درخت کی سی ہے جو زمین کی سطح سے اُکھاڑ پھینکا جاتا ہے، اُس کے لیے کوئی استحکام نہیں ہے۔<sup foot_note=\"184620\">2</sup>"
    },
    {
      "resource_id": 97,
      "text": "ایمان لانے والوں کو اللہ ایک قولِ ثابت کی بنیاد پر دُنیا اور آخرت دونوں میں ثبات عطا کرتا ہے،<sup foot_note=\"184621\">1</sup> اور ظالموں کو اللہ بھٹکا دیتا ہے۔<sup foot_note=\"184622\">2</sup> اللہ کو اختیار ہے جو چاہے کرے"
    },
    {
      "resource_id": 97,
      "text": "تم نے دیکھا اُن لوگوں کو جنہوں نے اللہ کی نعمت پائی اور اُسے کفران نعمت سے بدل ڈالا اور (اپنے ساتھ) اپنی قوم کو بھی ہلاکت کے گھر میں جھونک دیا"
    },
    {
      "resource_id": 97,
      "text": "یعنی جہنم، جس میں وہ جھلسے جائیں گے اور وہ بد ترین جائے قرار ہے"
    },
    {
      "resource_id": 97,
      "text": "اور اللہ کے کچھ ہمسر تجویز کر لیے تاکہ وہ انہیں اللہ کے راستے سے بھٹکا دیں اِن سے کہو، اچھا مزے کر لو، آخرکار تمہیں پلٹ کر جانا دوزخ ہی میں ہے"
    },
    {
      "resource_id": 97,
      "text": "اے نبی ؐ ، میرے جو بندے ایمان لائے ہیں اُن سے کہہ دو کہ نماز قائم کریں اور جو کچھ ہم نے انہیں دیا ہے اُس میں سے کھُلے اور چھُپے(راہِ خیرمیں)خرچ کریں<sup foot_note=\"184623\">1</sup> قبل اِس کے کہ وہ دن آئے جس میں نہ خرید و فروخت ہو گی اور نہ دوست نوازی ہو سکے گی۔<sup foot_note=\"184624\">2</sup>"
    },
    {
      "resource_id": 97,
      "text": "اللہ وہی تو ہے<sup foot_note=\"184625\">1</sup> جس نے زمین اور آسمانوں کو پیدا کیا اور آسمان سے پانی برسایا، پھر اُس کے ذریعہ سے تمہاری رزق رسانی کے لیے طرح طرح کے پھل پیدا کیے۔ جس نے کشتی کو تمہارے لیے مسخّر کیا کہ سمندر میں اُس کے حکم سے چلے اور دریاوٴں کو تمہارے لیے مسخّر کیا"
    },
    {
      "resource_id": 97,
      "text": "جس نے سُورج اور چاند کو تمہارے لیے مسخّر کیا کہ لگاتار چلے جا رہے ہیں اور رات اور دن کو تمہارے لیے مسخّر کیا۔ <sup foot_note=\"184626\">1</sup>"
    },
    {
      "resource_id": 97,
      "text": "جس نے وہ سب کچھ تمہیں دیا جو تم نے مانگا۔<sup foot_note=\"184627\">1</sup> اگر تم اللہ کی نعمتوں کا شمار کرنا چاہو تو کر نہیں سکتے۔ حقیقت یہ ہے کہ انسان بڑا ہی بے انصاف اور ناشکرا ہے"
    },
    {
      "resource_id": 97,
      "text": "یاد کرو وہ وقت جب ابراہیم ؑ نے دُعا کی تھی <sup foot_note=\"184628\">1</sup>کہ”پروردگار، اِس شہر<sup foot_note=\"184629\">2</sup> کو امن کا شہر بنا اور مجھے اور میری اولاد کو بُت پرستی سے بچا"
    },
    {
      "resource_id": 97,
      "text": "پروردگار ، اِن بُتوں نے بہتوں کو گُمراہی میں ڈالا ہے<sup foot_note=\"184630\">1</sup>(ممکن ہے کہ میری اولاد کو بھی یہ گُمراہ کر دیں، لہٰذا اُن میں سے)جو میرے طریقے پر چلے وہ میرا ہے اور جو میرے خلاف طریقہ اختیار کرے تو یقیناً تُو درگزر کرنے والا مہربان ہے۔<sup foot_note=\"184631\">2</sup>"
    },
    {
      "resource_id": 97,
      "text": "پروردگار، میں نے ایک بے آب و گیاہ وادی میں اپنی اولاد کے ایک حصے کو تیرے محترم گھر کے پاس لا بسایا ہے۔ پروردگار، یہ میں نے اِس لیے کیا ہےکہ لوگ یہاں نماز قائم کریں، لہٰذا تُو لوگوں کے دِلوں کو اِن کا مشتاق بنااور انہیں کھانے کو پھل دے <sup foot_note=\"184632\">1</sup>، شاید کہ یہ شکر گزار بنیں"
    },
    {
      "resource_id": 97,
      "text": "پروردگار، تُو جانتا ہے جو کچھ ہم چھُپاتے ہیں اور جو کچھ ہم ظاہر کرتے ہیں“<sup foot_note=\"184634\">1</sup>۔۔۔۔ اور<sup foot_note=\"184635\">2</sup> واقعی اللہ سے کچھ بھی چھُپا ہوا نہیں ہے، نہ زمین میں نہ آسمانوں میں"
    },
    {
      "resource_id": 97,
      "text": "\"شکر ہے اُس خدا کا جس نے مجھے اِس بڑھاپے میں اسماعیلؑ اور اسحاقؑ جیسے بیٹے دیے، حقیقت یہ ہے کہ میرا رب ضرور دعا سنتا ہے"
    },
    {
      "resource_id": 97,
      "text": "ا ے میرے پروردگار، مجھے نماز قائم کرنے والا بنا اور میری اولاد سے بھی (ایسے لوگ اٹھا جو یہ کام کریں) پروردگار، میری دعا قبول کر"
    },
    {
      "resource_id": 97,
      "text": "پروردگار ، مجھے اور میرے والدین کو اور سب ایمان لانے والوں کو اُس دن معاف کر دیجیو جب کہ حساب قائم ہوگا۔“ <sup foot_note=\"184636\">1</sup>"
    },
    {
      "resource_id": 97,
      "text": "اب یہ ظالم لوگ جو کچھ کر رہے ہیں، اللہ کو تم اس سے غافل نہ سمجھو اللہ تو اِنہیں ٹال رہا ہے اُس دن کے لیے جب حال یہ ہوگا کہ آنکھیں پھٹی کی پھٹی رہ گئی ہیں"
    },
    {
      "resource_id": 97,
      "text": "سر اُٹھائے بھاگے چلے جارہے ہیں، نظریں اُوپر جمی ہیں<sup foot_note=\"184637\">1</sup> اور دل اُڑے جاتے ہیں"
    },
    {
      "resource_id": 97,
      "text": "اے محمدؐ، اُس دن سے تم اِنہیں ڈراؤ جبکہ عذاب اِنہیں آلے گا اُس وقت یہ ظالم کہیں گے کہ \"اے ہمارے رب، ہمیں تھوڑی سی مہلت اور دے دے، ہم تیری دعوت کو لبیک کہیں گے اور رسولوں کی پیروی کریں گے\" (مگر انہیں صاف جواب دے دیا جائے گا کہ) کیا تم وہی لوگ نہیں ہو جو اِس سے پہلے قسمیں کھا کھا کر کہتے تھے کہ ہم پر تو کبھی زوال آنا ہی نہیں ہے؟"
    },
    {
      "resource_id": 97,
      "text": "حالانکہ تم ان قوموں کی بستیوں میں رہ بس چکے تھے جنہوں نے اپنے اوپر آپ ظلم کیا تھا اور دیکھ چکے تھے کہ ہم نے اُن سے کیا سلوک کیا اور اُن کی مثالیں دے دے کر ہم تمہیں سمجھا بھی چکے تھے"
    },
    {
      "resource_id": 97,
      "text": "اُنہوں نے اپنی ساری ہی چالیں چل دیکھیں، مگر اُن کی ہر چال کا توڑ اللہ کے پاس تھا اگرچہ اُن کی چالیں ایسی غضب کی تھیں کہ پہاڑ اُن سے ٹل جائیں۔<sup foot_note=\"184638\">1</sup>"
    },
    {
      "resource_id": 97,
      "text": "پس اے نبی ؐ ، تم ہر گز یہ گمان نہ کرو کہ اللہ کبھی اپنے رسُولوں سے کیے ہوئے وعدے کے خلاف کرے گا۔<sup foot_note=\"184639\">1</sup> اللہ زبردست ہے اور انتقام لینے والا ہے"
    },
    {
      "resource_id": 97,
      "text": "ڈراوٴ انہیں اُس دن سے جب کہ زمین اور آسمان بدل کر کچھ سے کچھ کر دیے جائیں گے<sup foot_note=\"184640\">1</sup> اور سب کے سب اللہ واحد قہّار کے سامنے بے نقاب حاضر ہو جائیں گے"
    },
    {
      "resource_id": 97,
      "text": "اُس روز تم مجرموں کو دیکھو گے کہ زنجیروں میں ہاتھ پاؤں جکڑے ہونگے"
    },
    {
      "resource_id": 97,
      "text": "تارکول<sup foot_note=\"184641\">1</sup> کے لباس پہنے ہوئے ہوں گے اور آگ کے شعلے اُن کے چہروں پر چھائے جا رہے ہوں گے"
    },
    {
      "resource_id": 97,
      "text": "یہ اِس لیے ہوگا کہ اللہ ہر متنفس کو اس کے کیے کا بدلہ دے گا اللہ کوحساب لیتے کچھ دیر نہیں لگتی"
    },
    {
      "resource_id": 97,
      "text": "یہ ایک پیغام ہے سب انسانوں کے لیے، اور یہ بھیجا گیا ہے اس لیے کہ اُن کو اِس کے ذریعہ سے خبردار کر دیا جائے اور وہ جان لیں کہ حقیقت میں خدا بس ایک ہی ہے اور جو عقل رکھتے ہیں وہ ہوش میں آ جائیں"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "14" }
  }
}
