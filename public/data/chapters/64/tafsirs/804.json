{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سوورەتی (تەغابون) \n(واتە: بەكەمدانان، چونكە بەهەشتییەكان عەقڵى دۆزەخییەكان بەكەم دەزانن كە كوفریان هەڵبژاردووە بەسەر ئیماندا) \nپێناسەیەكى سورەتەكە:\n١- سورەتى (تەغابوون) سورەتێكى مەدەنى یە. \n٢- ژمارەى ئایەتەكانى سورەتى (تەغابوون) (١٨) ئایەتە.\n٣- سورەتى (تەغابوون) زنجیرەى شەست و چوارەمە لە ریزبەندى لەناو سورەتەكانى قورئانى پیرۆزدا.\n٤- سورەتى (تەغابوون) لە دواى سورەتى (تەحریم) دابەزیوە.\nتەوەرەكانى ئەم سورەتە:\nئەگەر چی سورەتى (تەغابوون) سورەتێكى مەدەنییە، بەڵام زۆرتر باس و تەوەرەكانى بریتین لە چارەسەر كردن و باسكردنى بابەتەكانى عەقیدەو بیروباوەڕ.\nوە هەروەها باسی ئەوەمان بۆ دەكات كە خواى گەورە دروستكارى هەموو شتێكەو بەریوەبردنى ئەم گەردونە فراوان و گەورەیە هەموى لە ژێر ویست و ئیرادەى خۆیدایە.\nوە باسی ئەوەمان بۆ دەكات كەوا زانستی خواى گەورە لەوپەڕى تەواویدایەو سنورى نییە، وە ئەوەى كە لە ئاسمانەكان و زەویدایە دەیزانێت و هیچ شتێكى لێ شاراوەو نادیار نییە.\nجگە لەوانەش باسی وەرگرتنەوەى پاداشت و سزا دەكات لە رۆژى دواییدا، وە خواى گەورە عەدل و دادگەرى هەیە لە حوكمەكانیداو زوڵم و ستەمى لەسەر نەفسی خۆی حەرام كردوە.\nبِسْمِ اللَّهِ الرَّحْمَنِ الرَّحِيمِ\n[ <span class=\"arabic uthmani\">يُسَبِّحُ لِلَّهِ مَا فِي السَّمَاوَاتِ وَمَا فِي الْأَرْضِ</span> ] هەرچی لە ئاسمانەكان و زەوییەكان هەیە لە فریشتەو جنی و مرۆڤ و ئاژەڵ و باڵندەو گیانەوەرو بێگیانەكان هەموویان خوای گەورە بە پاك ڕائەگرن لە هەموو كەموكوڕییەك, وە زیكرو عیبادەتی خوای گەورە ئەكەن [ <span class=\"arabic uthmani\">لَهُ الْمُلْكُ وَلَهُ الْحَمْدُ</span> ] موڵكى ئاسمانەكان و زەویەكان هەمووی تەنها هی خوای گەورەیەو بە تاك و تەنها خۆى هەڵسوكەوتى تێدا دەكات، وە هەر خوای گەورە شایەنی حەمدو سەناو ستایشە [ <span class=\"arabic uthmani\">وَهُوَ عَلَى كُلِّ شَيْءٍ قَدِيرٌ (١)</span> ] وە خوای گەورە تواناو دەسەڵاتی بەسەر هەموو شتێكدا هەیە ."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">هُوَ الَّذِي خَلَقَكُمْ فَمِنْكُمْ كَافِرٌ وَمِنْكُمْ مُؤْمِنٌ</span> ] خوای گەورە ئەو خوایەیە كە ئێوەی دروست كردووە ئێوەش هەتانە كافرە وە هەتانە باوەڕدارە, هەیە كوفری هەڵبژاردووە بە ویستی خۆی، وە هەیشە ئیمانی هەڵبژاردووە [ <span class=\"arabic uthmani\">وَاللَّهُ بِمَا تَعْمَلُونَ بَصِيرٌ (٢)</span> ] وە خوای گەورە زۆر بینایە بە كردەوەكانی ئێوەو هەموو شتێك ئەبینێ و هیچ شتێكی لێناشاردرێتەوە ."
    },
    {
      "verse_id": 3,
      "isHTML": true,
      "isTafsir": true,
      "text": "[ <span class=\"arabic uthmani\">خَلَقَ السَّمَاوَاتِ وَالْأَرْضَ بِالْحَقِّ</span> ] خوای گەورە ئاسمانەكان و زەوی دروست كردووە بە حەق و دادپەروەری، وە بە حیكمەت، یاخود دروستی كردوون بۆ ئەوەی حەق ئاشكرا بكات و دینەكەی خۆی سەربخات [ <span class=\"arabic uthmani\">وَصَوَّرَكُمْ فَأَحْسَنَ صُوَرَكُمْ</span> ] وە بە جوانترین شێواز شێوەی ئێوەی كێشاوە كە لەسەر پێی خۆتان ڕاوەستاون و ئەو شێوە جوانەی پێ بەخشیوون [ <span class=\"arabic uthmani\">وَإِلَيْهِ الْمَصِيرُ (٣)</span> ] وە گەڕانەوەیش تەنها بۆ لای خوای گەورەیەو بۆ لای كەسی تر نییە ."
    },
    {
      "verse_id": 4,
      "isHTML": true,
      "isTafsir": true,
      "text": "[ <span class=\"arabic uthmani\">يَعْلَمُ مَا فِي السَّمَاوَاتِ وَالْأَرْضِ وَيَعْلَمُ مَا تُسِرُّونَ وَمَا تُعْلِنُونَ</span> ] هەرچی لە ئاسمانەكان و زەویدا ڕووئەدات خوای گەورە زانیاری بە هەمووی هەیەو هیچی لە خوای گەورە ناشاردرێتەوە, وە خوای گەورە زانیاری بەو شتانە هەیە كە ئێوە ئەیشارنەوە وە بەوەیشى كە ئاشكرای ئەكەن و لاى خواى گەورە یەكسانە [ <span class=\"arabic uthmani\">وَاللَّهُ عَلِيمٌ بِذَاتِ الصُّدُورِ (٤)</span> ] وە خوای گەورە زۆر زانایە بەو دڵەى كە لە سینگدایە كە چیتان تێدا شاردۆتەوە ."
    },
    {
      "verse_id": 5,
      "isHTML": true,
      "isTafsir": true,
      "text": "[ <span class=\"arabic uthmani\">أَلَمْ يَأْتِكُمْ نَبَأُ الَّذِينَ كَفَرُوا مِنْ قَبْلُ</span> ] ئایا لە قورئانی پیرۆزدا هەواڵ و بەسەرهاتی كافرانی پێشترتان بۆ نەهاتووە كە ئیمانیان نەهێناوە چۆن خوای گەورە لەناوی بردوون، واتە: بە دڵنیایی ئەو هەواڵانەتان پێگەیشتووە [ <span class=\"arabic uthmani\">فَذَاقُوا وَبَالَ أَمْرِهِمْ</span> ] كە لە دونیادا بەهۆی باوەڕ نەهێنان و كردەوەى خراپیان بە سەختترین شێواز سزایان چەشت [ <span class=\"arabic uthmani\">وَلَهُمْ عَذَابٌ أَلِيمٌ (٥)</span> ] وە لە ڕۆژی قیامەتیش سزایەكی زۆر بە ئێش و ئازاریان بۆ هەیە لەناو ئاگری دۆزەخدا ."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">ذَلِكَ بِأَنَّهُ كَانَتْ تَأْتِيهِمْ رُسُلُهُمْ بِالْبَيِّنَاتِ</span> ] خوای گەورە لە دونیاو قیامەت سزایان ئەدات لەبەر ئەوەی پێغەمبەرانیان بە موعجیزەو بەڵگەی ڕوون و ئاشكراوە بۆیان هاتن [ <span class=\"arabic uthmani\">فَقَالُوا أَبَشَرٌ يَهْدُونَنَا</span> ] ئەوانیش ئەیانووت: ئایا مرۆڤ ببێ بە پێغەمبەرو هیدایەتی ئێمە بدات! [ <span class=\"arabic uthmani\">فَكَفَرُوا وَتَوَلَّوْا</span> ] بۆیە كوفریان كردو پشتیان هەڵكرد لە پێغەمبەرانیان [ <span class=\"arabic uthmani\">وَاسْتَغْنَى اللَّهُ</span> ] وە خوای گەورەش بێ پێویستە لە ئیمان هێنان و عیبادەتی ئەوان [ <span class=\"arabic uthmani\">وَاللَّهُ غَنِيٌّ حَمِيدٌ (٦)</span> ] وە خوای گەورە زۆر دەوڵەمەندو بێ پێویستە لە دروستكراوەكانی، وە خوای گەورە زۆر سوپاسكراوە لەلایەن هەموو دروستكراوەكانى ."
    },
    {
      "verse_id": 7,
      "isHTML": true,
      "isTafsir": true,
      "text": "[ <span class=\"arabic uthmani\">زَعَمَ الَّذِينَ كَفَرُوا أَنْ لَنْ يُبْعَثُوا</span> ] كافران بە گومانی خۆیان ئەڵێن: زیندوو بوونەوە نییەو زیندوو ناكرێینەوە.\nسوێند خواردن بە خواى گەورە\n [ <span class=\"arabic uthmani\">قُلْ بَلَى وَرَبِّي لَتُبْعَثُنَّ ثُمَّ لَتُنَبَّؤُنَّ بِمَا عَمِلْتُمْ</span> ] ئەی محمد صلى الله علیه وسلم بڵێ: بەڵێ سوێند بێت بە پەروەردگارم بە دڵنیایی ئێوە زیندوو ئەكرێنەوە پاشان هەواڵتان پێ ئەدرێ بەو كردەوانەی كە لە دونیادا كردووتانە وە سزا وەرئەگرن لەسەری [ <span class=\"arabic uthmani\">وَذَلِكَ عَلَى اللَّهِ يَسِيرٌ (٧)</span> ] وە ئەمەیش لای خوای گەورە زۆر ئاسانە كە زیندووتان بكاتەوەو لێپرسینەوەتان لەگەڵدا بكات و سزاتان بدات، ئەمە سێیەم ئایەتە كە خواى گەورە فەرمان بە پێغەمبەری خوا صلى الله علیه وسلم دەكات كە سوێند بخوات بە خواى گەورە لەسەر زیندوو بوونەوە، ئایەتى یەكەم لە سوورەتى (یونس/ ٥٣) [ <span class=\"arabic uthmani\">وَيَسْتَنْبِئُونَكَ أَحَقٌّ هُوَ قُلْ إِي وَرَبِّي إِنَّهُ لَحَقٌّ وَمَا أَنْتُمْ بِمُعْجِزِينَ (٥٣)</span> ].\nئایەتى دووەم لە سوورەتى (سەبەء/ ٣) [ <span class=\"arabic uthmani\">وَقَالَ الذين كَفَرُواْ لاَ تَأْتِينَا الساعة قُلْ بلى وَرَبِّي لَتَأْتِيَنَّكُمْ </span> ]."
    },
    {
      "verse_id": 8,
      "isHTML": true,
      "isTafsir": true,
      "text": "[ <span class=\"arabic uthmani\">فَآمِنُوا بِاللَّهِ وَرَسُولِهِ وَالنُّورِ الَّذِي أَنْزَلْنَا</span> ] بۆیە ئیمان بێنن بە خوای گەورەو پێغەمبەرەكەی و صلى الله علیه وسلم بەو نوورو ڕووناكییەش كە قورئانی پیرۆزە دامان گرتووە [ <span class=\"arabic uthmani\">وَاللَّهُ بِمَا تَعْمَلُونَ خَبِيرٌ (٨)</span> ] وە خوای گەورە بە كردەوەكانی ئێوە زۆر زانیاریەكی وردی هەیەو هیچ شتێكی لێ ناشاردرێتەوە."
    },
    {
      "verse_id": 9,
      "isHTML": true,
      "isTafsir": true,
      "text": "ماناى (تەغابون)\n [ <span class=\"arabic uthmani\">يَوْمَ يَجْمَعُكُمْ لِيَوْمِ الْجَمْعِ ذَلِكَ يَوْمُ التَّغَابُنِ</span> ] خوای گەورە هەمووتان كۆ ئەكاتەوە لە ڕۆژی كۆكردنەوە كە ڕۆژی قیامەتەو ئەو ڕۆژە ڕۆژی (تەغابونە)، ناوێكە لە ناوەكانی قیامەت، واتە: لەو ڕۆژەدا جیاكارى لە نێوان خەڵكیدا دەردەكەوێت: كافران كوفریان هەڵبژاردووەو كردەوەیان كەم ئەكات و زەرەر دەكەن و بۆ دۆزەخ بەڕێ دەكرێن، وە باوەڕداران ئیمانیان هەڵبژاردووەو كردەوەیان زیاد دەكات و قازانج دەكەن و بەرەو بەهەشت بەڕێ دەكرێن، یاخود بەهەشتییەكان عەقڵى دۆزەخییەكان بەكەم دەزانن كە كوفریان هەڵبژاردووە بەسەر ئیماندا، یاخود زۆرێك لە خەڵكى بێئاگا بوونە لەم رۆژەو لەیادیان كردووەو پەشیمان دەبنەوە بەڵام پەشیمانى دادیان نادات و سوودیان پێ ناگەیەنێت [ <span class=\"arabic uthmani\">وَمَنْ يُؤْمِنْ بِاللَّهِ وَيَعْمَلْ صَالِحًا يُكَفِّرْ عَنْهُ سَيِّئَاتِهِ</span> ] وە هەر كەسێك ئیمان بە خوای گەورە بێنێ وە كردەوەی چاك بكات ئەوە خوای گەورە لە تاوانەكانی ئەبوورێ وە تاوانەكانی بۆ ئەسڕێتەوە, یاخود كەسێكە تووشی بەڵاو موسیبەت ئەبێ بزانێ لەلایەن خوای گەورەیەو ئارام بگرێ و ڕازی بێ, ئەوە خوای گەورە لە تاوانەكانی خۆش ئەبێت [ <span class=\"arabic uthmani\">وَيُدْخِلْهُ جَنَّاتٍ تَجْرِي مِنْ تَحْتِهَا الْأَنْهَارُ خَالِدِينَ فِيهَا أَبَدًا</span> ] وە ئەیخاتە ناو بەهەشتەوە كـە پڕە لـە باخ و باخات كـە جۆگەلە ئاو بە ژێر باخ و دارو خانووەكانیاندا ئەڕوات بە هەمیشەیی و بە نەمری تیایدا ئەمێننەوە [ <span class=\"arabic uthmani\">ذَلِكَ الْفَوْزُ الْعَظِيمُ (٩)</span> ] ئا ئەمە بردنەوەی هەرە گەورەیە هیچ بردنەوەیەك لەمە گەورەتر نییە"
    },
    {
      "verse_id": 10,
      "isHTML": true,
      "isTafsir": true,
      "text": "[ <span class=\"arabic uthmani\">وَالَّذِينَ كَفَرُوا وَكَذَّبُوا بِآيَاتِنَا أُولَئِكَ أَصْحَابُ النَّارِ خَالِدِينَ فِيهَا وَبِئْسَ الْمَصِيرُ (١٠)</span> ] وە هەر كەسێك كە كوفری كردبێ وە ئایەتەكانی خوای گەورەی بەدرۆ زانیبێ ئەوانە هاوەڵی ئاگری دۆزەخن و ئەچنە دۆزەخەوەو بە نەمری و هەمیشەیی تیایدا ئەمێننەوە كە خراپترین سەرەنجامە ڕووبەڕوویان ئەبێتەوە ."
    },
    {
      "verse_id": 11,
      "isHTML": true,
      "isTafsir": true,
      "text": "[ <span class=\"arabic uthmani\">مَا أَصَابَ مِنْ مُصِيبَةٍ إِلَّا بِإِذْنِ اللَّهِ</span> ] هیچ بەڵاو موسیبەتێك ڕوونادات ئیللا بە ئیزن و قەزاو قەدەری خوای گەورەیە [ <span class=\"arabic uthmani\">وَمَنْ يُؤْمِنْ بِاللَّهِ يَهْدِ قَلْبَهُ</span> ] وە هەر كەسێك ئیمان بێنێ بە خوای گەورەو بزانێ ئەمەى توشى بووە لەلایەن خوای گەورەوەیەو ئارام بگرێ و شوكری خوای گەورە بكات و چاوەڕوانى پاداشت بێت و بڵێت: (إنا لله وإنا إلیە راجعون) ئەوا خوای گەورە هیدایەتی دڵی ئەدات و باشترى پێدەبەخشێت [ <span class=\"arabic uthmani\">وَاللَّهُ بِكُلِّ شَيْءٍ عَلِيمٌ (١١)</span> ] وە خوای گەورە زۆر زانایە بە هەموو شتێك و هیچ شتێكى لێ ناشاردرێتەوە ."
    },
    {
      "verse_id": 12,
      "isHTML": true,
      "isTafsir": true,
      "text": "[ <span class=\"arabic uthmani\">وَأَطِيعُوا اللَّهَ وَأَطِيعُوا الرَّسُولَ</span> ] وە ئێوە گوێڕایەڵی خواو گوێڕایەڵى پێغەمبەری خوا بكەن صلى الله علیه وسلم [ <span class=\"arabic uthmani\">فَإِنْ تَوَلَّيْتُمْ فَإِنَّمَا عَلَى رَسُولِنَا الْبَلَاغُ الْمُبِينُ (١٢)</span> ] بەڵام ئەگەر ئێوە پشت هەڵكەن لە ئیمان هێنان بە خواو پێغەمبەری خوا صلى الله علیه وسلم ئەوە خۆتان تاوانبارن و پێغەمبەری ئێمە صلى الله علیه وسلم تەنها ئەوەندەی لەسەرە بە ئاشكرا دینەكە بە ئێوە بگەیەنێ، (زوهرى) دەفەرمێت: (پەیام لەلایەن خواوەیەو گەیاندنیشى لەسەر پێغەمبەری خوایە صلى الله علیه وسلم ، ئێمەیش لەسەرمانە پێى رازى بین و تەسلیمى بین) ."
    },
    {
      "verse_id": 13,
      "isHTML": true,
      "isTafsir": true,
      "text": "[ <span class=\"arabic uthmani\">اللَّهُ لَا إِلَهَ إِلَّا هُوَ وَعَلَى اللَّهِ فَلْيَتَوَكَّلِ الْمُؤْمِنُونَ (١٣)</span> ] زاتی پیرۆزی (اللَّه) ئەو خوایەیە كە بەتاك و تەنها شایەنی پەرستنەو جگە لە زاتی پیرۆزی (اللَّه) كەس شایەنی پەرستن نییەو پەرستراوی حەق تەنها ئەوە، وە با باوەڕداران تەنها تەوەكول بكەنە سەر خوای گەورەو كارەكانیان تەنها بە خوای گەورە بسپێرن."
    },
    {
      "verse_id": 14,
      "isHTML": true,
      "isTafsir": true,
      "text": "هەندێك ژن و منداڵ دوژمنن!\n [ <span class=\"arabic uthmani\">يَا أَيُّهَا الَّذِينَ آمَنُوا إِنَّ مِنْ أَزْوَاجِكُمْ وَأَوْلَادِكُمْ عَدُوًّا لَكُمْ فَاحْذَرُوهُمْ</span> ] ئەی باوەڕداران لەناو خێزانەكان و مناڵەكانتاندا كەسانێك هەن كە دوژمنی ئێوەن لەبەر ئەوەی ڕێگریتان لێ ئەكەن لە خێرو چاكە، یان تووشی تاوانتان ئەكەن جا ئاگاداریان بن و لەو شتانەدا بە قسەیان مەكەن.\nلێخۆشبوو بن خوا لێتان خۆش دەبێت\n [ <span class=\"arabic uthmani\">وَإِنْ تَعْفُوا وَتَصْفَحُوا وَتَغْفِرُوا</span> ] بەڵام ئەگەر ئێوە لێبووردەو لێخۆشبوو بن و لێیان خۆش بن و لۆمەیان نەكەن [ <span class=\"arabic uthmani\">فَإِنَّ اللَّهَ غَفُورٌ رَحِيمٌ (١٤)</span> ] ئەوە بە دڵنیایی خوای گەورە زۆر لێخۆشبوو و بەبەزەییە، (ئیبنو عەبباس) دەفەرمێت: ئەم ئایەتە لەسەر پیاوانێك دابەزى كە لە مەككە موسڵمان بوون، ویستیان كۆچ بكەن بۆ لاى پێغەمبەری خوا صلى الله علیه وسلم خێزان و منداڵەكانیان رێگایان نەدان، دواتر كاتێك هاتن بینیان خەڵكى لە دین شارەزا بوونە ویستیان سزاى خێزان و منداڵەكانیان بدەن خواى گەورە ئەم ئایەتەى دابەزاند (الصحيح المُسنَد)."
    },
    {
      "verse_id": 15,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّمَا أَمْوَالُكُمْ وَأَوْلَادُكُمْ فِتْنَةٌ</span> ] بەڕاستی ماڵ و منداڵتان تاقیكردنەوەیەو خوای گەورە بەهۆی ماڵ و منداڵەوە تاقیتان ئەكاتەوە، پێغەمبەری خوا صلى الله علیه وسلم وتارى دەدا، ئیمامى (حەسەن و حوسێن) منداڵ بوون هاتن و دەكەوتن، پێغەمبەری خوا صلى الله علیه وسلم لەسەر مینبەرەكەى دابەزى و هەڵیگرتن و لە پێش خۆى داینان و فەرمووى: (خواى گەورە راستى فەرمووە كە ماڵ و منداڵ تاقیكردنەوەن، ئەم دوو منداڵەم بینى دەڕۆیشتن و دەكەوتن خۆم بۆ نەگیرا تا وتارەكەم بڕى و هەڵمگرتن) [ <span class=\"arabic uthmani\">وَاللَّهُ عِنْدَهُ أَجْرٌ عَظِيمٌ (١٥)</span> ] وە لە رۆژى قیامەت ئەجرو پاداشتێكی زۆر گەورە لای خوای گەورە هەیە بۆ ئەو كەسانەی كە بەهۆی ماڵ و منداڵەوە تووشی تاوان نابن وە لە گوێڕایەڵی خوای گەورە لانادەن ."
    },
    {
      "verse_id": 16,
      "isHTML": true,
      "isTafsir": true,
      "text": "[ <span class=\"arabic uthmani\">فَاتَّقُوا اللَّهَ مَا اسْتَطَعْتُمْ</span> ] چەندێك لە تواناتاندا هەیە ئەوەندە تەقوای خوای گەورە بكەن، ئەم ئایەتە ئایەتەكەی تری نەسخ كردەوە كە ئەفەرمووێ: [ <span class=\"arabic uthmani\">يَا أَيُّهَا الَّذِينَ آمَنُوا اتَّقُوا اللَّهَ حَقَّ تُقَاتِهِ</span> ] (آلِ عِمْرَانَ: ١٠٢) نەخێر ئێستا چەندێك لە تواناتاندا هەیە بە گوێرەی تواناتان تەقوای خوای گەورە بكەن [ <span class=\"arabic uthmani\">وَاسْمَعُوا وَأَطِيعُوا</span> ] وە گوێ بگرن بۆ فەرمانەكانی خواو پێغەمبەر صلى الله علیه وسلم وە گوێڕایەڵ بن و بە لاى راست و چەپدا لامەدەن [ <span class=\"arabic uthmani\">وَأَنْفِقُوا خَيْرًا لِأَنْفُسِكُمْ</span> ] وە لە پێناو خواى گەورەدا ببەخشن ئەمە بۆ خۆتان باشترە، (واتە: ئەگەر نەبەخشن بۆ دونیاو قیامەتتان خراپە).\nخۆپاراستن لە رەزیلى\n [ <span class=\"arabic uthmani\">وَمَنْ يُوقَ شُحَّ نَفْسِهِ فَأُولَئِكَ هُمُ الْمُفْلِحُونَ (١٦)</span> ] وە هەر كەسێك خۆی بپارێزێ لە ڕەزیلی و چرووكی نەفسی خۆی و زەكاتی ماڵەكەی بدات و لە پێناو خوای گەورە ببەخشێت ئەوە بەڕاستی ئەو كەسە سەرفرازە ."
    },
    {
      "verse_id": 17,
      "isHTML": true,
      "isTafsir": true,
      "text": "[ <span class=\"arabic uthmani\">إِنْ تُقْرِضُوا اللَّهَ قَرْضًا حَسَنًا يُضَاعِفْهُ لَكُمْ وَيَغْفِرْ لَكُمْ</span> ] ئەگەر ئێوە قەرزێكی باش بە خوای گەورە ببەخشن، واتە: ماڵەكانتان لە پێناو خوای گەورە ببەخشن بە نیەتێكی پاكەوە ئەوە خوای گەورە چەند قاتێك ئەجرو پاداشتان ئەداتەوە یەك بە دە تا یەك بە حەوت سەد تا زیاتر مەگەر خوای گەورە خۆی بزانێ، وە لە تاوانەكانتان خۆش ئەبێ [ <span class=\"arabic uthmani\">وَاللَّهُ شَكُورٌ حَلِيمٌ (١٧)</span> ] وە خوای گەورە سوپاسی هەر كەسێك ئەكات كە كردەوەی چاك بكات وە لەسەر كەم پاداشتی زۆر ئەداتەوە, وە پەلە ناكات لە سزادانی خراپەكاران."
    },
    {
      "verse_id": 18,
      "isHTML": true,
      "isTafsir": true,
      "text": "[ <span class=\"arabic uthmani\">عَالِمُ الْغَيْبِ وَالشَّهَادَةِ الْعَزِيزُ الْحَكِيمُ (١٨)</span> ] خوای گەورە زانای نهێنی و ئاشكرایە، وە خوای گەورە زۆر بەعیززەت و باڵادەست و داناو كاربەجێیە، والله أعلم.\nبەم شێوازە هاتینە كۆتایی تەفسیرى سوورەتى (تەغابون) والحمد لله."
    }
  ]
}
