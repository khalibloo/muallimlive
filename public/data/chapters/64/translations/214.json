{
  "translations": [
    {
      "resource_id": 214,
      "text": "Allaha slavi i veliča sve što je na nebesima i sve što je na Zemlji. Njemu sva vlast i Njemu sva pohvala pripada; On nad svime ima moć!"
    },
    {
      "resource_id": 214,
      "text": "On je Onaj Koji vas stvara, pa ima među vama i nevjernika, a ima među vama i vjernika. Sve što vi radite Allah dobro vidi."
    },
    {
      "resource_id": 214,
      "text": "On je nebesa i Zemlju s Istinom stvorio i uobličio vas i likove vaše čini\nnajljepšim, i kod Njega je konačno odredište."
    },
    {
      "resource_id": 214,
      "text": "On zna šta na nebesima i na Zemlji postoji i zna šta krijete i šta pokazujete! Allah dobro zna šta grudi kriju."
    },
    {
      "resource_id": 214,
      "text": "Nije li do vas doprla vijest o onima koji još davno nisu vjerovali, pa su\nkobnost postupka svoga iskusili – a još ih i kazna bolna čeka?"
    },
    {
      "resource_id": 214,
      "text": "To je zato što su govorili, kad su im poslanici njihovi jasne dokaze donosili: “Zar da nas ljudi upućuju?” Pa nisu vjerovali i okretali su se; a Allahu nije niko potreban, Allah je neovisan i hvaljen!"
    },
    {
      "resource_id": 214,
      "text": "Nevjernici misle da neće biti oživljeni. Reci: “Hoćete, Gospodara mi\nmoga, sigurno ćete biti oživljeni, pa ćete o onom što ste radili, doista, biti obaviješteni!”, a to je Allahu lahko."
    },
    {
      "resource_id": 214,
      "text": "Zato, vjerujte u Allaha i Poslanika Njegova i u Svjetlo koje objavljujemo, a Allah u potpunosti zna ono što vi radite."
    },
    {
      "resource_id": 214,
      "text": "Na Dan kad vas On sakupi, na Dan zbora, to je Dan međusobne obmane. Ko bude vjerovao i dobra djela činio, On će mu prekriti loša djela njegova i uvest će ga u džennetske bašče, kroz koje rijeke teku, u njima će vječno, zanavijek boraviti. To će uspjeh veliki biti!"
    },
    {
      "resource_id": 214,
      "text": "A oni koji nisu vjerovali i koji su ajete i znakove Naše poricali, bit će\nstanovnici u Vatri; u njoj će vječno ostati, a to gdje će skončati bit će\nužasno mjesto."
    },
    {
      "resource_id": 214,
      "text": "Nikakva nevolja ne pogađa osim s Allahovom dozvolom! A ko u Allaha\nvjeruje, On će uputiti njegovo srce, a Allah sve dobro zna."
    },
    {
      "resource_id": 214,
      "text": "I pokoravajte se Allahu i Poslaniku Njegovu; a ako se okrenete, pa obaveza Našeg Poslanika je samo jasna obznana!"
    },
    {
      "resource_id": 214,
      "text": "Samo je Allah Bog, i neka se vjernici samo u Allaha pouzdaju!"
    },
    {
      "resource_id": 214,
      "text": "O vi koji vjerujete, među suprugama vašim i djecom vašom, doista, imate neprijatelja, pa ih se pričuvajte! A ako preko toga pređete i ne korite i oprostite, pa Allah je, zaista, Onaj Koji oprašta grijehe i milostiv je."
    },
    {
      "resource_id": 214,
      "text": "Imanja vaša i djeca vaša samo su iskušenje, a u Allaha je nagrada velika."
    },
    {
      "resource_id": 214,
      "text": "Pa Allaha se bojte koliko god možete, i slušajte i pokoravajte se i udjeljujte za svoje dobro. A oni koji budu sačuvani gramzivosti i tvrdičluka, pa takvi su baš uspjeli."
    },
    {
      "resource_id": 214,
      "text": "A ako Allahu lijep zajam date, On će vam ga uvećati i oprostit će vam.\nAllah je Zahvalan i Onaj Koji ne žuri s kaznom."
    },
    {
      "resource_id": 214,
      "text": "Poznavatelj onoga što je čulima nedokučivo i onoga što je pojavno, Silni i Mudri."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 214, "chapter_number": "64" }
  }
}
