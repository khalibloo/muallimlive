{
  "translations": [
    {
      "resource_id": 106,
      "text": "Далла тасбахь деш ду стигланашкахь а‚ лаьттахь а мел дерг. Цунна ду паччахьалла‚ Цунна бу хастам а. Иза ву массо а хIуманна тIехь ницкъ кхочуш верг ."
    },
    {
      "resource_id": 106,
      "text": "Иза ву шу кхоьллинарг. Шух ву ца тешаш верг а‚ шух ву тешаш верг а /Делах/. Дела аш дийриг гуш дерг ву."
    },
    {
      "resource_id": 106,
      "text": "Цо кхоьллира стигланаш а‚ латта а бакъонца‚ Цо хIоттира шун куц‚ тIаккха хаздира шун куьцаш. Цунна тIе ду /чакхенан/ дIадерзар."
    },
    {
      "resource_id": 106,
      "text": "Цунна хаьа стигланашкахь мел дерг а‚ лаьттахь мел дерг а. Цунна хаьа аш къйладоккхург а‚ аш дIахьедориг а. Дела ву хууш верг дегнашкахь дерг."
    },
    {
      "resource_id": 106,
      "text": "Шуьга ца деара хьалха ца тешаш хиллачеран хабар? Цара Iевшира шайн гIуллакхийн бāла‚ царна лазош долу Iазап а ду."
    },
    {
      "resource_id": 106,
      "text": "Иза ду цаьрга богIуш хиларна шайн элчанаш билгалонашца‚ тIаккха цара олуш хиларна: \"/Вай санна/ наха дуьхкур ду вай нийсачу новкъа?\" Цара керстадира /уьш Дала баийтар/‚ уьш дIабирзира /оцу элчанех а‚ бакъдолчу ийманах а/. Дела /церан Iибадат/ ца хиларх а волу: Дела хьал долуш а ву‚ хастаме а ву."
    },
    {
      "resource_id": 106,
      "text": "/Делах/ цатешначарна моьттина<sup foot_note=114231>1</sup>шаьш дендийр дац. Ахь āла /цаьрга, хIай Мухьаммад/: \"ХIаъ‚ со Кхиош-кхобучу сан Делах дуй боу ас: дендийр ма ду шу‚ тIаккха шуьга дуьйцур ма ду аш деш хилларг. Иза Далла атта ду\"."
    },
    {
      "resource_id": 106,
      "text": "Шу теша Делах а‚ Цуьнан элчанах а‚ Оха доссинчу нурах а (Къуръанах). Дела аш дийриг сов дика хууш верг ву."
    },
    {
      "resource_id": 106,
      "text": "Цхьана дийнахь Цо гулдийр ду шу гуламан /къемат/дийне. Иза ду вовшашна зенаш хиларан а, кхиамаш хиларан а де<sup foot_note=114232>1</sup>. Милла велахь Делах тешаш а, дика Iамал еш а, Оха цIанвийр ву иза шен къинойх‚ вохуьйтур ву бошмаш чу‚ шайн бухахула хиш оьхуш долчу, цу чохь уьш гуттар а лаьтташ. Иза сийлахь-боккха толам бу-кх!"
    },
    {
      "resource_id": 106,
      "text": "Цатешнарш а‚ Тхан аяташ харцдина хилларш а − уьш /жоьжахатин/ цIеран дай бу‚ цу чохь гуттар лаьттар болуш. Ма вон дIадерзар ду-кх иза!"
    },
    {
      "resource_id": 106,
      "text": "Цхьа а бохам хир бац Делан пурбанца а бен. Милла велахь Делах тешаш − Цо нисдийр ду цуьнан дог. Дела массо а хIума хууш верг ву."
    },
    {
      "resource_id": 106,
      "text": "МуьтIахь хила Далла а‚ муьтIахь хила элчанна а. Шу дIадерзахь /ийманах/ − Тхан элчанна тIехь-м билгала дIакхачор бен дац."
    },
    {
      "resource_id": 106,
      "text": "АллахI-Дела ву‚ кхин дела вац Иза воцург. Далла тIе тевжийла муъмин нах."
    },
    {
      "resource_id": 106,
      "text": "ХIай ийман диллинарш! Баккъалла а, шун зударех а‚ доьзалах а шуна мостагIий берш а бу‚ царах ларлолаш. Шу /церан/ бехках довлахь‚ товахь‚ аш гечдахь − /и дика ду шуна/, баккъалла а, Дела гечдийриг а ву‚ къинхетаме верг а ву."
    },
    {
      "resource_id": 106,
      "text": "Баккъалла а, шун бахам а‚ шун доьзал а питна<sup foot_note=114233>1</sup>ду. Ткъа Дела − Цунна гергахь сийлахь-йоккха ял ю!"
    },
    {
      "resource_id": 106,
      "text": "Шу Делах кхералаш<sup foot_note=114234>1</sup>шайн ницкъ ма-кхоччу‚ аш ладогIалаш /шайга Дала дечу омре/‚ шу муьтIахь хилалаш /Дала бохучунна/‚ аш харжаш е /Делан новкъахь/ шуна шайна дика хилийтархьама. Шен синан бIаьрмецигаллах Iалаш хилларг − уьш бу баккхийбедар берш."
    },
    {
      "resource_id": 106,
      "text": "Аш /юхалург/ Далла лахь хаза декхар − Цо масийттаза<sup foot_note=114235>1</sup>алсамдаьккхина юхадерзор ду иза шуна‚ шуна гечдийр а ду. Дела баркалле а ву‚ дукха собаре ву (Шех тешначарна оьгIазе воцуш)."
    },
    {
      "resource_id": 106,
      "text": "Хьуламехь дерг а‚ гучахь дерг а хууш верг а ву /Иза/‚ Ша веза верг а‚ хьукам /нийса/ деш верг а ву."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "64" }
  }
}
