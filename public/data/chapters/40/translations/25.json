{
  "translations": [
    { "resource_id": 25, "text": "Ha-mim." },
    {
      "resource_id": 25,
      "text": "Objavljivanje Knjige je od Allaha Silnoga, Sveznajućeg,"
    },
    {
      "resource_id": 25,
      "text": "Oprostitelja grijeha i Primatelja pokajanja, Onoga Koji žestoko kažnjava i Koji je Posjednik obilnog dobra; istinskog Boga osim Njega nema, kod Njega je konačno odredište."
    },
    {
      "resource_id": 25,
      "text": "O Allahovim ajetima i znakovima raspravljaju samo oni koji ne vjeruju, pa neka te ne obmanjuje to što oni putujući po zemlji uživaju."
    },
    {
      "resource_id": 25,
      "text": "I Nuhov je narod prije njih poricao, a i skupine poslije njega. Svaki narod nastojao je ščepati svoga poslanika, i rasprave svoje na neistini temeljio da njome Istinu uništi, pa sam ga Ja kažnjavao - a kakva je bila kazna Moja!"
    },
    {
      "resource_id": 25,
      "text": "I tako će se riječ Gospodara tvoga ispuniti da će oni koji nisu vjerovali - stanovnici u Vatri biti."
    },
    {
      "resource_id": 25,
      "text": "Oni koji nose Arš i oni koji su oko njega, slave i hvale Gospodara svoga i vjeruju u Njega, i mole se da budu oprošteni grijesi vjernicima: \"Gospodaru naš, Ti sve obuhvataš milošću i znanjem; zato oprosti onima koji se pokaju i koji slijede Tvoj put i sačuvaj ih patnje u Vatri!"
    },
    {
      "resource_id": 25,
      "text": "Gospodaru naš, uvedi ih u vrtove Adna koje si im obećao, i one koji su bili dobri od predaka njihovih, i žena njihovih, i potomstva njihovog. Ti si, uistinu, Silni i Mudri."
    },
    {
      "resource_id": 25,
      "text": "I sačuvaj ih zala, jer, koga Ti toga dana poštediš zala - Ti si mu se smilovao, a to će, zaista, veliki uspjeh biti!\""
    },
    {
      "resource_id": 25,
      "text": "Onima koji nisu vjerovali bit će doviknuto: \"Allahov prezir prema vama kad ste, pozivani da vjerujete, ostali nevjernici - bio je, doista, veći od vašeg prezira sada prema sebi.\""
    },
    {
      "resource_id": 25,
      "text": "\"Gospodaru naš\", reći će oni, \"dva puta si nas usmrtio i dva puta si nas oživio; mi priznajemo grijehe naše, pa ima li za izlazak puta kakva ?"
    },
    {
      "resource_id": 25,
      "text": "\"To vam je zato što niste vjerovali kad je prizivan Allah Jedini, a vjerovali ste ako bi Mu neko drugi u obožavanju pridružen bio! Presuda pripada jedino Allahu, Uzvišenom i Velikom.\""
    },
    {
      "resource_id": 25,
      "text": "On vam pokazuje znakove Svoje i spušta vam opskrbu s neba, a pouku će prihvatiti samo onaj koji se Njemu obraća."
    },
    {
      "resource_id": 25,
      "text": "Molite zato Allaha, iskreno Mu ispovijedajući vjeru - pa makar to nevjernicima bilo mrsko!"
    },
    {
      "resource_id": 25,
      "text": "On je vlasnik visokih stupnjeva, Gospodar Arša Koji šalje objavu iz odredbe Svoje - kome hoće od robova Svojih, da upozori na Dan susreta međusobnog,"
    },
    {
      "resource_id": 25,
      "text": "na Dan kada će se oni pojaviti, kada Allahu neće o njima ništa skriveno biti. Kome vlast pripada danas? Allahu, Jedinom, Potčinitelju svega."
    },
    {
      "resource_id": 25,
      "text": "Svaki će čovjek taj Dan prema zasluzi kažnjen ili nagrađen biti; taj Dan neće biti nepravde! Allah, zaista, brzo račun svodi."
    },
    {
      "resource_id": 25,
      "text": "I upozori ih na Bliski dan, kada će srca do grkljana doprijeti i popriječiti se, kada zulumćari ni prisna prijatelja ni posrednika neće imati čiji zagovor bi uslišan bio."
    },
    {
      "resource_id": 25,
      "text": "On zna poglede koji kriomice u ono što je zabranjeno gledaju, a i ono što grudi kriju;"
    },
    {
      "resource_id": 25,
      "text": "Allah će po pravdi presuditi, a oni koje pored Njega mole - neće ni po čemu suditi. Allah, je zaista, Svečujući i Svevideći."
    },
    {
      "resource_id": 25,
      "text": "Zašto oni ne putuju po Zemlji, pa da vide kakav je bio kraj onih prije njih? Bili su od njih moćniji i više tragova su na Zemlji ostavili, ali ih je Allah, zbog grijeha njihovih, kaznio i nije im bilo od Allaha zaštitnika."
    },
    {
      "resource_id": 25,
      "text": "Allah ih je kaznio zato što su poricali jasne dokaze koje su im poslanici njihovi donosili; On je, zaista, Moćni, On žestoko kažnjava."
    },
    {
      "resource_id": 25,
      "text": "Mi smo poslali Musaa sa znakovima Našim i dokazom jasnim,"
    },
    {
      "resource_id": 25,
      "text": "faraonu i Hamanu i Karunu, ali su oni rekli: \"Čarobnjak i lažov!\""
    },
    {
      "resource_id": 25,
      "text": "A kada im je on donio Istinu od Nas, rekli su: \"Ubijajte mušku djecu onih koji s njime vjeruju, a ostavljajte u životu njihovu žensku djecu!\" Ali, spletke nevjernika uvijek su uzaludne."
    },
    {
      "resource_id": 25,
      "text": "\"Pustite vi meni\", reče faraon, \"da ubijem Musaa, a on neka moli pomoć od Gospodara svoga, jer bojim se da vam on vjeru vašu ne izmijeni ili da u zemlji nered ne izazove.\""
    },
    {
      "resource_id": 25,
      "text": "Musa reče: \"Molim Gospodara svoga i Gospodara vašeg da me zaštiti od svakog oholog koji ne vjeruje u Dan u kome će se račun polagati!\""
    },
    {
      "resource_id": 25,
      "text": "A jedan čovjek, vjernik, iz porodice faraonove, koji je krio vjerovanje svoje, reče: \"Zar da ubijete čovjeka zato što govori: 'Gospodar moj je Allah!', a donio vam je jasne dokaze od Gospodara vašeg? Ako je lažov, njegova laž će njemu nauditi, a ako govori istinu, onda će vas stići bar nešto od onoga što vam se prijeteći obećava; zaista Allah neće uputiti na Pravi put onoga koji u zlu pretjeruje i koji mnogo laže."
    },
    {
      "resource_id": 25,
      "text": "O narode moj, danas vama pripada vlast i nadmoćni ste u zemlji, pa ko će nas odbraniti od Allahove kazne ako nas ona stigne A faraon reče: \"Savjetujem vam samo ono što mislim, a samo ću vas na Pravi put uputiti.\""
    },
    {
      "resource_id": 25,
      "text": "A onda, onaj koji je vjerovao reče: \"O narode moj, ja se za vas bojim dana poput dana kada su kažnjene skupine koje su se protiv poslanika bile urotile,"
    },
    {
      "resource_id": 25,
      "text": "kao što je to bilo s Nuhovim narodom, i Adom i Semudom, i onima poslije njih. A Allah ne želi zulum robovima Svojim."
    },
    {
      "resource_id": 25,
      "text": "O narode moj, plašim se šta će biti s vama na Dan kada jedni druge budete dozivali,"
    },
    {
      "resource_id": 25,
      "text": "na Dan kada budete okrenutih leđa uzmicali, kada vas od Allaha niko neće moći zaštititi. A onome kome Allah da da je zabludi, tome nema uputitelja.\""
    },
    {
      "resource_id": 25,
      "text": "Jusuf vam je, još davno, donio jasne dokaze, ali vi ste stalno sumnjali u ono šta vam je donio. A kad je on umro, vi ste rekli: \"Allah više neće poslije njega poslati poslanika!\" Eto, tako Allah da da je u zabludi svako ko u zlu pretjeruje i sumnja -"
    },
    {
      "resource_id": 25,
      "text": "oni koji o Allahovim ajetima i znakovima raspravljaju, iako im nikakav dokaz nije došao. To itekako preziru Allah i oni koji vjeruju. Tako Allah pečati srce svakog oholog silnika."
    },
    {
      "resource_id": 25,
      "text": "\"O Hamane\", reče faraon, \"sagradi mi toranj ne bih li stigao do staza,"
    },
    {
      "resource_id": 25,
      "text": "staza nebeskih, ne bih li se popeo do Musaova Boga, a ja smatram da je on, zaista, lažac.\" I eto tako su faraonu njegova ružna djela uljepšana, i on je bio odvraćen od Pravog puta, a lukavstvo se faraonovo završilo na njegovu štetu."
    },
    {
      "resource_id": 25,
      "text": "I onaj koji je vjerovao reče: \"O narode moj, mene slijedite, ja ću vam na Pravi put ukazati!"
    },
    {
      "resource_id": 25,
      "text": "O narode moj, ovaj dunjalučki život samo je uživanje, a ahiret je, zaista, Kuća vječnog boravka."
    },
    {
      "resource_id": 25,
      "text": "Ko god učini zlo, samo će zbog njega biti kažnjen, a ko god učini dobro - bio muškarac ili žena, a vjernik je- taj će u Džennet ući; u njemu će bez računa biti opskrbljeni."
    },
    {
      "resource_id": 25,
      "text": "narode moj! Šta je ovo? Ja vas pozivam u spas, a vi mene pozivate u Vatru;"
    },
    {
      "resource_id": 25,
      "text": "Pozivate me da ne vjerujem u Allaha i da Njemu u obožavanju pridružujem ono o čemu nemam znanja, a ja vas pozivam Silnome, Oprostitelju stalnome."
    },
    {
      "resource_id": 25,
      "text": "Nema nimalo sumnje u to da se ono čemu vi mene pozivate neće nikom ni na ovom ni na onom svijetu odazvati, i da je naš povratak Allahu i da će oni koji su pretjerivali stanovnici u Ognju biti."
    },
    {
      "resource_id": 25,
      "text": "Pa, sjetit ćete se ovog što vam kažem! A ja Allahu prepuštam svoj slučaj; Allah, uistinu, robove Svoje dobro vidi.\""
    },
    {
      "resource_id": 25,
      "text": "I Allah ga je sačuvao od zala onog što su spletkarili, a faraonove pristalice zla patnja zadesi,"
    },
    {
      "resource_id": 25,
      "text": "Vatra kojoj će izloženi jutrom i večerom biti, a kada nastupi Čas: \"Uvedite faraonove ljude u patnju najtežu!\""
    },
    {
      "resource_id": 25,
      "text": "I kada se u Vatri budu prepirali, a oni koji su bili potlačeni reknu glavešinama svojim: \"Mi smo bili sljedbenici vaši, možete li nas Vatre makar malo osloboditi."
    },
    {
      "resource_id": 25,
      "text": "Onda će glavešine reći: \"Doista smo svi u njoj! Allah je već presudio robovima Svojim.\""
    },
    {
      "resource_id": 25,
      "text": "I oni koji će u Vatri biti govorit će čuvarima Džehennema: \"Zamolite Gospodara svoga da nam bar jedan dan patnju ublaži!\""
    },
    {
      "resource_id": 25,
      "text": "\"A zar vam poslanici vaši nisu jasne dokaze donosili?'', upitat će oni. \"Jesu!\", odgovorit će. \"Molite onda vi! A molba nevjernika uzaludna je'', reći će oni."
    },
    {
      "resource_id": 25,
      "text": "Mi ćemo, doista, pomoći poslanike Naše i one koji vjeruju u životu dunjalučkom, a i na Dan kad se dignu svjedoci,"
    },
    {
      "resource_id": 25,
      "text": "na Dan kad zulumćarima pravdanje njihovo od koristi neće biti; njih će prokletstvo i najgore prebivalište čekati."
    },
    {
      "resource_id": 25,
      "text": "Mi smo Musau uputu dali i sinovima Israilovim u nasljedstvo Knjigu ostavili,"
    },
    {
      "resource_id": 25,
      "text": "da bude uputstvo i opomena onima koji pameti budu imali."
    },
    {
      "resource_id": 25,
      "text": "Pa ti budi strpljiv - Allahovo je obećanje Istina - i moli da ti budu oprošteni grijesi, i Gospodara svoga slavi i hvali uvečer i ujutro!"
    },
    {
      "resource_id": 25,
      "text": "Zaista oni koji o Allahovim ajetima i znakovima raspravljaju, iako im nikakav dokaz nije došao, u srcima svojim imaju samo oholost koja ih neće dovesti do cilja željenog, pa ti moli od Allaha zaštitu. On je, uistinu, Svečujući i Svevideći."
    },
    {
      "resource_id": 25,
      "text": "Stvaranje nebesa i Zemlje sigurno je veće nego stvaranje roda ljudskog, ali većina ljudi ne zna."
    },
    {
      "resource_id": 25,
      "text": "Nisu isto slijepac i onaj koji vidi, nisu isto vjernici koji dobra djela čine i zločinitelji. Kako se malo prisjećate!"
    },
    {
      "resource_id": 25,
      "text": "Doći će Čas sudnji, u to nema sumnje, ali većina ljudi ne vjeruje."
    },
    {
      "resource_id": 25,
      "text": "Gospodar vaš je rekao: \"Dove Mi upućujte, Ja ću vam se odazvati! Zbilja, oni koji se ohole da Mi ibadet čine - ući će, sigurno, u Džehennem poniženi.\""
    },
    {
      "resource_id": 25,
      "text": "Allah vam je dao noć da se u njoj odmarate, a dan da vidite. Allah je neizmjerno darežljiv prema ljudima, ali većina ljudi ne zahvaljuje."
    },
    {
      "resource_id": 25,
      "text": "To vam je, eto, Allah, Gospodar vaš, Stvoritelj svega, drugog boga osim Njega nema, pa kuda se onda odmećete?!"
    },
    {
      "resource_id": 25,
      "text": "Tako su se odmetali i oni koji su Allahove ajete i znakove poricali."
    },
    {
      "resource_id": 25,
      "text": "Allah vam je učinio Zemlju staništem, a nebo zdanjem, i oblikovao vas, pa je obličja vaša lijepim učinio, i lijepom hranom i pićem vas opskrbio. To je Allah, Gospodar vaš, i neka je Uzvišen Allah, Gospodar svjetova!"
    },
    {
      "resource_id": 25,
      "text": "On je Živi, nema boga osim Njega, pa, molite Ga, ispovijedajući Mu čistu vjeru. Pa, svaka hvala neka je Allahu, Gospodaru svjetova!"
    },
    {
      "resource_id": 25,
      "text": "Reci: \"Meni je zabranjeno obožavati one koje vi mimo Allaha molite, pošto su mi došli jasni dokazi od Gospodara moga, a naređeno mi je da se predam Gospodaru svjetova.\""
    },
    {
      "resource_id": 25,
      "text": "On je Onaj Koji vas je od zemlje stvorio, potom od kapi sjemena, zatim od zakvačka, zatim vas kao dojenčad izvodi, i da do muževnog doba stignete, i da starci postanete - a neki od vas umiru prije - i da do određenog roka stignete, a i da biste razumjeli."
    },
    {
      "resource_id": 25,
      "text": "On život i smrt daje! A kad nešto odluči, samo rekne: \"Budi\", i ono bude."
    },
    {
      "resource_id": 25,
      "text": "Zar ne vidiš one koji raspravljaju o Allahovim ajetima i znakovima; kuda se oni okreću?!"
    },
    {
      "resource_id": 25,
      "text": "Oni koji poriču Knjigu i ono što smo slali po poslanicima?! A saznat će oni!"
    },
    {
      "resource_id": 25,
      "text": "Kada okovi budu na vratovima njihovim, i lanci, a oni vučeni"
    },
    { "resource_id": 25, "text": "u ključalu vodu, a zatim u Vatri prženi!" },
    {
      "resource_id": 25,
      "text": "Zatim će upitani biti: \"Gdje su oni koje ste obožavali,"
    },
    {
      "resource_id": 25,
      "text": "mimo Allaha \"Oni su se od nas izgubili\", odgovorit će, \"mi se prije, ustvari, nismo nikome ni molili.\" Eto, tako Allah da da su u zabludi nevjernici."
    },
    {
      "resource_id": 25,
      "text": "\"To vam je zato što ste se bez ikakva osnova na Zemlji veselili i drski bili."
    },
    {
      "resource_id": 25,
      "text": "Ulazite kroz kapije Džehennema, u njemu ćete vječno ostati - a ružno je prebivalište oholih."
    },
    {
      "resource_id": 25,
      "text": "A ti se strpi! Doista je Allahovo obećanje istina! Bilo da ti pokažemo dio onoga što im Mi obećavamo, bilo da ti prije život oduzmemo - Nama će se oni vratiti."
    },
    {
      "resource_id": 25,
      "text": "I prije tebe poslanike smo slali, o nekima od njih kazivali smo ti, a o nekima nismo. I nijedan poslanik nije mogao donijeti nekakav znak osim s Allahovom dozvolom. A kada dođe Allahova odredba, bit će presuđeno po pravdi i zabludjeli će tada biti gubitnici."
    },
    {
      "resource_id": 25,
      "text": "Allah je za vas stvorio životinje, da na nekima jašete - a neke jedete,"
    },
    {
      "resource_id": 25,
      "text": "a vi od njih i drugih koristi imate - i da bi na njima potrebu koju u prsima imate ispunili; i na njima i na lađama vi se vozite."
    },
    {
      "resource_id": 25,
      "text": "On vam pokazuje znakove Svoje, pa koje od Allahovih znakova vi negirate?"
    },
    {
      "resource_id": 25,
      "text": "Zašto oni ne putuju po Zemlji, pa da vide kako su završili oni prije njih? Oni su bili od njih brojniji i jači i više su tragova na Zemlji ostavili, i ništa im nije koristilo ono što su stekli."
    },
    {
      "resource_id": 25,
      "text": "Kada su im poslanici njihovi jasne dokaze donosili, oni su se znanjem koje su imali dičili, i snašlo ih je ono čemu su se stalno rugali."
    },
    {
      "resource_id": 25,
      "text": "A kad bi kaznu Našu vidjeli, onda bi govorili: \"Mi vjerujemo u Allaha, u Njega jedinog, a odričemo se onih koje smo Mu u obožavanju pridruživali!\""
    },
    {
      "resource_id": 25,
      "text": "Ali im vjerovanje njihovo, kada bi kaznu Našu vidjeli, ne bi nimalo koristilo. To je prema Allahovom zakonu koji je primijenjen za sve robove Njegove - i tada bi nevjernici stradali."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "40" }
  }
}
