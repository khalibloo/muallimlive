{
  "translations": [
    { "resource_id": 156, "text": "ح ' م" },
    {
      "resource_id": 156,
      "text": "اس کتاب کا نزول اللہ کی طرف سے ہے جو زبردست ہے"
    },
    {
      "resource_id": 156,
      "text": "' گناہ معاف کرنے والا اور توبہ قبول کرنے والا ہے ، سخت سزا دینے والا اور بڑا صاحب فضل ہے ۔ کوئی معبود اس کے سوا نہیں ، اسی کی طرف سب کو پلٹنا ہے"
    },
    {
      "resource_id": 156,
      "text": "اللہ کی آیات میں جھگڑے نہیں کرتے مگر صرف وہ لوگ جنہوں نے کفر کیا ہے۔ اس کے بعد دنیا کے ملکوں میں ان کی چلت پھرت تمہیں کسی دھوکے میں نہ ڈالے"
    },
    {
      "resource_id": 156,
      "text": "ان سے پہلے نوح کی قوم بھی جھٹلاچ کی ہے ، اور اس کے بعد بہت سے دوسرے جتھوں نے بھی یہ کام کیا ہے ، ہر قوم اپنے رسول پر جھپٹی تاکہ اسے گرفتار کرے۔ ان سب نے باطل کے ہتھیاروں سے حق کو نیچا دکھانے کی کوشش کی ، مگر آخر کار میں ان کو پکڑلیا ، پھر دیکھ لو کہ میری سزا کیسی سخت تھی"
    },
    {
      "resource_id": 156,
      "text": "اسی طرح تیرے رب کا یہ فیصلہ بھی ان سب لوگوں پر چسپاں ہوچکا ہے ، جو کفر کے مرتکب ہوئے ہیں کہ وہ واصل بجہنم ہونے والے ہیں"
    },
    {
      "resource_id": 156,
      "text": "عرش الہٰی کے حامل فرشتے ، اور وہ جو عرش کے گرد وپیش حاضر رہتے ہیں ، سب اپنے رحمت کی حمد کے ساتھ اس کی تسبیح کررہے ہیں۔ وہ اس پر ایمان رکھتے ہیں اور ایمان لانے والوں کے حق میں دعائے مغفرت کرتے ہیں وہ کہتے ہیں :” اے ہمارے رب ، تو اپنی رحمت اور اپنے علم کے ساتھ ہر چیز پر چھایا ہوا ہے ، پس معاف کردے اور عذاب دوزخ سے بچالے ، ان لوگوں کو جنہوں نے توبہ کی ہے اور تیرا راستہ اختیار کرلیا ہے۔"
    },
    {
      "resource_id": 156,
      "text": "اے ہمارے رب ، اور داخل کر ان کو ہمیشہ رہنے والی ان جنتوں میں جن کا تو نے ان سے وعدہ کیا ہے ، اور ان کے والدین اور بیویوں اور اولاد میں سے صالح ہوں (ان کو بھی وہاں ان کے ساتھ ہی پہنچادے) ۔ تو بلاشبہ قادر مطلق اور حکیم ہے"
    },
    {
      "resource_id": 156,
      "text": "اور بچادے ان کو برائیوں سے ، جس کو تو نے قیامت کے دن برائیوں سے بچا دیا اس پر تو نے بڑا رحم کیا ، یہی بڑی کامیابی ہے"
    },
    {
      "resource_id": 156,
      "text": "جن لوگوں نے کفر کیا ہے ، قیامت کے روز ان کو پکار کر کہا جائے گا ،” آج تمہیں جتنا شدید غصہ اپنے اوپر آرہا ہے ، اللہ تم پر اس سے زیادہ غضبناک اس وقت ہوتا تھا جب تمہیں ایمان کی طرف بلایا جاتا تھا اور تم کفر کرتے تھے"
    },
    {
      "resource_id": 156,
      "text": "وہ کہیں گے ” اے ہمارے رب ، تونے واقعی ہمیں دو دفعہ موت اور دو دفعہ زندگی دے دی ، اب ہم اپنے قصوروں کا اعتراف کرتے ہیں ، کیا اب یہاں سے نکلنے کی بھی کوئی سبیل ہے"
    },
    {
      "resource_id": 156,
      "text": "“۔ ؟ “ (جواب ملے گا) ” یہ حالت جس میں تم مبتلا ہو ، اس وجہ سے ہے کہ جب اکیلے اللہ کی طرف بلایا جاتا تھا تو تم ماننے سے انکار کردیتے تھے اور جب اسکے ساتھ دوسروں کو ملایا جاتا تو تم مان لیتے تھے۔ اب فیصلہ اللہ بزرگ و برتر کے ہاتھ ہے"
    },
    {
      "resource_id": 156,
      "text": "وہی ہے جو تم کو اپنی نشانیاں دکھاتا ہے اور آسمان سے تمہارے لیے رزق نازل کرتا ہے مگر (ان نشانیوں کے مشاہدے سے)\r\n سبق صرف وہی شخص لیتا ہے جو اللہ کی طرف رجوع کرنے والا ہو"
    },
    {
      "resource_id": 156,
      "text": "(پس اے رجوع کرنے والو) اللہ ہی کو پکارو اپنے دین کو اس کے لیے خالص کرکے ، خواہ تمہارا یہ فعل کافروں کو کتنا ہی باگوار ہو"
    },
    {
      "resource_id": 156,
      "text": "وہ بلند دوجوں والا ، مالک عرش ہے۔ اپنے بندوں میں سے جس پر چاہتا ہے ، اپنے حکم سے روح نازل کردیتا ہے تاکہ وہ ملاقات کے دن سے خبردار کردے"
    },
    {
      "resource_id": 156,
      "text": "وہ دن جب کہ سب لوگ بےپردہ ہوں گے ، اللہ سے ان کی کوئی بات چھپی ہوئی نہ ہوگی۔ (اس روز پکار کر پوچھا جائے گا) آج بادشاہی کس کی ہے ؟ (ساراعالم پکار اٹھے گا) اللہ واحد قہار کی"
    },
    {
      "resource_id": 156,
      "text": "۔ (کہا جائے گا) آج ہر متنفس کو اس کمائی بدلہ دیا جائے گا۔ جو اس نے کی تھی ، آج کسی پر کوئی ظلم نہ ہوگا اور اللہ حساب لینے میں بہت تیز ہے"
    },
    {
      "resource_id": 156,
      "text": "اے نبی ﷺ ڈراؤ ان لوگوں کو اس دن سے جو قریب آلگا ہے ، جب کلیجے منہ کو آرہے ہوں گے اور لوگ چپ چاپ غم کے گھونٹ پیئے کھڑے ہوں گے۔ ظالموں کا نہ کوئی مشفق دوست ہوگا اور نہ کوئی سفیع جس کی بات مانی جائے"
    },
    {
      "resource_id": 156,
      "text": "اللہ نگاہوں کی چوری تک سے واقف ہے اور وہ راز تک جانتا ہے جو سینوں نے چھپارکھے ہیں"
    },
    {
      "resource_id": 156,
      "text": "اور اللہ ٹھیک ٹھیک بےلاگ فیصلہ کرے گا۔ رہے وہ جن کو (یہ مشرکین) اللہ کو چھوڑ کر پکارتے ہیں ، وہ کسی چیز کا بھی فیصلہ کرنیوالے نہیں ہیں۔ بلاشبہ اللہ ہی سب کچھ سننے اور دیکھنے والا ہے"
    },
    {
      "resource_id": 156,
      "text": "کیا یہ لوگ کبھی زمین میں چلے پھرے نہیں ہیں کہ انہیں ان لوگوں کا انجام نظر آتا جو ان سے پہلے گزرچکے ہیں ؟ وہ ان سے \r\n زیادہ طاقتور تھے اور ان سے زیادہ زبردست آثار زمین میں چھوڑگئے ہیں مگر اللہ نے ان کے گناہوں پر انہیں پکڑلیا اور ان کو اللہ سے بچانے والا کوئی نہ تھا"
    },
    {
      "resource_id": 156,
      "text": "یہ ان کا انجام اس لیے ہوا کہ ان کے پاس ان کے رسوک بینات لے کر آئے اور انہوں نے ماننے سے انکار کردیا۔ آخر کار اللہ نے ان کو پکڑلیا یقیناً وہ بڑی قوت والا اور سزا دینے میں بہت سخت ہے"
    },
    {
      "resource_id": 156,
      "text": "ہم نے موسیٰ کو اپنی نشانیاں اور نمایاں سند ماموریت کے ساتھ بھیجا ،"
    },
    {
      "resource_id": 156,
      "text": "فرعون اور ہامان اور قارون کی طرف مگر انہوں نے کہا \r\n ” ساحر ہے ، کذاب ہے"
    },
    {
      "resource_id": 156,
      "text": "پھر جب وہ ہماری طرف سے حق ان کے سامنے لے آیا تو انہوں نے کہا ” جو لوگ ایمان لاکر اس کے ساتھ شامل ہوئے ہیں ' ان سب کے لڑکوں کو قتل کرو اور لڑکیوں کو جیتا چھوڑ دو “۔ مگر کافروں کی چال اکارت ہی گئی"
    },
    {
      "resource_id": 156,
      "text": "ایک روز فرعون نے اپنے دربایوں سے کہا ” چھوڑو مجھے ، میں اس موسیٰ کو قتل کیے دیتا ہوں ، اور پکار دیکھے یہ اپنے رب کو۔ مجھے اندیشہ ہے کہ یہ تمہارا دین بدل ڈالے گا ، یا ملک میں فساد برپاکرے گا"
    },
    {
      "resource_id": 156,
      "text": "موسیٰ نے کہا ” میں نے تو ہر اس متکبر کے مقابلے میں جو یوم الحساب پر ایمان نہیں رکھتا ، اپنے رب اور تمہارے رب کی پناہ لے لی ہے"
    },
    {
      "resource_id": 156,
      "text": "اس موقع پر آل فرعون میں سے ایک مومن شخص ، جو اپنا ایمان چھپائے ہوئے تھا ، بول اٹھا :” کیا تم ایک شخص کو صرف اس بنا پر قتل کردوگے کہ وہ کہتا ہے میرا رب اللہ ہے ؟ حالانکہ وہ تمہارے رب کی طرف سے تمہارے پاس بینات لے آیا۔ اگر وہ جھوٹا ہے تو اس کا جھوٹ خود اسی پر پلٹ پڑے گا۔ لیکن اگر وہ سچا ہے تو جن ہولناک نتائج کا وہ تم کو خوف دلاتا ہے ان میں سے کچھ تو تم پر ضروری آجائیں گے۔ اللہ کسی ایسے شخص کو ہدایت نہیں دیتا جو حد سے گزر جانے والا اور کذاب ہو"
    },
    {
      "resource_id": 156,
      "text": "اے میری قوم کے لوگو ، آج تمہیں بادشاہی حاصل ہے اور زمین میں تم غالب ہو ، لیکن اگر خدا کا عذاب ہم پر آگیا تو پھر کون ہے جو ہماری مدد کرسکے گا “۔ فرعون نے کہا ” میں تو تم لوگوں کو وہی رائے دے رہا ہوں جو مجھے مناسب نظر آتی ہے اور میں اسی راستے کی طرف تمہاری رہنمائی کرتا ہوں جو ٹھیک ہے"
    },
    {
      "resource_id": 156,
      "text": "وہ شخص جو ایمان لایا تھا اس نے کہا ” اے قوم کے لوگو ، مجھے خوف ہے کہ کہیں تم پر بھی دن نہ آجائے جو اس سے پہلے بہت \r\n سے جتھوں پر آچکا ہے"
    },
    {
      "resource_id": 156,
      "text": "جیسا دن قوم نوح اور عاد اور ثمود اور ان کے بعد قوموں پر آیا تھا۔ اور یہ حقیقت ہے کہ اللہ اپنے بندوں پر ظلم کا کوئی ارادہ نہیں رکھتا"
    },
    {
      "resource_id": 156,
      "text": "اے قوم ! مجھے ڈر ہے کہ کہیں تم پر فریادوفغاں کا دن نہ آجائے"
    },
    {
      "resource_id": 156,
      "text": "جب تم ایک دوسرے کو پکاروگے اور بھاگے بھاگے پھروگے ، مگر اس وقت اللہ سے بچانے والا کوئی نہ ہوگا۔ سچ یہ ہے کہ جسے اللہ بھٹکادے اسے پھر کوئی راستہ دکھانے والا نہیں ہوتا"
    },
    {
      "resource_id": 156,
      "text": "اس سے پہلے یوسف تمہارے پاس بینات لے کر آئے تھے مگر تم ان کی لائی ہوئی تعلیم کی طرف سے شک ہی میں پڑے رہے۔ پھر جب ان کا انتقال ہوگیا تو تم نے کہا اب ان کے بعد اللہ کوئی رسول ہرگز نہ بھیجے گا “۔ اسی طرح اللہ سب لوگوں کو گمراہی میں ڈال دیتا ہے جو حد سے گزرنے والے اور شکی ہوتے ہیں"
    },
    {
      "resource_id": 156,
      "text": "۔ اور اللہ کی آیات میں جھگڑے کرتے ہیں ، بغیر اس کے کہ ان کے پاس کوئی سند یا دلیل آئی ہو۔ یہ رویہ اللہ اور ایمان لانے والوں کے نزدیک سخت مبغوض ہے۔ اسی طرح ہر متکبروجبار کے دل پر ٹھپہ لگا دیتا ہے"
    },
    {
      "resource_id": 156,
      "text": "فرعون نے کہا ” اے ہامان ' میرے لیے ایک بلند عمارت بناتا کہ میں راستوں تک پہنچ سکوں"
    },
    {
      "resource_id": 156,
      "text": "آسمانوں کے راستوں تک ' اور موسیٰ کے خدا کو جھانک کردیکھوں۔ مجھے تو یہ موسیٰ جھوٹا ہی معلوم ہوتا ہے “۔۔۔۔ اسی طرح فرعون کے لیے اس کی بدعملی خوشنما بنادی گئی اور وہ راہ راست سے روک دیا گیا۔ فرعون کی ساری چال بازی (اس کی اپنی) تباہی کے راستہ ہی میں صرف ہوئی"
    },
    {
      "resource_id": 156,
      "text": "وہ شخص جو ایمان لایا تھا ، بولا “ اے میری قوم کے لوگو ، میری بات مانو ، میں تمہیں صحیح راستہ بتاتا ہوں"
    },
    {
      "resource_id": 156,
      "text": "اے قوم ، یہ دنیا کی زندگی تو چند روزہ ہے ، ہمیشہ کے لیے قیام کی جگہ آخرت ہی ہے"
    },
    {
      "resource_id": 156,
      "text": "جو برائی کرے گا اس کو اتنا ہی بدلہ ملے گا جتنی اس نے برائی کی ہوگی۔ اور جو نیک عمل کرے گا ، خواہ وہ مرد ہو یا عورت ، بشرطیکہ ہو وہ مومن ، ایسے سب لوگ جنت میں داخل ہوں گے۔ جہاں ان کو بےحساب رزق دیا جائے گا"
    },
    {
      "resource_id": 156,
      "text": "اے قوم ، آخر یہ کیا ماجرا ہے ، کہ میں تو تم لوگوں کو نجات کی طرف بلاتا ہوں اور تم لوگ مجھے آگ کی طرف دعوت دیتے ہو !"
    },
    {
      "resource_id": 156,
      "text": "تم مجھے اس بات کی دعوت دیتے ہو کہ میں اللہ سے کفر کروں اور اس کے ساتھ ان ہستیوں کو شریک ٹھہراؤں جنہیں میں نہیں جانتا ، حالانکہ کہ میں تمہیں اس زبردست مغفرت کرنے والے خدا کی طرف بلارہا ہوں"
    },
    {
      "resource_id": 156,
      "text": "نہیں ، حق یہ ہے اور اس کے خلاف نہیں ہوسکتا کہ جن کی طرف تم مجھے بلا رہے ہو ، ، ان کی لیے نہ دنیا میں کوئی دعوت ہے ، اور ہم سب کو پلٹنا اللہ ہی کی طرف ہے ، اور حد سے گزرنے والے آگ میں جانے والے ہیں"
    },
    {
      "resource_id": 156,
      "text": "آج جو کچھ میں کہہ رہا ہوں ، عنقریب وہ وقت آئے گا ، جب تم اسے یاد کروگے۔ اور اپنا معاملہ میں اللہ کے سپرد کرتا ہوں ، وہ اپنے بندوں کا نگہبان ہے"
    },
    {
      "resource_id": 156,
      "text": "آخر کار ان لوگوں نے جو بری سے بری چالیں اس مومن کے خلاف چلیں ، اللہ نے ان سب سے اس کو بچالیا ، اور فرعون کے ساتھ خود بدترین عذاب کے پھیر میں آگئے"
    },
    {
      "resource_id": 156,
      "text": "۔ دوزخ کی آگ ہے جس کے سامنے صبح وشام وہ پیش کیے جاتے ہیں اور جب قیامت کی گھڑی آجائے گی تو حکم ہوگا کہ آل فرعون کو شدید تر عذاب میں داخل کرو"
    },
    {
      "resource_id": 156,
      "text": "پھر ذراخیال کرو اس وقت کا جب یہ لوگ دوزخ میں ایک دوسرے سے جھگڑ رہے ہوں گے۔ دنیا میں جو لوگ کمزور تھے وہ بڑے بننے والوں سے کہیں گے کہ ” ہم تمہارے تابع تھے ، اب کیا یہاں تم نار جہنم کی تکلیف کے کچھ حصے سے ہم کو بچالوگے"
    },
    {
      "resource_id": 156,
      "text": "وہ بڑے بننے والے جواب دیں گے ” ہم سب یہاں ایک حال میں ہیں ، اور اللہ بندوں کے درمیان فیصلہ کرچکا ہے"
    },
    {
      "resource_id": 156,
      "text": "پھر یہ دوزخ میں پڑے ہوئے لوگ جہنم کے اہل کاروں سے کہیں گے ” اپنے رب سے دعا کرو کہ ہمارے عذاب میں بس ایک دن کی تخفیف کردے"
    },
    {
      "resource_id": 156,
      "text": "وہ پوچھیں گے ” کیا تمہارے پاس رسول بینات لے کر نہیں آتے رہے تھے ؟ “ وہ کہیں گے ” ہاں “۔ جہنم کے اہل کار بولیں گے :” پھر تو تم ہی دعا کرو ، اور کافروں کی دعا اکارت ہی جانے والی ہے"
    },
    {
      "resource_id": 156,
      "text": "یقین جانو کہ ہم اپنے رسولوں اور ایمان لانے والوں کی مدد اس دنیا کی زندگی میں بھی لازما کرتے ہیں ، اور اس روز بھی کریں گے جب گواہ کھڑے ہوں گے"
    },
    {
      "resource_id": 156,
      "text": "، کب ظالموں کو ان کی معذرت کچھ بھی فائدہ نہ دے گی اور ان پر لعنت پڑے گی اور بدترین ٹھکانہ ان کے حصے میں آئے گا"
    },
    {
      "resource_id": 156,
      "text": "آخر دیکھ لو کہ موسیٰ کی ہم نے رہنمائی کی اور بنی اسرائیل کو اس کتاب کا وارث بنا دیا"
    },
    {
      "resource_id": 156,
      "text": "۔ جو عقل و دانش رکھنے والوں کے لیے ہدایت ونصیحت تھی"
    },
    {
      "resource_id": 156,
      "text": "۔ پس اے نبی ؐ صبر کرو ، اللہ کا وعدہ برحق ہے ، اپنے قصور کی معافی چاہو اور صبح وشام کی حمد کے \r\n ساتھ اس کی تسبیح کرتے رہو"
    },
    {
      "resource_id": 156,
      "text": "حقیقت یہ ہے کہ جو لوگ کسی سند وحجت کے بغیر ، جو انکے پاس آئی ہو ، اللہ کی آیات میں جھگڑے رہے ہیں ، ان کے دلوں میں کبر بھرا ہوا ہے ، مگر وہ اس بڑائی کو پہنچنے والے نہیں ہیں جس کا وہ گھمنڈرکھتے ہیں۔ بس اللہ کی پناہ مانگ لو ، وہ سب کچھ دیکھتا اور سنتا ہے"
    },
    {
      "resource_id": 156,
      "text": "آسمانوں اور زمین کا پیدا ا کرنا انسان کو پیدا کرنے کی بہ نسبت یقیناً زیادہ بڑا کام ہے ، مگر اکثر لوگ جانتے نہیں ہیں"
    },
    {
      "resource_id": 156,
      "text": "اور یہ نہیں ہوسکتا کہ اندھا اور بینا یکساں ہوجائیں اور ایماندار و صالح اور بدکار برابر ٹھہریں مگر تم لوگ کم ہی کچھ سمجھتے ہو۔ یقیناً قیامت کی گھڑی آنے والی ہے ، اسکے آنے میں کوئی شک نہیں ، مگر اکثر لوگ نہیں مانتے"
    },
    {
      "resource_id": 156,
      "text": "یقیناً قیامت کی گھڑی آنے والی ہے ، اسکے آنے میں کوئی شک نہیں ، مگر اکثر لوگ نہیں مانتے"
    },
    {
      "resource_id": 156,
      "text": "تمہارے رب کہتا ہے ” مجھے پکارو ، میں تمہاری دعائیں قبول کرونگا ، جو لوگ گھمنڈ میں آکر میری عبادت سے منہ موڑتے ہیں ، ضرور وہ ذلیل و خوار ہو کر جہنم میں داخل ہونگے"
    },
    {
      "resource_id": 156,
      "text": "وہ اللہ ہی تو ہے جس نے تمہارے لیے رات بنائی تاکہ تم اس میں سکون حاصل کرو ، اور دن کو روشن کیا۔ حقیقت یہ ہے کہ اللہ لوگوں پر بڑا فضل فرمانے والا ہے۔ مگر اکثر لوگ شکرادا نہیں کرتے"
    },
    {
      "resource_id": 156,
      "text": "وہی اللہ (جس نے تمہارے لیے یہ کچھ کیا ہے) تمہارا رب ہے ۔ ہر چیز کا خالق۔ اس کے سوا کوئی معبود نہیں۔ پھر تم کدھر سے بہکائے جارہے ہو ؟"
    },
    {
      "resource_id": 156,
      "text": "اسی طرح وہ سب لوگ بہکائے جاتے رہے ہیں جو اللہ کی آیات کا انکار کرتے تھے"
    },
    {
      "resource_id": 156,
      "text": "وہ اللہ ہی تو ہے جس نے تمہارے لیے زمین کو جائے قرار بنایا اور اوپر آسمان کا گنبد بنادیا۔ جس نے تمہاری صورت بنائی اور بڑی ہی عمدہ بنائی۔ جس نے تمہیں پاکیزہ چیزوں کا رزق دیا۔ وہی اللہ (جس کے یہ کام ہیں) تمہارا رب ہے۔ بےحساب برکتوں والا ہے وہ کائنات کا رب ہے"
    },
    {
      "resource_id": 156,
      "text": "وہی زندہ ہے اس کے سوا کوئی معبود نہیں۔ اسی کو تم پکارو اپنے دین کو اسی کے لیے خالص کرکے۔ ساری تعریف اللہ رب العالمین ہی کے لئے ہے"
    },
    {
      "resource_id": 156,
      "text": "اے نبی ﷺ ، ان لوگوں سے کہہ دو کہ مجھے تو ان ہستیوں کی عبادت سے منع کردیا گیا ہے۔ جنہیں تم اللہ کو چھوڑ کر پکارتے ہو۔ (میں یہ کام کیسے کرسکتا ہوں) جب کہ میرے پاس میرے رب کی طرف سے بینات آچکی ہیں۔ مجھے حکم دیا گیا ہے کہ میں رب العالمین کے آگے سر تسلیم خم کردوں"
    },
    {
      "resource_id": 156,
      "text": "وہی تو ہے جس نے تم کو مٹی سے پیدا کیا ، پھر نطفے سے ، پھر خون کے لوتھڑے سے ، پھر وہ تمہیں بچے کی شکل میں نکالتا ہے ، پھر تمہیں بڑھاتا ہے تاکہ تم اپنی طاقت کو پہنچ جاؤ، پھر اور بڑھاتا ہے تاکہ تم بڑھاپے کو پہنچو اور تم میں سے کوئی پہلے ہی واپس بلالیا جاتا ہے۔ یہ سب کچھ اسلیے کیا جاتا ہے تاکہ تم اپنے مقررہ وقت تک پہنچ جاؤ اور اس لیے کہ تم حقیقت کو سمجھو"
    },
    {
      "resource_id": 156,
      "text": "وہی ہے زندگی دینے والا ، اور وہی موت دینے والا ہے۔ وہ جس بات کا بھی فیصلہ کرتا ہے ، بس ایک حکم دیتا ہے کہ وہ ہوجائے اور وہ ہوجاتی ہے"
    },
    {
      "resource_id": 156,
      "text": "تم نے دیکھا ان لوگوں کو جو اللہ کی آیات میں جھگڑے کرتے ہیں ، کہاں سے وہ پھرائے جارہے ہیں ؟"
    },
    {
      "resource_id": 156,
      "text": "یہ لوگ جو اس کتاب کو اور ان ساری کتابوں کو جھٹلاتے ہیں جو ہم نے اپنے رسولوں کے ساتھ بھیجی تھیں ، عنقریب انہیں معلوم ہوجائے گا"
    },
    {
      "resource_id": 156,
      "text": "جب طوق ان کی گردنوں میں ہوں گے اور زنجیریں کھنچی جائیں گی ،"
    },
    {
      "resource_id": 156,
      "text": "کھولتے ہوئے پانی میں اور دوزخ کی آگ میں جھونک دیئے جائیں گے"
    },
    {
      "resource_id": 156,
      "text": "پھر ان سے پوچھا جائے گا کہ ” اب کہاں ہیں اللہ کے سوا وہ دوسرے خدا جن کو تم شریک کرتے تھے ؟"
    },
    {
      "resource_id": 156,
      "text": "اللہ کے سوا وہ جواب دیں گے ” کھوئے گئے وہ ہم سے بلکہ ہم اس سے پہلے کسی چیز کو نہ پکارتے تھے “۔ اس طرح اللہ کافروں کو گمراہ ہونا متحقق کردے گا"
    },
    {
      "resource_id": 156,
      "text": "ان سے کہا جائے گا ” یہ تمہارا انجام اس لیے ہوا ہے کہ تم زمین میں غیر حق پر مگن تھے۔ اور پھر اس پر اتراتے تھے"
    },
    {
      "resource_id": 156,
      "text": "اب جاؤ، جہنم کے دروازوں میں داخل ہوجاؤ، ہمیشہ تم کو وہیں رہنا ہے ، بہت ہی برا ٹھکانا ہے متکبرین کا"
    },
    {
      "resource_id": 156,
      "text": "پس اے نبی ﷺ ، صبر کرو ، اللہ کا وعدہ برحق ہے ، اب خواہ ہم تمہارے سامنے ہی ان کو ان برے نتائج کا کوئی حصہ دکھا دیں جن سے ہم ! نہیں ڈرا رہے ہیں ، یا (اس سے پہلے) تمہیں دنیا سے اٹھالیں ، پلٹ کر آنا تو انہیں ہماری ہی طرف ہے"
    },
    {
      "resource_id": 156,
      "text": "اے نبی ﷺ ، تم سے پہلے ہم بہت سے رسول بھیج چکے ہیں جن میں سے بعض کے حالات ہم نے تم کو بتائے ہیں اور بعض کے نہیں بتائے۔ کسی رسول کی بھی یہ طاقت نہ تھی کہ اللہ کے اذن کے بغیر خود کوئی نشانی لے آتا ۔ پھر جب اللہ کا حکم آگیا تو حق کے مطابق فیصلہ کردیا گیا اور اس وقت غلط کار لوگ خسارے میں پڑ گئے"
    },
    {
      "resource_id": 156,
      "text": "اللہ ہی نے تمہارے لیے مویشی جانور بنائے ہیں تاکہ ان میں سے کسی پر تم سوار ہو اور کسی کا گوشت کھاؤ"
    },
    {
      "resource_id": 156,
      "text": "ان کے اندر تمہارے لیے اور بھی بہت سے منافع ہیں۔ وہ اس کام بھی آتے ہیں کہ تمہارے دلوں میں جہاں جانے کی حاجت ہو وہاں تم ان پر پہنچ سکو۔ ان پر بھی اور کشتیوں پر بھی تم سوار کیے جاتے ہو"
    },
    {
      "resource_id": 156,
      "text": "اللہ اپنی یہ نشانیاں تمہیں دکھا رہا ہے ، آخر تم اس کی کن کن نشانیوں کا انکار کروگے"
    },
    {
      "resource_id": 156,
      "text": "پھر کیا یہ زمین میں چلے پھرے نہیں ہیں کہ ان کو ان لوگوں کا انجام نظر آتا جو ان سے پہلے گزرچکے ہیں ؟ وہ ان سے تعداد میں زیادہ تھے ، ان سے بڑھ کر طاقتور تھے ، اور زمین میں ان سے زیادہ شاندار آثار چھوڑگئے ہیں۔ جو کچھ کمائی انہوں نے کی تھی ، آخر وہ ان کے کس کام آئی ؟"
    },
    {
      "resource_id": 156,
      "text": ":” جب ان کے رسول ان کے پاس بنیات لے کر آئے تو وہ اسی علم میں مگن رہے جو ان کے اپنے پاس تھا ، اور اسی چیز کے پھیر میں آگئے جس کا وہ مذاق اڑاتے تھے"
    },
    {
      "resource_id": 156,
      "text": "جب انہوں نے ہمارا عذاب دیکھ لیا تو پکاراٹھے کہ ہم نے مان لیا اللہ وحدہ لاشریک کو اور ہم انکار کرتے ہیں ان سب معبودوں کا جنھیں ہم اس کا شریک ٹھیراتے تھے"
    },
    {
      "resource_id": 156,
      "text": "۔ مگر ہمارا عذاب دیکھ لینے کے بعد ان کا ایمان ان کے لیے کچھ بھی نافع نہ ہوسکتا تھا کیوں کہ یہی اللہ کا مقرر ضابطہ ہے جو ہمیشہ اس کے بندوں میں جاری رہا ہے اور اس وقت کافر لوگ خسارے میں پڑگئے"
    }
  ],
  "meta": {
    "translation_name": "Fe Zilal al-Qur'an",
    "author_name": "Sayyid Ibrahim Qutb",
    "filters": { "resource_id": 156, "chapter_number": "40" }
  }
}
