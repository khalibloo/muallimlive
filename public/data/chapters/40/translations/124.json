{
  "translations": [
    { "resource_id": 124, "text": "Hâ. Mîm." },
    {
      "resource_id": 124,
      "text": "Bu Kitap mutlak galip, hakkıyla bilen,  Allah tarafından indirilmiştir."
    },
    {
      "resource_id": 124,
      "text": "Günahı bağışlayan, tevbeyi kabul eden, azabı çetin, lütuf sahibi O’ndan başka hiçbir ilâh yoktur, dönüş ancak O'nadır."
    },
    {
      "resource_id": 124,
      "text": "İnkâr edenler müstesna, hiç kimse Allah’ın âyetleri hakkında tartışmaz. Onların şehirlerde (rahatlıkla) gezip dolaşması seni aldatmasın."
    },
    {
      "resource_id": 124,
      "text": "Onlardan önce Nuh kavmi ve bunlardan sonraki topluluklar da (peygamberlerini) engellemeye, her ümmet kendi peygamberini yakalamaya azmetmişti. Bâtılı hakkın yerine koymak için mücadele etmişlerdi. Bunun üzerine ben onları kıskıvrak yakaladım. İşte, cezalandırmamın nasıl olduğunu gör!"
    },
    {
      "resource_id": 124,
      "text": "İnkâr edenlerin cehennem ehli olduklarına dair Rabbinin sözü böylece gerçekleşti."
    },
    {
      "resource_id": 124,
      "text": "Arş'ı yüklenen ve bir de onun çevresinde bulunanlar (melekler), Rablerini hamd ile tesbih ederler, O'na iman ederler. Müminlerin de bağışlanmasını isterler: Ey Rabbimiz! Senin rahmet ve ilmin her şeyi kuşatmıştır. O halde tevbe eden ve senin yoluna gidenleri bağışla, onları cehennem azabından koru! (derler)."
    },
    {
      "resource_id": 124,
      "text": "Rabbimiz! Onları da, onların atalarından, zevcelerinden, nesillerinden iyi olanları da kendilerine vâdettiğin Adn cennetlerine koy. Şüphesiz aziz ve hakîm olan sensin!"
    },
    {
      "resource_id": 124,
      "text": "Bir de onları, her türlü kötülüklerden koru. O gün sen kimi kötülüklerden korursan muhakkak ki onu rahmetine mazhar etmiş olursun. Bu en büyük kurtuluştur."
    },
    {
      "resource_id": 124,
      "text": "İnkâr edenlere şöyle seslenilir: Allah'ın gazabı, sizin kendinize olan kötülüğünüzden elbette daha büyüktür. Zira siz imana davet ediliyorsunuz, fakat inkâr ediyorsunuz."
    },
    {
      "resource_id": 124,
      "text": "Onlar: Rabbimiz, bizi iki defa öldürdün, iki defa dirilttin. Biz de günahlarımızı itiraf ettik. Bir daha (bu ateşten) çıkmaya yol var mıdır? derler."
    },
    {
      "resource_id": 124,
      "text": "(Onlara denir ki:) İşte bunun sebebi şudur: Tek Allah'a ibadete çağrıldığı zaman inkâr edersiniz. O’na ortak  koşulunca (bunu) tasdik edersiniz. Artık hüküm, yücelerin yücesi Allah'ındır."
    },
    {
      "resource_id": 124,
      "text": "Size âyetlerini gösteren, sizin için gökten rızık indiren O'dur. Allah'a yönelenden başkası ibret almaz."
    },
    {
      "resource_id": 124,
      "text": "Haydi! Kâfirlerin hoşuna gitmese de Allah'a, Allah için dindar ve ihlâslı olarak dua edin!"
    },
    {
      "resource_id": 124,
      "text": "Dereceleri yükselten, Arş'ın sahibi Allah, kavuşma günüyle korkutmak için kullarından dilediğine iradesiyle ilgili vahyi indirir."
    },
    {
      "resource_id": 124,
      "text": "O gün onlar (kabirlerinden) meydana çıkarlar. Onların hiçbir şeyi Allah'a gizli kalmaz. Bugün hükümranlık kimindir? Kahhâr olan tek Allah'ındır."
    },
    {
      "resource_id": 124,
      "text": "Bugün herkese kazandığının karşılığı verilir. Bugün haksızlık yoktur. Şüphesiz Allah, hesabı çarçabuk görendir."
    },
    {
      "resource_id": 124,
      "text": "Yaklaşan gün hususunda onları uyar! Çünkü o, onda dehşet içinde yutkunurken yürekleri ağızlarına gelmiştir. Zalimlerin ne dostu ne de sözü dinlenir şefaatçisi vardır."
    },
    {
      "resource_id": 124,
      "text": "Allah, gözlerin hain bakışını ve kalplerin gizlediğini bilir."
    },
    {
      "resource_id": 124,
      "text": "Allah, adaletle hükmeder. O’nu bırakıp taptıkları ise, hiçbir şeye hükmedemezler. Şüphesiz Allah, hakkıyla işiten ve görendir."
    },
    {
      "resource_id": 124,
      "text": "Onlar, yeryüzünde gezip dolaşmadılar mı ki, kendilerinden öncekilerin akıbetinin nasıl olduğunu görsünler! Onlar, kuvvet ve yeryüzündeki eserleri yönünden bunlardan daha da üstündüler. Böyleyken Allah onları günahları yüzünden yakaladı. Onları Allah'ın gazabından koruyan da olmadı."
    },
    {
      "resource_id": 124,
      "text": "Bunun sebebi, peygamberleri kendilerine apaçık mucizeler getirdikleri halde, inkâr etmeleri idi. Allah da kendilerini tutup yakalayıverdi. Doğrusu O, kuvvetlidir; azabı da pek çetindir."
    },
    {
      "resource_id": 124,
      "text": "Andolsun ki biz Musa'yı mucizelerimiz ve apaçık hüccetle, gönderdik."
    },
    {
      "resource_id": 124,
      "text": "Firavun, Hâmân ve Karun'a gönderdik. Onlar: Bu, çok yalancı bir sihirbazdır! dediler."
    },
    {
      "resource_id": 124,
      "text": "İşte o (Musa), tarafımızdan kendilerine hakkı getirince : Onunla beraber iman edenlerin oğullarını öldürün, kadınları sağ bırakın! dediler. Ama kâfirlerin tuzağı elbette boşa çıkar."
    },
    {
      "resource_id": 124,
      "text": "Firavun: Bırakın beni, dedi. Musa'yı Öldüreyim; (Kurtarabilirse) Rabbine yalvarsın! Çünkü ben onun, dininizi değiştireceğinden, yahut yeryüzünde fesat çıkaracağından korkuyorum."
    },
    {
      "resource_id": 124,
      "text": "Musa da: Ben, hesap gününe inanmayan her kibirliden, benim de Rabbim, sizin de Rabbinize sığındım, dedi."
    },
    {
      "resource_id": 124,
      "text": "Firavun ailesinden olup, imanını gizleyen bir mümin adam şöyle dedi: Siz bir adamı «Rabbim Allah'tır»diyor, diye öldürecek misiniz? Halbuki o, size Rabbinizden apaçık mucizeler getirmiştir. Eğer o yalancı ise yalanı kendisinedir. Eğer doğru söylüyorsa sizi tehdit ettiğinin (azâbın), bir kısmı olsun gelip size çatar. Şüphesiz Allah, haddi aşan, yalancı kimseyi doğru yola eriştirmez."
    },
    {
      "resource_id": 124,
      "text": "Ey kavmim! Bugün, yeryüzüne hakim kimseler olarak hükümranlık sizindir. Ama Allah’ın azabı bize gelip çatarsa, kim bize yardım eder? Firavun: Ben size kendi görüşümü söylüyorum ve yine size ancak doğru yolu gösteriyorum dedi."
    },
    {
      "resource_id": 124,
      "text": "İman etmiş olan dedi ki: «Ey kavmim! Doğrusu ben sizin için, (peygamberleri yalanlayan) toplulukların başlarına gelen bir âkıbetten korkuyorum."
    },
    {
      "resource_id": 124,
      "text": "Nuh kavminin, Âd, Semûd ve onlardan sonra gelenlerin durumu gibi, Allah, kullarına bir zulüm dileyecek değildir.»"
    },
    {
      "resource_id": 124,
      "text": "«Ey kavmim! Gerçekten sizin için o bağrışıp çağrışma gününden, korkuyorum."
    },
    {
      "resource_id": 124,
      "text": "Arkanıza dönüp kaçacağınız günden korkuyorum. Sizi Allah'tan (O'nun azabından) kurtaracak kimse yoktur. Allah kimi saptırırsa, artık onu doğru yola iletecek de yoktur.» "
    },
    {
      "resource_id": 124,
      "text": "Andolsun ki, (Musa'dan) önce Yusuf da size açık deliller getirmişti ve onun size getirdiği şeyler hakkında şüphe edip durmuştunuz. Nihayet o vefat edince «Allah ondan sonra peygamber göndermez» dediniz. İşte Allah o aşırı giden şüphecileri böyle saptırır."
    },
    {
      "resource_id": 124,
      "text": "Kendilerine gelmiş hiçbir delil olmadığı halde Allah'ın âyetleri hakkında mücadele edenler gerek Allah yanında, gerekse iman edenler yanında büyük bir nefretle karşılanır. Allah, büyüklük taslayan her zorbanın kalbini işte böyle mühürler."
    },
    {
      "resource_id": 124,
      "text": "Firavun: Ey Hâmân, bana yüksek bir kule yap; belki yollara  erişirim."
    },
    {
      "resource_id": 124,
      "text": "Göklerin yollarına de Musa'nın  ilahını görürüm! Doğrusu ben onu, yalancı sanıyorum, dedi. Böylece Firavun'a, yaptığı kötü iş süslü gösterildi ve yoldan saptırıldı. Firavun'un tuzağı tamamen boşa çıktı."
    },
    {
      "resource_id": 124,
      "text": "O iman eden kimse: Ey kavmim! dedi, siz bana uyun, sizi doğru yola götüreceğim."
    },
    {
      "resource_id": 124,
      "text": "Ey kavmim! Şüphesiz bu dünya hayatı, geçici bir eğlencedir. Ama ahiret, gerçekten kalınacak yurttur."
    },
    {
      "resource_id": 124,
      "text": "Kim bir kötülük işlerse, onun kadar ceza görür. Kim de kadın veya erkek, mümin olarak sâlih amel işlerse işte onlar, cennete girecekler, orada onlara hesapsız rızık verilecektir."
    },
    {
      "resource_id": 124,
      "text": "Ey kavmim! Nedir bu hal? Ben sizi kurtuluşa çağırıyorum, siz beni ateşe çağırıyorsunuz."
    },
    {
      "resource_id": 124,
      "text": "Siz beni, Allah’ı inkâr etmeye ve hiç tanımadığım nesneleri O’na ortak  koşmaya çağırıyorsunuz. Ben ise sizi, azîz ve çok bağışlayan Allah'a davet ediyorum."
    },
    {
      "resource_id": 124,
      "text": "Gerçek şu ki, sizin beni davet ettiğiniz şeyin dünyada da ahirette de davete değer bir tarafı yoktur. Dönüşümüz Allah'adır, aşırı gidenler de ateş ehlinin kendileridir."
    },
    {
      "resource_id": 124,
      "text": "\"Size söylediklerimi elbette hatırlayacaksınız. Ben, işimi Allah'a havale ediyorum. Allah, şüphesiz kullarını hakkıyla görendir\"."
    },
    {
      "resource_id": 124,
      "text": "Nihayet Allah, onların kurdukları tuzakların kötülüklerinden bu zatı korudu. Firavun'un kavmini ise kötü azap kuşatıverdi."
    },
    {
      "resource_id": 124,
      "text": "Onlar sabah akşam o ateşe sokulurlar. Kıyametin kopacağı gün de: Firavun ailesini azabın en çetinine sokun (denilecek)!"
    },
    {
      "resource_id": 124,
      "text": "(Kâfirler) ateşin içinde birbirleriyle çekişirlerken zayıf olanlar, o büyüklük taslayanlara: Biz size uymuştuk. Şimdi ateşin birazını bizden savabilir misiniz? derler."
    },
    {
      "resource_id": 124,
      "text": "O büyüklük taslayanlar ise: Doğrusu hepimiz bunun içindeyiz. Şüphe yok ki Allah kulları arasında vereceği hükmü verdi, derler."
    },
    {
      "resource_id": 124,
      "text": "Ateşte bulunanlar cehennem bekçilerine: Rabbinize dua edin, bizden, bir gün olsun azabı hafifletsin! diyecekler. "
    },
    {
      "resource_id": 124,
      "text": "(Bekçiler:) Size peygamberleriniz açık açık deliller getirmediler mi? derler. Onlar da: Getirdiler, cevabını verirler. (Bekçiler ise): O halde kendiniz yalvarın, derler. Halbuki kâfirlerin yalvarması boşunadır."
    },
    {
      "resource_id": 124,
      "text": "Şüphesiz peygamberlerimize ve iman edenlere, hem dünya hayatında, hem şahitlerin şahitlik edecekleri günde yardım ederiz."
    },
    {
      "resource_id": 124,
      "text": "O gün zalimlere, özür dilemeleri hiçbir fayda sağlamaz. Artık lânet de onlarındır, kötü yurt da onlarındır!"
    },
    {
      "resource_id": 124,
      "text": "Andolsun ki biz Musa'ya hidayeti verdik ve İsrailoğullarına, Kitab’ı miras bıraktık."
    },
    {
      "resource_id": 124,
      "text": "Akıl sahipleri için bir öğüt ve doğruluk rehberi olan."
    },
    {
      "resource_id": 124,
      "text": "(Rasûlüm!) Şimdi sen sabret. Çünkü Allah’ın vaadi gerçektir. Günahının bağışlanmasını iste. Akşam sabah Rabbini hamd ile tesbîh et."
    },
    {
      "resource_id": 124,
      "text": "Kendilerine gelmiş kesin bir delil olmaksızın, Allah'ın âyetleri hakkında münakaşa edenler var ya, hiç şüphe yok ki, onların kalplerinde, asla yetişemeyecekleri bir büyüklük hevesinden başka bir şey yoktur.  Bu itibarla Allah'a sığın; çünkü her şeyi hakkıyla işiten, hakkıyla gören O'dur."
    },
    {
      "resource_id": 124,
      "text": "Elbette göklerin ve yerin yaratılması, insanların yaratılmasından daha büyük bir şeydir. Fakat insanların çoğu bilmezler."
    },
    {
      "resource_id": 124,
      "text": "Kör ile gören, iman edip sâlih amel işleyenlerle kötülük eden bir olmaz. Ne kadar az düşünüyorsunuz."
    },
    {
      "resource_id": 124,
      "text": "Kıyamet günü mutlaka gelecektir, bunda hiç şüphe yoktur. Fakat insanların çoğu buna inanmazlar."
    },
    {
      "resource_id": 124,
      "text": "Rabbiniz şöyle buyurdu: Bana dua edin, kabul edeyim. Çünkü bana ibadeti (duâ etmeyi) bırakıp büyüklük taslayanlar aşağılanarak cehenneme gireceklerdir."
    },
    {
      "resource_id": 124,
      "text": "İçinde dinlenesiniz diye geceyi, görmeniz için de gündüzü yaratan Allah'tır. Şüphesiz Allah, insanlara karşı lütufkârdır. Fakat insanların çoğu şükretmezler."
    },
    {
      "resource_id": 124,
      "text": "İşte O, her şeyin yaratıcısı olan Rabbiniz Allah'dır. O'ndan başka hakkıyla ibadete layık hiçbir ilah yoktur. O halde nasıl olup da döndürülüyorsunuz!"
    },
    {
      "resource_id": 124,
      "text": "Allah’ın âyetlerini inatla inkâr edenler işte (haktan) böyle döndürülür."
    },
    {
      "resource_id": 124,
      "text": "Yeri sizin için yerleşim alanı, göğü de bir bina kılan, size şekil verip de şeklinizi güzel yapan ve sizi temiz besinlerle rızıklandıran Allah'tır. İşte Allah, sizin Rabbinizdir. Âlemlerin Rabbi Allah, yücelerden yücedir."
    },
    {
      "resource_id": 124,
      "text": "O diridir; O'ndan başka hakkıyla ibadete layık hiçbir ilâh yoktur. Dini O'na hâlis kılarak (O'nu birleyerek) yalnız O'na ibadet edin (O'na hiçbir şeyi ortak koşmayın). Hamd, Âlemlerin Rabbi olan Allah'a mahsustur."
    },
    {
      "resource_id": 124,
      "text": "(Rasûlüm)! De ki: Bana Rabbimden apaçık deliller gelince, sizin Allah'ı bırakıp o taptıklarınıza kulluk etmem bana yasaklandı ve bana âlemlerin Rabbine teslim olmam emredildi."
    },
    {
      "resource_id": 124,
      "text": "Sizi topraktan, sonra meniden, sonra alakadan (aşılanmış yumurtadan) yaratan sonra bebek olarak çıkaran, sonra sizi güçlü kuvvetli bir çağa erişmeniz, sonra da ihtiyarlamanız ki içinizden daha önce vefat edenler de vardır ve belli bir vakte ulaşmanız için sizi yaşatan O’dur. Umulur ki düşünürsünüz."
    },
    {
      "resource_id": 124,
      "text": "O, hem dirilten hem de öldürendir. O, herhangi bir işin olmasını dilediği zaman yalnız «Ol!» der, o da oluverir."
    },
    {
      "resource_id": 124,
      "text": "Allah'ın âyetleri hakkında tartışanlara bakmadın mı? Nasıl döndürülüyorlar (onu tasdike yanaşmıyorlar)!"
    },
    {
      "resource_id": 124,
      "text": "Onlar, Kitab'ı ve peygamberlerimize gönderdiklerimizi yalanlayanlardır. Onlar yakında (gerçeği) anlayacaklar!"
    },
    {
      "resource_id": 124,
      "text": "Boyunlarında demir halkalar ve zincirler olduğu halde,  sürüklenecekler"
    },
    {
      "resource_id": 124,
      "text": "sıcak suya , sonra da ateşte yakılacaklardır."
    },
    {
      "resource_id": 124,
      "text": "Sonra onlara: Allah'ı bırakıp da koştuğunuz ortaklar nerededir? denilecek."
    },
    {
      "resource_id": 124,
      "text": "Onlar da: Bizden uzaklaştılar, zaten biz önceleri hiçbir şeye tapmıyorduk, diyecekler. İşte Allah kâfirleri böyle şaşırtır."
    },
    {
      "resource_id": 124,
      "text": "Bu, sizin yeryüzünde haksız olarak şımarmanızdan ve aşırı derecede sevinip böbürlenmenizden ötürüdür."
    },
    {
      "resource_id": 124,
      "text": "İçinde ebedî kalmak üzere cehennemin kapılarından girin! Kibirlenenlerin dönüp gidecekleri yer ne çirkindir!"
    },
    {
      "resource_id": 124,
      "text": "Onun için (Rasûlüm), sen sabret! Şüphesiz Allah'ın vaadi gerçektir. Onlara söz verdiğimiz azabın bir kısmını ya sana gösteririz, yahut seni daha önce vefat ettiririz. Nasıl olsa onlar bize döneceklerdir. "
    },
    {
      "resource_id": 124,
      "text": "Senden önce de peygamberler göndermiştik. Bunlardan bir kısmının kıssalarını sana anlattık; bir kısmının kıssalarını da sana anlatmadık. Allah'ın izni olmadan bir peygamberin mucize getirmesi mümkün değildir. Allah'ın emri geldiği zaman da, hak ile hükmolunur. Ve işte o zaman, boşa gayret sarfedenler hüsrana uğrarlar."
    },
    {
      "resource_id": 124,
      "text": "Allah, kimine binesiniz, kimini yiyesiniz diye sizin için hayvanları yaratandır."
    },
    {
      "resource_id": 124,
      "text": "Onlarda sizin için daha nice faydalar vardır. Gönüllerinizdeki bir arzuya, onlara binerek ulaşırsınız. Onların ve gemilerin üstünde taşınırsınız."
    },
    {
      "resource_id": 124,
      "text": "Allah size âyetlerini gösteriyor. Şimdi, Allah'ın âyetlerinden hangisini inkâr edersiniz?"
    },
    {
      "resource_id": 124,
      "text": "Onlar yeryüzünde gezip dolaşmadılar mı ki, kendilerinden öncekilerin sonu nasıl olmuştur, görsünler! Öncekiler bunlardan daha çoktu, kuvvetçe ve yeryüzündeki eserleri bakımından da daha sağlam idiler. Fakat kazandıkları şeyler onlara asla fayda vermemiştir."
    },
    {
      "resource_id": 124,
      "text": "Peygamberleri onlara apaçık bilgiler getirince, onlar kendilerinde bulunan (beşerî) bilgiye güvendiler (onu alaya aldılar). Alaya aldıkları şey kendilerini boğuverdi."
    },
    {
      "resource_id": 124,
      "text": "Ne var ki, azabımızı görünce de, \"Bir tek Allah'a iman ettik; O'na ortak koştuklarımızı da inkâr ettik\" demişlerdi."
    },
    {
      "resource_id": 124,
      "text": "Fakat azabımızı gördükleri zaman imanları kendilerine bir fayda vermeyecektir. Allah'ın kulları hakkında süregelen âdeti budur. İşte o zaman kâfirler hüsrana uğrayacaklardır. "
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "40" }
  }
}
