{
  "translations": [
    {
      "resource_id": 30,
      "text": "Nimessä taivaan, joka on täynnä tähtisikermiä,"
    },
    { "resource_id": 30, "text": "nimessä ennustetun päivän," },
    { "resource_id": 30, "text": "nimessä todistajan ja todistetun," },
    { "resource_id": 30, "text": "kirotut olkoot tulikuopan miehet" },
    { "resource_id": 30, "text": "polttavan tulen äärellä," },
    { "resource_id": 30, "text": "kun he istuivat siinä" },
    { "resource_id": 30, "text": "ja katselivat, mikä on uskovien osa." },
    {
      "resource_id": 30,
      "text": "He kantoivat kaunaa näitä vastaan vain sentähden, että nämä uskoivat Jumalaan, kaikkivoipaan, ylistettyyn,"
    },
    {
      "resource_id": 30,
      "text": "Häneen, jonka on valta taivaassa ja maan päällä; niin, Jumala on kaiken silminnäkijä."
    },
    {
      "resource_id": 30,
      "text": "Totisesti niitä, jotka vainoavat uskovia, miehiä ja naisia, eivätkä tee parannusta, odottaa helvetin kuritus; niin, heitä odottaa tulen tuska."
    },
    {
      "resource_id": 30,
      "text": "Mutta niitä, jotka uskovat ja tekevät hyviä töitä, totisesti odottavat puutarhat vuolaine virtoineen. Tämä on suuri autuus."
    },
    { "resource_id": 30, "text": "Totisesti Herrasi voima on väkevä:" },
    {
      "resource_id": 30,
      "text": "Hänen vallassaan on luominen, Hän herättää jälleen elämään."
    },
    { "resource_id": 30, "text": "Niin, Hän on anteeksiantava, rakastava." },
    { "resource_id": 30, "text": "Hallitsevan voiman Herra, ylevä," },
    { "resource_id": 30, "text": "mahtava tahtonsa toteuttaja." },
    { "resource_id": 30, "text": "Etkö ole kuullut kertomusta sotajoukoista," },
    { "resource_id": 30, "text": "jotka faraolla ja Tamuudilla oli?" },
    { "resource_id": 30, "text": "Niin, epäuskoiset paatuvat hylkimisessään," },
    { "resource_id": 30, "text": "mutta Jumala saartaa heidät joka puolelta." },
    { "resource_id": 30, "text": "Totisesti tämä on ylevä Koraani," },
    {
      "resource_id": 30,
      "text": "joka tauluille kirjoitettuna on hyvin säilynyt."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "85" }
  }
}
