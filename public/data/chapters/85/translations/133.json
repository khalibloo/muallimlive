{
  "translations": [
    { "resource_id": 133, "text": "கோள்கள் நிறைந்த வானத்தின் மீது சத்தியமாக," },
    {
      "resource_id": 133,
      "text": "வாக்களிக்கப்பட்ட (மறுமை) நாள் மீது சத்தியமாக,"
    },
    {
      "resource_id": 133,
      "text": "சாட்சியின் மீதும், சாட்சி சொல்ல வேண்டிய நாளின் மீதும் சத்தியமாக!"
    },
    {
      "resource_id": 133,
      "text": "அகழுடையவர்கள் அழிக்கப்பட்டார்கள். (அவ்வாறே இம்மக்காவாசிகளும் அழிக்கப்படுவார்கள்.)"
    },
    {
      "resource_id": 133,
      "text": "அது, விறகுகள் போட்டெரித்த நெருப்பு (அகழ்)."
    },
    {
      "resource_id": 133,
      "text": "அதன் முன் அவர்கள் உட்கார்ந்து கொண்டிருந்த சமயத்தில்,"
    },
    {
      "resource_id": 133,
      "text": "நம்பிக்கையாளர்களை (நெருப்புக் கிடங்கில் போட்டு) நோவினை செய்வதை அவர்கள் (வேடிக்கையாகப்) பார்த்துக் கொண்டுமிருந்தார்கள்."
    },
    {
      "resource_id": 133,
      "text": "(நம்பிக்கை கொண்ட) அவர்களில் ஒரு குற்றத்தையும் அவர்கள் காணவில்லை. எனினும், மிக்க புகழுடையவனும், (அனைவரையும்) மிகைத்தவனுமாகிய அல்லாஹ்வை அவர்கள் நம்பிக்கை கொண்டதையே அவர்கள் குற்றமாகக் கண்டனர்."
    },
    {
      "resource_id": 133,
      "text": "வானங்கள், பூமியின் ஆட்சி அவனுக்குரியதே! (அவனை நம்பிக்கை கொண்டதற்காகவே அந்த பாவிகள் அவர்களை நெருப்பில் எறிந்தனர்.) அல்லாஹ்வோ, (இவர்கள் செய்த) அனைத்திற்கும் சாட்சி ஆவான்."
    },
    {
      "resource_id": 133,
      "text": "ஆகவே, எவர்கள் நம்பிக்கை கொண்ட ஆண்களையும், பெண்களையும் இவ்வாறு துன்புறுத்தி பின்னர், அதைப்பற்றி அவர்கள் (கைசேதப்பட்டு) மன்னிப்புக் கோரவும் இல்லையோ, அவர்களுக்கு நிச்சயமாக நரக வேதனை உண்டு. மேலும், (அவர்கள் நம்பிக்கையாளர்களை நெருப்பிட்டவாறு) அவர்களுக்கும் பொசுக்குகின்ற வேதனையுண்டு."
    },
    {
      "resource_id": 133,
      "text": "எவர்கள் நம்பிக்கை கொண்டு நற்செயல்களைச் செய்கிறார்களோ நிச்சயமாக அவர்களுக்கு தொடர்ந்து நீரருவிகள் ஓடிக்கொண்டிருக்கும் சொர்க்கங்களுண்டு. இதுதான் மாபெரும் வெற்றி."
    },
    {
      "resource_id": 133,
      "text": "(நபியே! இந்த விஷமிகளைப் பற்றி நீர் கவலைப்பட வேண்டாம். ஏனென்றால்) நிச்சயமாக உமது இறைவனின் பிடி மிக்க கடுமையானது. (அதிலிருந்து அவர்கள் தப்பவே முடியாது.)"
    },
    {
      "resource_id": 133,
      "text": "நிச்சயமாக அவன்தான் (அவர்களை) உற்பத்தி செய்கிறான். (அவர்கள் மரணித்த பின்னரும்) அவர்களை மீளவைப்பான்."
    },
    {
      "resource_id": 133,
      "text": "அவன்தான் (நம்பிக்கை கொண்டவர்களை) மிக்க மன்னிப்பவனும், மிக நேசிப்பவனும் ஆவான்."
    },
    {
      "resource_id": 133,
      "text": "(அவன்தான்) அர்ஷுடையவன், மகா கீர்த்தியுடையவன்."
    },
    {
      "resource_id": 133,
      "text": "தான் விரும்பியதையெல்லாம் செய்யக் கூடியவன்."
    },
    {
      "resource_id": 133,
      "text": "(நபியே!) அந்தப் படைகளின் செய்தி உமக்கு எட்டியதா? (யாருடைய படைகள்?)"
    },
    { "resource_id": 133, "text": "ஃபிர்அவ்ன், ஸமூதுடைய (படைகள்)." },
    {
      "resource_id": 133,
      "text": "எனினும், இந்நிராகரிப்பவர்கள் (குர்ஆனைப்) பொய்யாக்குவதிலேயே (முனைந்து) கிடக்கின்றனர்."
    },
    {
      "resource_id": 133,
      "text": "அல்லாஹ்வோ, அவர்களை முற்றிலும் சூழ்ந்து கொண்டிருக்கிறான்."
    },
    {
      "resource_id": 133,
      "text": "(இது கவியல்ல.) மாறாக, இது கீர்த்திமிக்க குர்ஆன்,"
    },
    {
      "resource_id": 133,
      "text": "(இது) லவ்ஹுல் மஹ்பூளில் பதிவு செய்யப்பட்டுள்ளது. (அதை இவர்கள் நிராகரிப்பதனால் ஆகக்கூடியதென்ன?)"
    }
  ],
  "meta": {
    "translation_name": "Abdul Hameed Baqavi",
    "author_name": "Abdul Hameed Baqavi",
    "filters": { "resource_id": 133, "chapter_number": "85" }
  }
}
