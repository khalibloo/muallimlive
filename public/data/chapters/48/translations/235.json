{
  "translations": [
    {
      "resource_id": 235,
      "text": "Waarlijk, Wij hebben jou een duidelijk overwinning geschonken."
    },
    {
      "resource_id": 235,
      "text": "Opdat Allah jouw vroegere zonden zal vergeven en ook de latere. En Hij vervolmaakt Zijn gunst aan jou en Hij leidt jou op het rechte Pad."
    },
    {
      "resource_id": 235,
      "text": "En zodat Allah jou zal voorzien van (onoverwinnelijke en ongeëvenaarde) hulp."
    },
    {
      "resource_id": 235,
      "text": "Hij is Degene Die kalmte en rust in de (bezorgde) harten van de (duizend vierhonderd) gelovige (metgezellen) neerzond, opdat zij geloof zouden toevoegen aan hun geloof (dat al in\" hen was). En aan Allah behoren de legers (bestaande uit Engelen) van de hemelen en de aarde. En Allah is Alwetend (over de dingen die Zijn dienaren ten goede komen), Alwijs (in Zijn bepalingen en planningen)."
    },
    {
      "resource_id": 235,
      "text": "Opdat Hij de gelovige mannen en de gelovige vrouwen Tuinen zal doen binnenleiden, waar rivieren onder door stromen, om daarin voor altijd te verblijven. En Hij wist hun zonden uit. En dat is in het aangezicht van Allah een geweldig succes."
    },
    {
      "resource_id": 235,
      "text": "En Hij bestraft de hypocrieten, mannen en vrouwen, en ook de degenen die deelgenoten aan Allah toekennen, mannen en vrouwen, die kwaad over Allah denken. Het slechte zal hen omsingelen en de toorn van Allah is over hen. En Hij heeft hen vervloekt en de Hel voor hen voorbereid, en dat is inderdaad een slechte bestemming."
    },
    {
      "resource_id": 235,
      "text": "En aan Allah behoren de legers van de hemelen en de aarde, en Allah is altijd Alwetend, Alwijs."
    },
    {
      "resource_id": 235,
      "text": "Waarlijk, Wij hebben jou als getuige gestuurd, als brenger van goed nieuws en als waarschuwer."
    },
    {
      "resource_id": 235,
      "text": "Opdat jullie in Allah en Zijn Boodschapper zullen geloven en jullie Hem helpen en Hem eren en Zijn lof prijzen in de ochtend en de avond."
    },
    {
      "resource_id": 235,
      "text": "Waarlijk, degenen die een gelofte bij jou afleggen, leggen een gelofte bij Allah af. De hand van Allah is boven hun handen. Iedereen die dan vervolgens de gelofte breekt, doet alleen zichzelf kwaad en iedereen die vervult wat hij met Allah overeen gekomen is: Hij zal hem een grote beloning geven."
    },
    {
      "resource_id": 235,
      "text": "Degenen onder de woestijnbewoners die achterbleven zullen tegen jou zeggen: “Onze bezittingen en onze families hielden ons bezig, vraag vergiffenis voor ons.” Zij zeggen met hun tongen wat niet in hun harten is. Zeg: “Wie heeft dan de macht om iets van Allah voor jullie te voorkomen, als Hij jullie \"wil kwetsen of jullie wil begunstigen?” Nee, Allah is Alwetend van wat jullie doen."
    },
    {
      "resource_id": 235,
      "text": "Jullie dachten zelfs dat de Boodschapper en de gelovigen nooit tot hun families zouden terugkeren, en dat werd (door de Satan) in jullie harten schoonschijnend gemaakt, en jullie koesterden kwade gedachten en jullie werden een vernietigd volk."
    },
    {
      "resource_id": 235,
      "text": "En wie niet in Allah en Zijn Boodschapper gelooft, dan waarlijk, Wij hebben voor de ongelovigen een laaiend Vuur voorbereid."
    },
    {
      "resource_id": 235,
      "text": "En aan Allah behoort de soevereiniteit van de hemelen en de aarde. Hij vergeeft wie Hij wil, en straft wie Hij wil. En Allah is de Vergevingsgezinde, de Barmhartige."
    },
    {
      "resource_id": 235,
      "text": "Degene die achterblijven zullen zeggen: “Als jullie vooruit gestuurd worden om de buit te halen, sta ons toe jullie te volgen.” Zij willen Allah’s woorden veranderen. Zeg (O Mohammed): “Jullie zullen nooit met ons meegaan; dat heeft Allah vooraf gezegd.” Dan zullen zij zeggen: “Nee, jullie zijn jaloers op ons.” Zij begrijpen maar weinig."
    },
    {
      "resource_id": 235,
      "text": "Zeg tegen de woestijnbewoners die achterblijven (door geen gehoor te geven aan de oproep tot de wapenen): “Jullie zullen (nu door de Profeet, en later door de Kaliefen) opgeroepen worden om te vechten tegen oorlogszuchtige volkeren (zoals de Perzen en de Romeinen), dan zullen zij ofwel tegen jullie vechten ofwel zullen zij zich onderwerpen (en de keuze maken tussen islam of djizya). Als jullie dan gehoorzaam zijn (aan de oproep tot de wapenen), dan zal Allah jullie een eerlijke (en rijkelijke) beloning geven (zowel in dit leven als in het Hiernamaals), maar als jullie je hiervan afkeren, zoals jullie al eerder hebben gedaan (nadat de Profeet jullie had opgeroepen om met hem op ‘omrah te gaan voor de herovering), dan zal Hij jullie (in dit\" leven vernederen met een laffe dood en vervolgens jullie) treffen met een pijnlijke bestraffing (in het Hellevuur).”"
    },
    {
      "resource_id": 235,
      "text": "Geen schande of zonde zal er zijn voor de blinde, noch zal er schande of zonde zijn voor de kreupele, en evenmin zal er schande of zonde zijn voor de zieke (wanneer zij niet meevechten). En al wie Allah en Zijn Boodschapper gehoorzaamt, zal door Hem worden toegelaten tot Tuinen waar rivieren onderdoor stromen. En al wie zich afkeert, zal door Hem met een pijnlijke bestraffing worden bestraft."
    },
    {
      "resource_id": 235,
      "text": "Voorwaar, Allah was vergenoegd met de gelovigen toen zij hun gelofte aan jou onder de boom aflegden. Hij wist wat in hun harten was en (vanwege hun oprechtheid) deed Hij (innerlijke) rust en kalmte op hen neerdalen. En Hij beloonde hen met een nabije overwinning."
    },
    {
      "resource_id": 235,
      "text": "En een overvloedige oorlogsbuit die zij namen. En Allah is Almachtig, Alwijs."
    },
    {
      "resource_id": 235,
      "text": "Allah heeft jullie een overvloedige oorlogsbuit beloofd die jullie zullen nemen, en Hij heeft dit voor jullie bespoedigd. En Hij heeft de handen van de mensen (de vijanden) van jullie afgehouden, opdat het een teken voor de gelovigen mag zijn, en dat Hij jullie mag leiden op het rechte Pad."
    },
    {
      "resource_id": 235,
      "text": "En het andere ligt nog niet binnen jullie vermogen. Allah omringt hen. En Allah is altijd in staat om alles te doen."
    },
    {
      "resource_id": 235,
      "text": "En als de ongelovigen tegen jullie vechten, dan zullen zij zich zeker omdraaien en vluchten, en zij zouden vervolgens geen beschermer en geen helper vinden."
    },
    {
      "resource_id": 235,
      "text": "Zo is de handelwijze van Allah zoals die ook vroeger is geweest, En jullie zullen geen verandering in de manier van Allah vinden."
    },
    {
      "resource_id": 235,
      "text": "En Hij is Degene Die hun handen van jullie heeft afgehouden en Die jullie handen van hen afgehouden heeft, in het midden van Mekka, \"nadat Hij jullie de overwinning over hen heeft geschonken. En Allah is Alziende over wat jullie doen."
    },
    {
      "resource_id": 235,
      "text": "Zij zijn degenen die ongelovig waren en die jullie afhielden van de Heilige Moskee in Mekka en die tegenhielden dat de offerdieren hun slachtplaats zouden bereiken. Als er geen gelovige mannen en gelovigen vrouwen in Mekka waren geweest, waarvan jullie niet wisten of jullie hen zouden doden, waarna jullie vanwege hen in moeilijkheden zouden raken, zonder het te weten.... (dan zou Allah de verovering van Mekka reeds toegestaan hebben). Opdat Allah Zijn genade zal voortbrengen voor wie Hij wil. En als zij (gelovigen en ongelovigen) van elkaar gescheiden waren, dan hadden Wij zeker degenen die niet geloofden onder hen met een pijnlijke bestraffing gestraft."
    },
    {
      "resource_id": 235,
      "text": "(Gedenk) Toen degenen die niet geloofden trots en hooghartigheid in hun hart plaatsten, de trots en de hooghartigheid van de tijd van de onwetendheid, toen liet Allah Zijn kalmte en rust over Zijn Boodschapper en over de gelovigen neerdalen, en deed hen het woord van rechtvaardigheid nakomen. En zij hadden hier alle bevoegdheid toe en zij er geschikt voor. En Allah is Alwetend over alle zaken."
    },
    {
      "resource_id": 235,
      "text": "Voorwaar, Allah heeft de droom van Zijn boodschapper bewaarheid. Dat jullie zeker de Heilige Moskee zullen binnengaan; als Allah het wil, in veiligheid, met het hoofd kaalgeschoren of het haar kortgeknipt, zonder vrees. Hij weet wat jullie niet weten en Hij bracht daarnaast een nabije overwinning."
    },
    {
      "resource_id": 235,
      "text": "Hij is Degene Die Zijn Boodschapper heeft gezonden met de (nuttige en verlichtende) Leiding (die een duidelijk onderscheid maakt tussen goed en slecht) en de ware godsdienst (de islam) om deze over alle godsdiensten te doen zegevieren. En Allah is voldoende als getuige."
    },
    {
      "resource_id": 235,
      "text": "Mohammed is de Boodschapper van Allah, en degenen die bij hem zijn, zijn streng tegenover de ongelovigen en barmhartig voor henzelf. Jij ziet hen buigen en neerknielen, Zijn (Allah) genoegen zoekend. Op hun aangezicht is het spoor van het zich ter aarde werpen. Dit is hun beschrijving in de Thora. Maar hun beschrijving in de Indjiel (Evangelie) is als het zaad van koren, dat zijn scheut uitspruit, en die versterkt, waardoor zij dik wordt en op eigen stengel komt te staan, tot vreugde der zaaiers en woede der ongelovigen. Allah heeft degenen onder hen die geloven en goede daden verrichten, vergiffenis en een geweldige beloning beloofd."
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "48" }
  }
}
