{
  "translations": [
    {
      "resource_id": 115,
      "text": "Lalle Mũ, Mun yi maka rinjãye (a kan maƙiyanka), rinjaye bayyananne."
    },
    {
      "resource_id": 115,
      "text": "Dõmin Allah Ya shãfe abin da ya gabãta na laifinka<sup foot_note=132603>1</sup> da abin da ya jinkirta, kuma Ya cika ni'imar Sa a kanka, kuma Ya shiryar da kai ga hanya madaidaiciya."
    },
    {
      "resource_id": 115,
      "text": "Kuma Allah Ya taimake ka, taimako mabuwãyi."
    },
    {
      "resource_id": 115,
      "text": "Shĩ ne wanda Ya saukar da natsuwa a cikin zukãtan mũminai dõmin su ƙãra wani ĩmãni tãre da imãninsu, alhãli kuwa rundunõnin sammai da ƙasa, na Allah kawai ne, kuma Allah Ya kasance Masani, Mai hikima."
    },
    {
      "resource_id": 115,
      "text": "Dõmin Ya shigar da mũminai maza da mũminai mãtã gidãjen Aljanna, kõgunan ruwa na gudãna daga ƙarƙashin gidãjen, sunã madawwama a cikinsu kuma Ya kankare musu mũnãnan ayyukansu. wannan abu ya kasance a wurin Allah babban rabo, mai gimia."
    },
    {
      "resource_id": 115,
      "text": "Kuma Ya yi azãba ga munãfikai maza da munãfikai mãtã da mushirikai maza da musbirikai mãtã, mãsu zaton mugun zato game da Allah, mugunyar masĩfa mai kẽwayẽwa ta tabbata a kansu, kuma Allah Ya yi hushi da su, kuma Ya la'ane su, kuma Ya yi musu tattlain Jahannama kuma ta mũnana ta zama makõma (gare su)."
    },
    {
      "resource_id": 115,
      "text": "Rundunõnin sammai da ƙasã na Allah kawai ne, kuma Allah Ya kasance Mabuwãyi, Mai hikima."
    },
    {
      "resource_id": 115,
      "text": "Lalle Mũ Mun aike ka, kanã mai shaida, kuma mai bãyar da bushãra kuma mai gargaɗi."
    },
    {
      "resource_id": 115,
      "text": "Dõmin ku yi ĩmani da Allah da ManzonSa, kuma ku ƙarfafa shi, kuma ku girmama Shi, kuma ku tsarkake Shi (Allah) sãfiya da maraice."
    },
    {
      "resource_id": 115,
      "text": "Lalle waɗanda ke yi maka mubãya'a,<sup foot_note=132604>1</sup> Allah kawai ne suke yi wa mubãya'a, Hannun Allah nã bisa hannayensu, sabõda haka wanda ya warware, to, yanã warwarẽwa ne a kan kansa kawai, kuma wanda ya cika ga alkawarin da ya yi wa Allah a kansa, to, (Allah) zai kãwo masa ijãra mai girma."
    },
    {
      "resource_id": 115,
      "text": "Waɗanda aka bari daga ƙauyãwa<sup foot_note=132605>1</sup> zã su ce maka, \"Dũkiyõyinmu da iyãlanmu sun shagaltar da mu, sai ka nẽma mana gãfara.\" Sunã faɗã, da harsunansu, abin da bã shĩ ne a cikin zukãtansu ba. Kace: \"To, wãne ne ke mallakar wani abu daga Allah sabõda kũ, idan Yã yi nufin wata cũta agare ku kõ kuma (idan) Ya yi nufin wani amfãni a gare ku? Ã'a, Allah Ya kasance Mai labartawa ne ga abin da kuke aikatãwa.\""
    },
    {
      "resource_id": 115,
      "text": "Ã'a kun yi zaton Annabi da mũminai, bã za su kõmo zuwa ga iyãlansu ba, har abada. Kuma an ƙawãta wannan (tunãni) a cikin zukãtanku, kuma kun yi zato, zaton mugunta, kuma kun kasance mutãne halakakku."
    },
    {
      "resource_id": 115,
      "text": "Kuma wanda bai yi ĩmãni da Allah da kuma Manzonsa ba, to, lalle Mũ, Mun yi tattalin wutã mai tsananin ƙũna, dõmin kafirai."
    },
    {
      "resource_id": 115,
      "text": "Mulkin sammai da ƙasã na Allah kawai ne, Yanã gãfartawa ga wanda Yake so, kuma Yanã azabta wanda Yake so alhãli kuwa Allah Ya kasance Mai gãfara ne, Mai jin ƙai."
    },
    {
      "resource_id": 115,
      "text": "Waɗanda aka bari zã su ce idan kun tafi zuwa ga waɗansu ganĩmõmi<sup foot_note=132606>1</sup> dõmin ku karɓo su, \"Ku bar mu, mu bĩ ku.\" Sunã son su musanya maganar Allah ne. Ka ce: \"Bã zã ku bĩ mu ba. Kamar wannan ne Allah Ya ce, a gabãnin haka.\" Sa'an nan zã su ce: \"Ã'a, kunã dai hãssadar mu ne.\" Ã'a, sun kasance bã su fahimtar (abũbuwa) sai kaɗan."
    },
    {
      "resource_id": 115,
      "text": "Ka ce wa waɗanda aka bari daga ƙauyãwa: \"Za a kira ku zuwa ga waɗansu mutãne<sup foot_note=132607>1</sup> mãsu tsananin yãƙi (dõmin) ku yãƙe su kõ kuwa su musulunta. To, idan kun yi ɗã'a, Allah zai kãwo muku wata ijãra mai kyau, kuma idan kuka jũya bãya kamar yadda kuka jũya a gabãnin wancan, zai azãbtã ku, azãba mai raɗadi.\""
    },
    {
      "resource_id": 115,
      "text": "Bãbu laifi a kan makãho, kuma bãbu laifi a kan gurgu, kuma bãbu laifi a kan majiyyaci. Kuma wanda ya yi ɗã'a ga Allah da ManzonSa, (Allah) zai shigar da shi a gidãjen Aljanna, kõguna na gudãna daga ƙarƙashinsu. Kuma wanda ya jũya bãya, (Allah) zai azabtãshi, azãba mai raɗãɗi."
    },
    {
      "resource_id": 115,
      "text": "Lalle ne haƙĩƙa, Allah Ya yarda da muminai a lõkacin da suke yi maka mubãya, a<sup foot_note=132608>1</sup> a ƙarƙashin itãciyar nan dõmin Yã san abin da ke cikin zukãtansu sai Yã saukar da natsuwa a kansu, kuma Ya sãka musu da wani cin nasara makusanci."
    },
    {
      "resource_id": 115,
      "text": "Da waɗansu ganĩmõmi mãsu yawa da zã su karɓo su. Kuma Allah Yã kasance Mabuwayi, Mai hikima."
    },
    {
      "resource_id": 115,
      "text": "Kuma Allah Yã yi muku wa'adin waɗansu ganĩmõmi mãsu yawa, waɗanda zã ku karɓo su, kuma Ya gaggauta<sup foot_note=132609>1</sup> muku wannan. Kuma Ya kange<sup foot_note=132609>1</sup><sup foot_note=132609>1</sup> hannãyen mutãne daga gare ku, kuma dõmin ta kasance wata ãyã ce ga mũminai, kuma Yã shiryar da ku ga hanya madaidaiciya."
    },
    {
      "resource_id": 115,
      "text": "Da waɗansu (ganĩmõmin) <sup foot_note=132611>1</sup>da bã ku da ĩko a kansu lalle Allah Ya kẽwaye su da saninSa, kuma Allah Ya kasance Mai ikon yi ne a kan dukan kõme."
    },
    {
      "resource_id": 115,
      "text": "Kuma dã waɗanda suka kãfirta sun yãke ku, dã sun jũyar da ɗuwaiwai (dõmin gudu) sa'an nan bã zã su sãmi majiɓinci ba, kuma bã zã su sãmi mataimaki ba."
    },
    {
      "resource_id": 115,
      "text": "Hanyar Allah wadda ta shũɗe daga gabãnin wannan, kuma bã zã ka sãmi musanya ba ga hanyar Allah (ta taimakon mũminai akan mai zãluntarsu)."
    },
    {
      "resource_id": 115,
      "text": "Kuma Shĩ ne Ya kange hannayensu <sup foot_note=132612>1</sup>daga gare ku, kuma da hannayenku daga gare su, a cikin Makka, bãyan Ya rinjãyar da ku a kansu. Kuma Allah Ya kasance Mai gani ga abin da kuke aikatãwa."
    },
    {
      "resource_id": 115,
      "text": "Sũ ne waɗanda suka kãfirta kuma suka kange ku daga Masallacin Harami, da hadaya tanã tsare (sun hana ta) ta isa ga wurinta. Kuma bã dõmin waɗansu maza mũminai da waɗansu mãtã mũminai ba ba ku sansu ba ku tãkã su har wani aibi ya sãme ku daga gare su, bã da sani ba, (dã Allah Yã yi muku iznin yãƙi), dõmin Allah Ya shigar da wanda Yake so a cikin rahamar Sa. Da (mũminai) sun tsabbace dã Mun azabtar da waɗanda suka kãfirta daga gare su da azãba mai raɗiɗi."
    },
    {
      "resource_id": 115,
      "text": "A lõkacin da waɗanda suka kãfirta suka sanya hanãnar ƙabĩ lanci a cikin zukãtansu hanãnar ƙabĩlanci irin <sup foot_note=132613>1</sup>na Jãhiliyya sai Allah Ya saukar da natsuwarSa a kan Manzon Sa, kuma da a kan mũminai kuma Ya lazimta musu kalmar taƙawa<sup foot_note=132613>1</sup><sup foot_note=132613>1</sup> alhãli kuwa sun kasance mafi dãcẽwa da ita kuma ma'abutanta. Kuma Allah ya kasance Masani game da dukan kõme."
    },
    {
      "resource_id": 115,
      "text": "Lalle ne haƙĩƙa Allah Ya gaskata wa ManzonSa mafarkinsa da gaskiya: Lalle zã ku shiga Masallacin Harami, in Allah Ya so, kunã mãsu natsuwa, mãsu aske kawunanku da mãsu sui suye, bã ku jin tsõro, dõmin (Allah) Ya san abin da ba ku sani ba, sa'an nan Ya sanya wani cin nasara makusanci a bãyan wannan."
    },
    {
      "resource_id": 115,
      "text": "Shĩ ne wanda Ya aiki Manzon Sa da shiriya da addinin gaskiya dõmin Ya rinjãyar da shi a kan addinai dukansu. Kuma Allah Ya isa Ya zama Mai shaida."
    },
    {
      "resource_id": 115,
      "text": "Muhammadu Manron Allah ne. Kuma waɗannan da ke tãre da shi mãsu tsanani ne a kan kãfirai, mãsu rahama ne a tsakãninsu, kanã ganin su sunã mãsu rukũ'i mãsu sujada, sunã nẽman falala<sup foot_note=132615>1</sup> daga Ubangijinsu, da yardarSa. Alãmarsu tanã a cikin fuskõkinsu, daga kufan sujuda.<sup foot_note=132615>1</sup><sup foot_note=132615>1</sup> Wannan shĩ ne siffarsu a cikin Attaura. Kuma siffarsu, a cikin Injĩla ita ce kamar tsiron shũka wanda ya fitar da rẽshensa, sa'an nan ya ƙarfafa shi, ya yi kauri, sa'an nan ya daidaita a kan ƙafãfunsa, yanã bãyar da sha'awa ga mãsu shũkar' dõmin (Allah) Ya fusãtar da kãfirai game da su. Kuma Allah Ya yi wa'adi ga waɗanda suka yi ĩmãni, kuma suka aikata ayyukan ƙwarai, daga cikinsu, da gãfara da ijãra mai girma."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "48" }
  }
}
