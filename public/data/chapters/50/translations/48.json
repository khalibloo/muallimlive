{
  "translations": [
    { "resource_id": 48, "text": "Qaf. VID denna ärorika Koran!" },
    {
      "resource_id": 48,
      "text": "Men [om denna gåva som de borde ta emot med tacksamhet säger de att] de finner det märkligt att en varnare kommer till dem ur deras egna led; och de som förnekar sanningen säger: \"Detta är besynnerligt!"
    },
    {
      "resource_id": 48,
      "text": "Skulle vi, sedan vi dött och förmultnat, [uppstå till nytt liv]? En mycket osannolik återkomst!\""
    },
    {
      "resource_id": 48,
      "text": "Vi är väl medvetna om att jorden bryter ner och löser upp [människornas döda kroppar], och Vi har en bok [där allt står skrivet]."
    },
    {
      "resource_id": 48,
      "text": "Men när sanningen nu har kommit till dem förnekar de den, och så har de råkat i [fullständig] förvirring."
    },
    {
      "resource_id": 48,
      "text": "Ser de inte över sig himlen som Vi har byggt och utsmyckat, och där inte den minsta reva kan upptäckas?"
    },
    {
      "resource_id": 48,
      "text": "Och jorden som Vi har brett ut och sänkt ned i den fast förankrade berg och där Vi låter sköna växter av alla slag spira"
    },
    {
      "resource_id": 48,
      "text": "[Allt detta] bör öppna [människornas] ögon och tjäna till påminnelse för dem av [Våra] tjänare som vänder åter [till sin Herre] i ånger [över sina synder]."
    },
    {
      "resource_id": 48,
      "text": "Och med [Vår] välsignelse sänder Vi ned regn från skyn och låter med detta trädgårdar växa upp och [fält med] brödsäd"
    },
    { "resource_id": 48, "text": "och höga palmer med täta klasar av dadlar" },
    {
      "resource_id": 48,
      "text": "för [Våra] tjänares försörjning. Så skänker Vi liv åt död jord [och] så skall Vi låta er stiga fram [till nytt liv]."
    },
    {
      "resource_id": 48,
      "text": "Före dem [som nu förnekar uppståndelsen] förnekades den av Noas folk och folket i Ar-Rass och [stammarna] Thamud"
    },
    { "resource_id": 48, "text": "och Aad och Farao och Lots bröder" },
    {
      "resource_id": 48,
      "text": "och de som befolkade [Madyans] skogklädda dalar och Tubba`s folk; alla kallade de sändebuden för lögnare och så gick varningarna Jag gav dem i uppfyllelse."
    },
    {
      "resource_id": 48,
      "text": "Har den första skapelsen tröttat Oss? Nej, ingalunda! Men [omnämnandet av] en ny skapelse gör dem förvirrade."
    },
    {
      "resource_id": 48,
      "text": "VI HAR skapat människan och Vi vet vad hennes själ viskar till henne; ja, Vi är närmare henne än hennes egen halspulsåder."
    },
    {
      "resource_id": 48,
      "text": "När de två [änglarna som har till uppgift] att skriva ned [hennes ord och hennes handlingar] skriver, sittande på höger och vänster sida,"
    },
    {
      "resource_id": 48,
      "text": "kommer inte ett ord över hennes läppar utan att en övervakare är hos henne, färdig [att skriva]."
    },
    {
      "resource_id": 48,
      "text": "[När du, människa, ligger på ditt yttersta] skall dödskampen hjälpa dig att se sanningen i hela dess klarhet och allt det som du ville skjuta ifrån dig. -"
    },
    {
      "resource_id": 48,
      "text": "Och [när] det blåses i basunen, är den Dag inne som Vi har varnat er för."
    },
    {
      "resource_id": 48,
      "text": "Och varje människa skall stiga fram med en [ängel] som leder henne och en [ängel] som vittnar,"
    },
    {
      "resource_id": 48,
      "text": "[och Gud skall säga:] \"Du ägnade inte en tanke åt denna [Stund], men Vi har lyft av bindeln [som täckte dina ögon] och i dag är din syn skarp.\""
    },
    {
      "resource_id": 48,
      "text": "Och [människans] ständige följeslagare skall säga: \"Hos mig ligger allt [upptecknat och] klart.\""
    },
    {
      "resource_id": 48,
      "text": "[Då faller Guds dom:] \"Kasta i helvetet var och en som framhärdade i att förneka sanningen,"
    },
    {
      "resource_id": 48,
      "text": "som spärrade vägen för det goda, som kränkte andras rätt och sådde tvivel [i andra människors sinnen]"
    },
    {
      "resource_id": 48,
      "text": "och som satte andra gudar vid Guds sida - kasta honom ned där pinan är som svårast!\""
    },
    {
      "resource_id": 48,
      "text": "En vän som följde honom överallt [i livet] skall säga: \"Herre, jag tvingade honom aldrig att göra det som är orätt; han hade gått vilse och drivit synden till dess yttersta gräns!\""
    },
    {
      "resource_id": 48,
      "text": "[Och Gud] skall säga: \"Träta inte inför Mig! Jag varnade er i tid."
    },
    {
      "resource_id": 48,
      "text": "Min dom står fast, och Jag tillfogar ingen [av Mina] tjänare orätt!\""
    },
    {
      "resource_id": 48,
      "text": "Den Dagen skall Vi fråga helvetet: \"Har du fått så många du kan ta emot?\" Och dess svar blir: \"Finns det fler?\""
    },
    {
      "resource_id": 48,
      "text": "Och paradiset skall föras fram helt nära de gudfruktiga [och en röst skall säga:]"
    },
    {
      "resource_id": 48,
      "text": "\"Detta är vad som har lovats er, ni som ständigt hade Gud i tankarna och gjorde er möda att hålla [Hans bud],"
    },
    {
      "resource_id": 48,
      "text": "som bävade inför den Nåderike, trots att Han inte kan ses eller förnimmas, och som återvände [till Honom] i ödmjukhet och med ånger i hjärtat [över sin synd].\""
    },
    {
      "resource_id": 48,
      "text": "[Och de skall hälsas med orden:] \"Stig in i fred [i paradiset]! Detta är den Dag som inte har något slut!\""
    },
    {
      "resource_id": 48,
      "text": "Där [i paradiset] skall de få allt vad de önskar, och mer [väntar dem] hos Oss."
    },
    {
      "resource_id": 48,
      "text": "OCH HUR många släkten före dessa [människor som förnekar uppståndelsen] har Vi inte låtit gå under, [människor] mäktigare än de! De sökte i land efter land men fann ingen tillflykt [undan Vår vrede]."
    },
    {
      "resource_id": 48,
      "text": "I detta ligger förvisso en påminnelse till den som har ett öppet sinne och som lyssnar uppmärksamt."
    },
    {
      "resource_id": 48,
      "text": "Vi har helt visst skapat himlarna och jorden och allt som finns däremellan under sex dagar - och detta tröttade Oss inte."
    },
    {
      "resource_id": 48,
      "text": "BÄR därför [Muhammad] med jämnmod vad de säger, och lova och prisa din Herre före solens uppgång och före [dess] nedgång,"
    },
    {
      "resource_id": 48,
      "text": "och prisa Honom också under natten och efter varje bön."
    },
    {
      "resource_id": 48,
      "text": "Och lyssna [efter ropet] den Dag då roparen skall kalla från en plats helt nära,"
    },
    {
      "resource_id": 48,
      "text": "[och människorna] skall höra det dån som [förebådar] sanningen; detta är den Dag då [de döda] skall stiga fram [ur sina gravar] -"
    },
    {
      "resource_id": 48,
      "text": "det är Vi som skänker liv och skänker död, och Vi är målet för er färd -"
    },
    {
      "resource_id": 48,
      "text": "den Dag då jorden rämnar omkring dem där de skyndar fram [till räkenskap och dom]; för Oss är det lätt att samla dem alla."
    },
    {
      "resource_id": 48,
      "text": "Vi vet vad de [som förnekar uppståndelsen] säger, och du [Muhammad] kan inte tvinga dem [att tro]; men varna med Koranens ord dem som fruktar Min varning!"
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "50" }
  }
}
