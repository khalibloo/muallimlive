{
  "translations": [
    { "resource_id": 55, "text": "Qoof. Ulug` Qur'on ila qasam." },
    {
      "resource_id": 55,
      "text": "Balki, ularga o`zlaridan ogohlantiruvchi kelganidan ajablandilar va kofirlar: «Bu ajib narsa-ku?» – dedilar.<sup foot_note=\"171139\">1</sup>"
    },
    {
      "resource_id": 55,
      "text": "O`lib, tuproq bo`lganimizdan keyin ham-a? Bu qaytish (aqldan) uzoq."
    },
    {
      "resource_id": 55,
      "text": "Haqiqatan, Biz ularni yer kamaytirayotganini bildik va Bizning huzurimizda saqlovchi kitob bor.<sup foot_note=\"171150\">1</sup>"
    },
    {
      "resource_id": 55,
      "text": "Aniqki, ularga haq kelganda, uni yolg`onga chiqardilar. Bas, ular iztirobli ishdadirlar.<sup foot_note=\"171151\">1</sup>"
    },
    {
      "resource_id": 55,
      "text": "Ustilaridagi osmonga nazar solmaydilarmi? Uni qanday bino qilibmiz va ziynatlabmiz? Va (holbuki), uning teshiklari ham yo`q?!"
    },
    {
      "resource_id": 55,
      "text": "Va yerni cho`zib qo`ydik, unga tog`larni tashladik va unda turli go`zal juftlarni o`stirdik."
    },
    {
      "resource_id": 55,
      "text": "(Robbisiga) qaytuvchi har bir bandaga ko`rgazma va eslatma qilib..."
    },
    {
      "resource_id": 55,
      "text": "Va osmondan baraka suvini tushirdik hamda u bilan bog`-rog`larni va don hosilini o`stirdik."
    },
    {
      "resource_id": 55,
      "text": "Va zich mevali shingillari bor xurmolarni ham."
    },
    {
      "resource_id": 55,
      "text": "Bandalarga rizq qilib. Va u (yomg`ir) bilan o`lgan shaharni tiriltirdik. Shunday bo`ladir (qabrdan) chiqish ham.<sup foot_note=\"171152\">1</sup>"
    },
    {
      "resource_id": 55,
      "text": "Ulardan avval Nuh qavmi, quduq sohiblari va Samud yolg`onga chiqarganlar."
    },
    { "resource_id": 55, "text": "Va Od, Fir'avn, Lut birodarlari." },
    {
      "resource_id": 55,
      "text": "Va daraxtzor egalari va Tubba' qavmi — barchalari Payg`ambarlarni yolg`onga chiqarganlar. Bas, (azob) va'dam haq bo`ldi.<sup foot_note=\"171295\">1</sup>"
    },
    {
      "resource_id": 55,
      "text": "Avvalgi yaratishga ojiz bo`l-dikmi? Yo`q! Ular yangidan yaratilishga shubhadadirlar."
    },
    {
      "resource_id": 55,
      "text": "Albatta, insonni Biz yaratganmiz va uning nafsi nimani vasvasa qilishini ham bilurmiz. Va Biz unga jon tomiridan ham yaqinmiz."
    },
    {
      "resource_id": 55,
      "text": "Vaqtiki ikki kutib oluvchi o`ngda va chapda o`tirgan hollarida kutib olurlar."
    },
    {
      "resource_id": 55,
      "text": "Biror so`z aytmas, magar huzurida hoziru nozir borlar."
    },
    {
      "resource_id": 55,
      "text": "O`limning mastligi (talvasasi) haqiqat bo`lib keldi. Sen qochib yurgan narsa shuldir."
    },
    {
      "resource_id": 55,
      "text": "Va sur ham chalindi. Bu, qo`rqitilgan kundir."
    },
    {
      "resource_id": 55,
      "text": "Va har bir jon haydaguvchi va guvohlik beruvchi bilan keldi.<sup foot_note=\"170624\">1</sup>"
    },
    {
      "resource_id": 55,
      "text": "Albatta, sen bundan g`aflatda eding. Bas, Biz sening pardangni ochdik va bugun ko`zing o`tkirdir."
    },
    {
      "resource_id": 55,
      "text": "Va uning «yaqini»: «Mana bu mendagi tayyor narsa», dedi."
    },
    {
      "resource_id": 55,
      "text": "Har bir qaysarni, kofirni jahannamga tashlang!"
    },
    {
      "resource_id": 55,
      "text": "Yaxshilikni man qiluvchini, tajovuzkorni, shak keltiruvchini."
    },
    {
      "resource_id": 55,
      "text": "Alloh bilan birga boshqani iloh qilib olganni shiddatli azobga tashlang!"
    },
    {
      "resource_id": 55,
      "text": "Uning «yaqini»: «Robbimiz, uni men tug`yonga ketkazganim yo`q, lekin uning o`zi uzoq zalolatda bo`ldi», der."
    },
    {
      "resource_id": 55,
      "text": "U zot dedi: «Mening huzurimda tortishmanglar, sizlarga azob va'dasini taqdim qiluvdim."
    },
    {
      "resource_id": 55,
      "text": "Mening huzurimda gap o`zgarmas va Men bandalarga zulm qilguvchi emasman»."
    },
    {
      "resource_id": 55,
      "text": "Bugun jahannamga: «To`ldingmi?» desak, u: «Yana qo`shimcha bormi?» der."
    },
    {
      "resource_id": 55,
      "text": "Va jannat taqvodorlarga uzoq bo`lmagan joyga yaqinlashtirildi."
    },
    {
      "resource_id": 55,
      "text": "Bu — sizga va'da qilingan narsadir. Har bir sertavbaga va saqlovchiga."
    },
    {
      "resource_id": 55,
      "text": "Rohmandan g`oyibona qo`rqqan va salomat qalb ila kelgan kimsaga."
    },
    {
      "resource_id": 55,
      "text": "«Unga salomat bo`lgan holda kiringiz. Bu — mangulik kunidir» (deyilur)."
    },
    {
      "resource_id": 55,
      "text": "U yerda nima xohlasalar, ularniki. Va huzurimizda ziyodasi bor.<sup foot_note=\"169912\">1</sup>"
    },
    {
      "resource_id": 55,
      "text": "Ulardan avval, ulardan ko`ra kuchliroq asr(avlod)lardan qanchasini halok qildik. «Qochadigan joy bormi?» deb yurtma-yurt kezib chiqdilar.<sup foot_note=\"170512\">1</sup>"
    },
    {
      "resource_id": 55,
      "text": "Albatta, bunda qalbi borlarga va zehn bilan quloq osganlarga eslatma bordir."
    },
    {
      "resource_id": 55,
      "text": "Albatta, osmonlaru yerni va ularning orasidagi narsalarni olti kunda yaratdik. Va Bizni charchoq tutmadi.<sup foot_note=\"169850\">1</sup>"
    },
    {
      "resource_id": 55,
      "text": "Ularning aytayotganlariga sabr qil va Robbingga quyosh chiqishi va botishidan avval hamdu tasbih ayt."
    },
    {
      "resource_id": 55,
      "text": "Kechasida ham Unga tasbih ayt. Va sajdadan keyin ham.<sup foot_note=\"169851\">1</sup>"
    },
    {
      "resource_id": 55,
      "text": "Nido qiluvchi yaqin joydan nido qilgan kunda quloq os.<sup foot_note=\"169852\">1</sup>"
    },
    {
      "resource_id": 55,
      "text": "U kunda qichqiriqni haq ila eshiturlar. Ana o`sha, chiqish kunidir.<sup foot_note=\"169853\">1</sup>"
    },
    {
      "resource_id": 55,
      "text": "Albatta, Biz tiriltirurmiz, o`ldirurmiz. Va qaytish ham Bizgadir."
    },
    {
      "resource_id": 55,
      "text": "U kunda ustlaridagi yer yorilib, shoshib chiqurlar. Ana o`sha, Biz uchun oson to`plashdir."
    },
    {
      "resource_id": 55,
      "text": "Ularning aytganlarini Biz biluvchimiz. Sen ularning ustidagi jabbor emassan. Bas, Qur'on ila azob va'damdan qo`rqqanlarni ogohlantir."
    }
  ],
  "meta": {
    "translation_name": "Muhammad Sodiq Muhammad Yusuf (Latin) ",
    "author_name": "Muhammad Sodiq Muhammad Yusuf",
    "filters": { "resource_id": 55, "chapter_number": "50" }
  }
}
