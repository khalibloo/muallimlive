{
  "translations": [
    { "resource_id": 124, "text": "Kaf. Şerefli Kur’an'a andolsun." },
    {
      "resource_id": 124,
      "text": "Aralarından bir uyarıcının gelmesine şaştılar da, kâfirler şöyle dediler: «Bu şaşılacak bir şeydir.»"
    },
    {
      "resource_id": 124,
      "text": "«Biz öldüğümüz ve toprak olduğumuz zaman mı (dirileceğiz)? Bu, akla uzak bir dönüştür »"
    },
    {
      "resource_id": 124,
      "text": "Biz, toprağın onlardan neleri eksilttiğini kesinlikle bilmekteyiz. Yanımızda o bilgileri koruyan bir kitap vardır."
    },
    {
      "resource_id": 124,
      "text": "Bilakis onlar, hak kendilerine gelince yalanladılar. Şimdi onlar şaşırmış bir haldedirler."
    },
    {
      "resource_id": 124,
      "text": "Üstlerindeki göğe bakmazlar mı ki, onu nasıl bina etmiş ve nasıl donatmışız! Onda hiçbir çatlak da yok."
    },
    {
      "resource_id": 124,
      "text": "Yeryüzünü de döşedik ve ona sabit dağlar koyduk. Orada gönül açan her türden (bitkiler) yetiştirdik."
    },
    {
      "resource_id": 124,
      "text": "Allah'a yönelen her kula gönül gözünü açmak ve ibret vermek için (bütün bunları yaptık)."
    },
    {
      "resource_id": 124,
      "text": "Gökten bereketli bir su indirdik, onunla bahçeler ve biçilecek daneler bitirdik."
    },
    {
      "resource_id": 124,
      "text": "Birbirine girmiş, küme küme tomurcukları olan uzun boylu hurma ağaçları yetiştirdik."
    },
    {
      "resource_id": 124,
      "text": "Kullara rızık olması için. Ve o su ile ölü toprağa can verdik. İşte hayata yeniden çıkış da böyledir."
    },
    {
      "resource_id": 124,
      "text": "Onlardan önce Nuh kavmi, Res halkı ve Semûd da yalanlamıştı."
    },
    {
      "resource_id": 124,
      "text": "Âd ve Firavun ile Lût’un kardeşleri de (yalanladılar)."
    },
    {
      "resource_id": 124,
      "text": "Eyke halkı ve Tübba' kavmi de. Bütün bunlar peygamberleri yalanladılar da tehdidim gerçekleşti!"
    },
    {
      "resource_id": 124,
      "text": "İlk yaratmada âcizlik mi gösterdik? Hayır, onlar yeni bir yaratma hususunda şüphe içindedirler."
    },
    {
      "resource_id": 124,
      "text": "Andolsun, insanı biz yarattık ve nefsinin kendisine fısıldadıklarını biliriz ve biz ona şah damarından daha yakınız."
    },
    {
      "resource_id": 124,
      "text": "İki melek (insanın) sağında ve solunda oturarak yaptıklarını yazmaktadırlar."
    },
    {
      "resource_id": 124,
      "text": "İnsan hiçbir söz söylemez ki, yanında gözetleyen yazmaya hazır bir melek bulunmasın."
    },
    {
      "resource_id": 124,
      "text": "Ölüm sarhoşluğu gerçekten gelir de: İşte (ey insan) bu, senin öteden beri kaçtığın şeydir, denir."
    },
    {
      "resource_id": 124,
      "text": "Sûr'a üfürülür; işte bu, geleceği vâdedilen gündür."
    },
    {
      "resource_id": 124,
      "text": "Herkes, yanında bir sürücü ve bir de şahitle beraber gelir."
    },
    {
      "resource_id": 124,
      "text": "Andolsun sen bundan gaflette idin; derhal biz senin perdeni kaldırdık. Bugün artık gözün keskindir (denir)."
    },
    {
      "resource_id": 124,
      "text": "Yanındaki arkadaşı: «İşte yanımdaki hazır, der."
    },
    {
      "resource_id": 124,
      "text": "(İki meleğe şu emir verilir:) Haydi ikiniz her inatçı kâfiri, cehenneme atın;"
    },
    {
      "resource_id": 124,
      "text": "hayra bütün gücüyle engel olanı, azgın şüpheciyi,"
    },
    {
      "resource_id": 124,
      "text": "Allah ile beraber başka ilâh edineni, şiddetli azaba birlikte atın!"
    },
    {
      "resource_id": 124,
      "text": "Müşrikin arkadaşı (şeytan) der ki: Rabbimiz! Ben onu azdırmadım. Fakat kendisi derin bir sapıklık içindeydi."
    },
    {
      "resource_id": 124,
      "text": "O esnada (Allah) buyurur: Huzurumda çekişmeyin! Ben size daha önce uyarı göndermiştim!"
    },
    {
      "resource_id": 124,
      "text": "Benim huzurumda söz değiştirilmez ve ben kullara asla zulmedici değilim."
    },
    {
      "resource_id": 124,
      "text": "O gün cehenneme «Doldun mu?» deriz. O da «Daha var mı?» der."
    },
    {
      "resource_id": 124,
      "text": "Cennet de takvâ sahiplerine yaklaştırılır; (onlardan) uzakta olmayacaktır."
    },
    {
      "resource_id": 124,
      "text": "İşte size vâdedilen cennet! Ki o, Allaha yönelen emirlerine riayet eden,"
    },
    {
      "resource_id": 124,
      "text": "görmediği halde yönelmiş bir kalp ile gelen kimselere mahsustur ."
    },
    {
      "resource_id": 124,
      "text": "Oraya selâmetle girin. İşte bu, ebedî yaşamanın başladığı gündür."
    },
    {
      "resource_id": 124,
      "text": "Orada kendileri için diledikleri her şey vardır. Katımızda dahası da vardır."
    },
    {
      "resource_id": 124,
      "text": "Biz, onlardan önce kendilerinden daha güçlü olan, diyar diyar dolaşan nice nesilleri helâk etmişizdir. Kurtuluş var mı!"
    },
    {
      "resource_id": 124,
      "text": "Şüphesiz ki bunda aklı olan veya hazır bulunup kulak veren kimseler için bir öğüt vardır."
    },
    {
      "resource_id": 124,
      "text": "Andolsun biz, gökleri, yeri ve ikisi arasında bulunanları altı günde yarattık. Bize hiçbir yorgunluk çökmedi."
    },
    {
      "resource_id": 124,
      "text": "(Rasûlüm!) Onların dediklerine sabret. Güneşin doğuşundan önce de, batışından önce de Rabbini hamd ile tesbih et."
    },
    {
      "resource_id": 124,
      "text": "Gecenin bir bölümünde ve secdelerin ardından da O'nu tesbih et."
    },
    {
      "resource_id": 124,
      "text": "Seslenenin yakın bir yerden sesleneceği güne kulak ver."
    },
    {
      "resource_id": 124,
      "text": "O gün insanlar bu sesi gerçekten işiteceklerdir. İşte bu, çıkış günüdür."
    },
    {
      "resource_id": 124,
      "text": "Şüphesiz biz diriltir ve öldürürüz. Dönüş de ancak bizedir."
    },
    {
      "resource_id": 124,
      "text": "O gün yer yarılır, onların üzerinden süratle yarılıp açılır. Bu, bize göre kolay olan bir haşirdir."
    },
    {
      "resource_id": 124,
      "text": "Biz onların dediklerini çok iyi biliriz. Sen onların üzerinde bir zorlayıcı değilsin. Tehdidimden korkanlara Kur'an'la öğüt ver."
    }
  ],
  "meta": {
    "translation_name": "Muslim Shahin",
    "author_name": "Muslim Shahin",
    "filters": { "resource_id": 124, "chapter_number": "50" }
  }
}
