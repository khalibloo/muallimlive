{
  "translations": [
    { "resource_id": 88, "text": "Kâf. Betohem në Kuranin e lavdishëm!" },
    {
      "resource_id": 88,
      "text": "Po! Ata çuditen që nga gjiri i tyre u ka ardhur një paralajmërues, kështu që mohuesit thonë: “Kjo gjë është e çuditshme."
    },
    {
      "resource_id": 88,
      "text": "Vallë, pasi të vdesim e të bëhemi pluhur (do të ringjallemi sërish)? Ai kthim është i largët!”"
    },
    {
      "resource_id": 88,
      "text": "Ne e dimë sa prej tyre i merr toka, tek Ne është Libri që i ruan të gjitha."
    },
    {
      "resource_id": 88,
      "text": "Mirëpo, ata e mohojnë të Vërtetën kur u vjen, kështu që ata janë në gjendje të turbulluar."
    },
    {
      "resource_id": 88,
      "text": "A nuk e shohin ata qiellin që qëndron sipër tyre, si e kemi ndërtuar dhe zbukuruar, pa pasur kurrfarë plasaritjeje në të?"
    },
    {
      "resource_id": 88,
      "text": "Ndërsa Tokën e kemi shtruar dhe në të kemi shpërndarë male të palëvizshme dhe kemi bërë, që nga ajo, të mbijnë gjithfarëlloj bimësh të bukura,"
    },
    {
      "resource_id": 88,
      "text": "si mjet ndriçimi të mendjes dhe përkujtesë për çdo rob që i drejtohet Zotit të vet."
    },
    {
      "resource_id": 88,
      "text": "Ne lëshojmë nga qielli ujë të bekuar dhe nëpërmjet tij krijojmë kopshte, drithëra që korren"
    },
    {
      "resource_id": 88,
      "text": "dhe palma hurme të larta me tufa frutash njëra mbi tjetrën,"
    },
    {
      "resource_id": 88,
      "text": "si ushqim për robërit Tanë; në këtë mënyrë Ne me shi e ringjallim tokën e vdekur. E kështu do të jetë edhe ringjallja."
    },
    {
      "resource_id": 88,
      "text": "Para tyre ka mohuar populli i Nuhut, banorët e Ressit dhe fisi Themud,"
    },
    {
      "resource_id": 88,
      "text": "edhe fisi Ad, Faraoni dhe vëllezërit e Lutit,"
    },
    {
      "resource_id": 88,
      "text": "edhe banorët e Ejkës, edhe populli i Tubbas; të gjithë ata i quajtën gënjeshtarë të dërguarit, prandaj kundër tyre u përmbush dënimi Im."
    },
    {
      "resource_id": 88,
      "text": "Vallë, a mos u lodhëm Ne gjatë krijimit të parë? Jo, por ata dyshojnë në krijimin e sërishëm."
    },
    {
      "resource_id": 88,
      "text": "Ne e kemi krijuar njeriun dhe, Ne e dimë ç’i pëshpërit atij shpirti i vet. Ne jemi më pranë tij se damari i qafës së vet."
    },
    {
      "resource_id": 88,
      "text": "Dy engjëj i rrinë atij nga e djathta dhe e majta,"
    },
    {
      "resource_id": 88,
      "text": "dhe, për çdo fjalë që ai thotë, ka pranë vetes një mbikëqyrës të gatshëm (për ta shënuar atë)."
    },
    {
      "resource_id": 88,
      "text": "Agonia e vdekjes do të sjellë të vërtetën (e jetës tjetër): ja, kjo është ajo së cilës përpiqeshe t’i ikje."
    },
    {
      "resource_id": 88,
      "text": "Dhe do të fryhet në Sur - kjo është Dita e kërcënimit."
    },
    {
      "resource_id": 88,
      "text": "Çdo shpirt do të vijë i shoqëruar me një (engjëll) grahës dhe një (engjëll) dëshmitar."
    },
    {
      "resource_id": 88,
      "text": "(Mohuesit do t’i thuhet): “Ti ke qenë i pavëmendshëm për këtë. Tashti ta kemi ngritur perden (e syve), dhe shikimi yt sot është i mprehtë.”"
    },
    {
      "resource_id": 88,
      "text": "E shoqëruesi i tij (engjëll) do të thotë: “Këtu është (shënimi i veprave të tij) që kam gati”."
    },
    {
      "resource_id": 88,
      "text": "(Do t’u thuhet:) “Hidhni në zjarr çdo njeri jobesimtar, kryeneç,"
    },
    {
      "resource_id": 88,
      "text": "pengues të të mirave, shkelës dhe dyshues (në fe);"
    },
    {
      "resource_id": 88,
      "text": "çdo njeri që ka besuar në zot tjetër, përveç Allahut. Kështu pra, flakeni atë në dënimin më të rëndë!”"
    },
    {
      "resource_id": 88,
      "text": "E, shoku i tij (djall) do të thotë: “O Zoti ynë, unë nuk e kam mashtruar atë, por ai vetë ka qenë në humbje të madhe”."
    },
    {
      "resource_id": 88,
      "text": "Atyre (Allahu) do t’u thotë: “Mos u grindni para Meje, Unë ju kam paralajmëruar me kohë."
    },
    {
      "resource_id": 88,
      "text": "Fjala ime nuk ndryshohet dhe Unë nuk jam i padrejtë me robërit e Mi”."
    },
    {
      "resource_id": 88,
      "text": "Atë Ditë Ne do ta pyesim Xhehenemin: “A u mbushe?” e ai do të përgjigjet: “A ka edhe më?”"
    },
    {
      "resource_id": 88,
      "text": "Dhe jo larg prej aty, Xheneti do t’u afrohet besimtarëve të devotshëm,"
    },
    {
      "resource_id": 88,
      "text": "(që do t’u thuhet:) “Kjo është premtuar për ju, për këdo që është penduar dhe ruajtur (nga gjynahet),"
    },
    {
      "resource_id": 88,
      "text": "që e ka pasur frikë të Gjithëmëshirshmin, edhe atëherë kur nuk e shihte kush, e që ka ardhur me zemër të kthyer (nga Allahu)."
    },
    {
      "resource_id": 88,
      "text": "Hyni në të (Xhenet) me paqe e siguri. Kjo është Dita e amshimit!”"
    },
    {
      "resource_id": 88,
      "text": "Aty do të kenë çfarë të duan - e prej Nesh (do të kenë) edhe më shumë."
    },
    {
      "resource_id": 88,
      "text": "Eh, sa breza shumë më të fuqishëm Ne i kemi shkatërruar para tyre! Ata brodhën nëpër Tokë, po a mund të gjenin strehim?!"
    },
    {
      "resource_id": 88,
      "text": "Vërtet, këtu ka këshillë për këdo që ka zemër, dëgjon me vëmendje dhe dëshmon."
    },
    {
      "resource_id": 88,
      "text": "Ne i kemi krijuar qiejt, Tokën dhe çdo gjë që gjendet midis tyre për gjashtë ditë, pa ndierë lodhje aspak."
    },
    {
      "resource_id": 88,
      "text": "Andaj, duroje atë që thonë ata<sup foot_note=195814>1</sup>, madhëroje Zotin tënd e falënderoje Atë para lindjes së diellit dhe para perëndimit."
    },
    {
      "resource_id": 88,
      "text": "Madhëroje Atë edhe në një pjesë të natës, edhe pas faljes së namazit."
    },
    {
      "resource_id": 88,
      "text": "Dhe vëri veshin thërritësit<sup foot_note=195815>1</sup> që thërret prej një vendi të afërt,"
    },
    {
      "resource_id": 88,
      "text": "Ditën, kur ata do ta dëgjojnë thirrjen e vërtetë, ajo do të jetë Dita e Daljes (ringjalljes)."
    },
    {
      "resource_id": 88,
      "text": "Jemi Ne ata që japin jetën dhe vdekjen. Te Ne do të kthehet çdo gjë!"
    },
    {
      "resource_id": 88,
      "text": "Atë Ditë, toka do të hapet e ata do të dalin me nxitim. Për Ne është e lehtë t’i mbledhim ata të gjithë."
    },
    {
      "resource_id": 88,
      "text": "Ne e dimë mirë çfarë thonë ata, por ti nuk do t’i detyrosh ata me dhunë (që të besojnë). Prandaj këshillo me Kuranin këdo që ka frikë paralajmërimin Tim!"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "50" }
  }
}
