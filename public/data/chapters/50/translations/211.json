{
  "translations": [
    { "resource_id": 211, "text": "Qāf. Sumpa man sa Qur’ān na maringal." },
    {
      "resource_id": 211,
      "text": "Bagkus nagtaka sila na dumating sa kanila ang isang tagapagbabala kabilang sa kanila, kaya nagsabi ang mga tagatangging sumampalataya: \"Ito ay isang bagay na kataka-taka."
    },
    {
      "resource_id": 211,
      "text": "[Bubuhaying muli kami] kapag namatay ba kami at kami ay naging alabok? Iyon ay isang pagpapabalik na malayo [nang mangyari]."
    },
    {
      "resource_id": 211,
      "text": "Nakaalam nga Kami sa anumang ibinabawas ng lupa mula sa kanila. Sa piling Namin ay may isang talaang mapag-ingat."
    },
    {
      "resource_id": 211,
      "text": "Bagkus nagpasinungaling sila sa katotohanan noong dumating ito sa kanila, kaya sila ay nasa kalagayang natutuliro."
    },
    {
      "resource_id": 211,
      "text": "Kaya hindi ba sila tumingin sa langit sa ibabaw nila kung papaanong nagpatayo Kami nito at gumayak Kami nito, at wala itong anumang mga bitak?"
    },
    {
      "resource_id": 211,
      "text": "Ang lupa, bumanat Kami nito, naglapat Kami rito ng mga matatag na bundok, at nagpatubo Kami rito ng bawat uring marilag,"
    },
    {
      "resource_id": 211,
      "text": "bilang pagpapakita at bilang paalaala para sa bawat lingkod na nagsisising nagbabalik."
    },
    {
      "resource_id": 211,
      "text": "Nagbaba Kami mula sa langit ng isang tubig na biniyayaan saka nagpatubo Kami sa pamamagitan niyon ng mga hardin at mga butil na inaani,"
    },
    {
      "resource_id": 211,
      "text": "at mga puno ng datiles, habang mga pumapaitaas na may bunga na patung-patong,"
    },
    {
      "resource_id": 211,
      "text": "bilang panustos para sa mga lingkod. Nagbigay-buhay Kami sa pamamagitan nito ng isang lupaing patay. Gayon ang paglabas [ng buhay]."
    },
    {
      "resource_id": 211,
      "text": "Nagpasinungaling bago nila ang mga kababayan ni Noe, ang mga naninirahan sa Rass, ang [mga kalipi ng] Thamūd,"
    },
    {
      "resource_id": 211,
      "text": "ang [mga kalipi ng] `Ād, si Paraon, at ang mga kapatid ni Lot,"
    },
    {
      "resource_id": 211,
      "text": "ang mga naninirahan sa kasukalan, at ang mga kalipi ni Tubba`. Bawat [isa] ay nagpasinungaling sa mga sugo kaya nagindapat ang banta Ko."
    },
    {
      "resource_id": 211,
      "text": "Kaya nangalupaypay ba Kami sa unang paglikha? Bagkus sila ay nasa isang pagkalito sa paglikhang bago."
    },
    {
      "resource_id": 211,
      "text": "Talaga ngang lumikha Kami sa tao, habang nakaaalam Kami sa anumang isinusulsol sa kanya ng sarili niya at Kami ay higit na malapit sa kanya kaysa sa ugat ng leeg."
    },
    {
      "resource_id": 211,
      "text": "[Banggitin] kapag tumatanggap ang dalawang [anghel na] tagatanggap sa gawing kanan at sa gawing kaliwa habang nakaupo."
    },
    {
      "resource_id": 211,
      "text": "Wala siyang binibigkas na anumang pagkakasabi malibang sa tabi niya ay may isang mapagmasid na nakalaang [magtala]."
    },
    {
      "resource_id": 211,
      "text": "Maghahatid ang hapdi ng kamatayan ng katotohanan; iyon ay ang dati mong tinatakasan."
    },
    {
      "resource_id": 211,
      "text": "Iihip sa tambuli, iyon ay ang Araw ng Pagbabanta."
    },
    {
      "resource_id": 211,
      "text": "Darating ang bawat kaluluwa na may kasama itong isang tagaakay at isang saksi."
    },
    {
      "resource_id": 211,
      "text": "[Sasabihin]: \"Talaga ngang ikaw dati ay nasa isang pagkalingat rito, kaya humawi Kami sa iyo ng lambong mo kaya ang paningin mo ngayong araw ay matalas.\""
    },
    {
      "resource_id": 211,
      "text": "Magsasabi ang [anghel na] kaugnay niya: \"Ito, ang taglay ko, ay nakalaan.\""
    },
    {
      "resource_id": 211,
      "text": "[Sasabihin sa dalawang anghel]: \"Magtapon kayong dalawa sa Impiyerno ng bawat palatanggi na mapagmatigas,"
    },
    {
      "resource_id": 211,
      "text": "palakait ng kabutihan, tagalabag, tagapag-alinlangan,"
    },
    {
      "resource_id": 211,
      "text": "na gumawa kasama kay Allāh ng isang diyos na iba pa. Kaya itapon ninyong dalawa siya sa pagdurusang matindi.\""
    },
    {
      "resource_id": 211,
      "text": "Magsasabi ang [demonyong] kaugnay niya: \"Panginoon namin, hindi ako nagpalabis sa kanya, subalit siya dati ay nasa isang pagkaligaw na malayo.\""
    },
    {
      "resource_id": 211,
      "text": "Magsasabi Siya: \"Huwag kayong magkaalitan sa piling Ko at nagpauna na Ako para sa inyo ng banta."
    },
    {
      "resource_id": 211,
      "text": "Hindi napapalitan ang sabi sa piling Ko at Ako ay hindi palalabag sa katarungan sa mga alipin.\""
    },
    {
      "resource_id": 211,
      "text": "Sa Araw na magsasabi Kami sa Impiyerno: \"Napuno ka kaya?\" at magsasabi ito: \"May dagdag pa kaya?\""
    },
    {
      "resource_id": 211,
      "text": "Palalapitin ang Paraiso para sa mga tagapangilag magkasala nang hindi malayo."
    },
    {
      "resource_id": 211,
      "text": "[Sasabihin]: \"Ito ay ang ipinangangako sa inyo – para sa bawat palabalik, mapag-ingat,"
    },
    {
      "resource_id": 211,
      "text": "na sinumang natakot sa Napakamaawain nang lingid at naghatid ng isang pusong nagsisising bumabalik."
    },
    {
      "resource_id": 211,
      "text": "Pumasok kayo rito sa kapayapaan; iyon ay ang Araw ng Pamamalagi.\""
    },
    {
      "resource_id": 211,
      "text": "Ukol sa kanila ang anumang niloloob nila rito at mayroon Kaming isang dagdag."
    },
    {
      "resource_id": 211,
      "text": "Kay rami ng ipinahamak Namin bago nila na salinlahi na higit na matindi kaysa sa kanila sa bagsik, saka gumalugad sila sa bayan; may mapupuslitan kaya?"
    },
    {
      "resource_id": 211,
      "text": "Tunay na sa gayon ay talagang may paalaala para sa sinumang may puso o nag-ukol ng pakikinig habang siya ay saksi."
    },
    {
      "resource_id": 211,
      "text": "Talaga ngang lumikha Kami ng mga langit at lupa at anumang nasa pagitan ng mga ito sa anim na araw at walang sumaling sa Amin na anumang kapagalan."
    },
    {
      "resource_id": 211,
      "text": "Kaya magtiis ka sa sinasabi nila at magluwalhati ka kasabay ng pagpupuri sa Panginoon mo bago ng pagsikat ng araw at bago ng paglubog."
    },
    {
      "resource_id": 211,
      "text": "Sa bahagi ng gabi ay magluwalhati ka sa Kanya at sa mga katapusan ng pagpapatirapa."
    },
    {
      "resource_id": 211,
      "text": "Makinig ka sa Araw na mananawagan ang tagapanawagan mula sa isang pook na malapit,"
    },
    {
      "resource_id": 211,
      "text": "sa Araw na maririnig nila ang Sigaw kalakip ng katotohanan. Iyon ay ang Araw ng Paglabas."
    },
    {
      "resource_id": 211,
      "text": "Tunay na Kami mismo ay nagbibigay-buhay at nagbibigay-kamatayan at tungo sa Amin ang kahahantungan,"
    },
    {
      "resource_id": 211,
      "text": "sa araw na magkakabiyak-biyak ang lupa palayo sa kanila habang nasa pagmamadali. Iyon ay isang pagkakalap, na sa Amin ay madali."
    },
    {
      "resource_id": 211,
      "text": "Kami ay higit na maalam sa anumang sinasabi nila. Ikaw sa kanila ay hindi isang mapaniil, kaya magpaalaala ka sa pamamagitan ng Qur’ān sa sinumang nangangamba sa banta Ko."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 211, "chapter_number": "50" }
  }
}
