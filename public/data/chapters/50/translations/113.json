{
  "translations": [
    { "resource_id": 113, "text": "Қаф. Ұлы дәрежелі Құранмен ант етемін!" },
    {
      "resource_id": 113,
      "text": "Иә, олар өз араларынан бір ескертуші келгеніне таң қалды әрі кәпірлер: «Бұл - бір таңқаларлық нәрсе екен!"
    },
    {
      "resource_id": 113,
      "text": "Біз өліп, топыраққа айналған кезімізде ме? Бұл қайту -  ұзақ  / мүмкін емес / », - деді."
    },
    {
      "resource_id": 113,
      "text": "Біз олардан  / мүрделерінен /  жердің нені кемітіп жатқанын білеміз, әрі Біздің алдымызда сақтаушы Кітап бар."
    },
    {
      "resource_id": 113,
      "text": "Негізінде, олар өздеріне ақиқат келген кезде оны өтірік деді, ал енді олар сасқалақтап абыржуда."
    },
    {
      "resource_id": 113,
      "text": "Олар үстеріндегі аспанға назар салмай ма? Оны қалай құрғанымызға және безендіргенімізге? Онда бір сызат  / жарықшақ /  жоқ."
    },
    {
      "resource_id": 113,
      "text": "Әрі жерді жайып және оған берік орналасқандарды  / тауларды /  тастадық  / орнаттық / , әрі онда барлық көркем түрлерден өсірдік,"
    },
    {
      "resource_id": 113,
      "text": "мұны әрбір Раббысына әрдайым қайтушы құлға көрнекі белгі етіп және есіне салу  / ғибрат /  үшін істедік."
    },
    {
      "resource_id": 113,
      "text": "Аспаннан берекелі су түсіріп, онымен бақтар және орып алынатын дақылдар өсірдік,"
    },
    {
      "resource_id": 113,
      "text": "әрі қауашақтары шоғырланған ұзын құрмаағаштарын да,"
    },
    {
      "resource_id": 113,
      "text": "құлдарға ризық ретінде. Әрі ол сумен тіршіліксіз қалған жерді жандандырдық.  / Қабірлерден /  шығу да осылай болады."
    },
    {
      "resource_id": 113,
      "text": "Олардан бұрын Нұхтың елі, ар-Рас тұрғындары  / құлық иелері /  және Сәмұдтықтар  / елшілерін /  өтірікші санады."
    },
    {
      "resource_id": 113,
      "text": "Әрі Ад елі, Фиръаун және Лұттың ағайындары да,"
    },
    {
      "resource_id": 113,
      "text": "Әйке тұрғындары мен Туббаъның елі де. Барлығы елшілерді өтірікші санады, сонда Менің  / жазамен /  қорқытуым шындыққа айналды  / орындалды / ."
    },
    {
      "resource_id": 113,
      "text": "Біз алғашқы жаратқанда әлсіз болдық па? Жоқ! Алайда олар жаңадан жаратуға  / қайта тірілтуге /  қатысты күмәндануда."
    },
    {
      "resource_id": 113,
      "text": "Ақиқатында, адамды Біз жараттық және оған оның жаны не деп сыбырлағанын  / уәсуәса еткенін /  білеміз. Әрі Біз оған күре тамырынан да жақынбыз."
    },
    {
      "resource_id": 113,
      "text": "Міне,  / әрбір адамның /  оң жағынан және сол жағынан екі тіркеп  / жазып /  алушы отыр."
    },
    {
      "resource_id": 113,
      "text": "Ол қандай сөз айтпасын, оның жанында дайын тұрған бақылаушы бар."
    },
    {
      "resource_id": 113,
      "text": "Әрі өлім арпалысы  / жан шығатын кездегі қиыншылық /  ақиқатпен келеді. Сен қаламай қашқақтап келген нәрсең - міне осы."
    },
    {
      "resource_id": 113,
      "text": "Әрі Сүр үріледі. Бұл - уәде етілген  / ескертілген /  Күн."
    },
    {
      "resource_id": 113,
      "text": "Сонда әрбір жан бір айдаушымен және куәгермен бірге келеді."
    },
    {
      "resource_id": 113,
      "text": "«Сен бұдан қаперсіздікте едің, Біз сенен пердені аштық, енді бүгін сенің көзің өткір, -деп әрбір сенбеушіге үнделеді."
    },
    {
      "resource_id": 113,
      "text": "Әрі оның қасында бірге болған  / періште / : «Міне, мынау мендегі дайындағаны», -дейді."
    },
    {
      "resource_id": 113,
      "text": "«Екеуің ақиқатқа қасарысқан әрбір кәпірді Жаһаннамға тастаңдар,"
    },
    {
      "resource_id": 113,
      "text": "жақсылыққа кедергі жасаған, шектен шыққан және күмән келтіргенді,"
    },
    {
      "resource_id": 113,
      "text": "сондай, Аллаһпен қатар басқаны құдай етіп алғанды. Оны қатты азапқа тастаңдар», -делінеді."
    },
    {
      "resource_id": 113,
      "text": "Оның серігі: «Раббымыз! Мен оны күнәға батырып адастырған жоқпын, керісінше оның өзі ұзақ адасуда болды», - дейді."
    },
    {
      "resource_id": 113,
      "text": "Ол  / Аллаһ / : «Менің алдымда дауласпаңдар. Мен сендерге алдын ала ескерткенмін."
    },
    {
      "resource_id": 113,
      "text": "Менің алдымда сөз өзгертілмейді әрі Мен құлдарға әділетсіздік етуші емеспін», -дейді."
    },
    {
      "resource_id": 113,
      "text": "Сол күні Біз Жаһаннамға: «Толдың ба?» -  дейміз. Ал ол: «Тағы да бар ма?» - дейді."
    },
    {
      "resource_id": 113,
      "text": "Ал, тақуалар  / Аллаһтың жазасынан қорқып, сақтанушылар /  үшін жәннат жақындатылып,  / олардан /  алыс болмайды."
    },
    {
      "resource_id": 113,
      "text": "Міне, осы сендерге - әрбір әрдайым Раббысына қайтушыға, сақтаушыға уәде етілген нәрсе,"
    },
    {
      "resource_id": 113,
      "text": "сондай әр-Рахманнан көрмей-ақ, құпия түрде қорыққанға әрі әрқашан Раббысына бұрылған жүрекпен келгенге."
    },
    {
      "resource_id": 113,
      "text": "«Оған  / жәннатқа /  амандықпен кіріңдер! Міне, бұл - мәңгілік Күні."
    },
    {
      "resource_id": 113,
      "text": "Оларға ол жерде қалаған нәрселері бар, ал Бізде және қосатынымыз бар."
    },
    {
      "resource_id": 113,
      "text": "Біз олардан  / Мекке кәпірлерінен /  бұрын қаншама халықты жойып жібердік. Олардың күш-қуаты бұларға қарағанда мықты әрі көп елдерді шарлаған еді. Оларға қашатын  / құтылатын /  жер болды ма?"
    },
    {
      "resource_id": 113,
      "text": "Ақиқатында, Мұнда жүрегі барға немесе естігенін қабылдағанға еске салу  / ескерту /  бар."
    },
    {
      "resource_id": 113,
      "text": "Біз аспандарды және жерді, әрі екеуінің арасындағыларын алты күнде жараттық және Бізге шаршау тимеді."
    },
    {
      "resource_id": 113,
      "text": "/ Ей, Мұхаммед! /  Сен олардың айтып жатқандарына сабыр ет. Әрі күн шығардан алдын және күн батардан бұрын Раббыңды мақтап,  / барлық кемшіліктен / пәк деп дәріпте,"
    },
    {
      "resource_id": 113,
      "text": "және түннің бір бөлігінде және сәжделердің  / намаздардың /  артында да Оны  / барлық кемшіліктен /  пәк деп дәріпте."
    },
    {
      "resource_id": 113,
      "text": "Әрі шақырушы сол күні жақын жайдан шақырғанда тыңда."
    },
    {
      "resource_id": 113,
      "text": "Сол күні олар сайханы анық естиді. Міне, бұл - Шығу күні."
    },
    {
      "resource_id": 113,
      "text": "Анығында, Біз тірілтеміз және өлтіреміз, әрі қайту - Бізге."
    },
    {
      "resource_id": 113,
      "text": "Сол күні жер жарылып, олар асыққан күйде болады. Бүл жинау Бізге оңай."
    },
    {
      "resource_id": 113,
      "text": "/ Ей, Мұхаммед! /  Біз олардың не айтып жатқандарын жақсы білеміз, ал сен оларға мәжбүрлеуші емессің. Менің ескертуімнен қорқатындарға Құран арқылы еске сал  / насихат ет / ."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "50" }
  }
}
