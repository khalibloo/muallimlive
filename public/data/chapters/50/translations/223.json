{
  "translations": [
    {
      "resource_id": 223,
      "text": "[Қоф]; савганд ба Қуръони арҷманд [ки растохез омаданӣ аст]"
    },
    {
      "resource_id": 223,
      "text": "Мушрикон аз ин ки ҳушдордиҳандае аз миёни худашон ба суроғашон омадааст, ибрози шигифтӣ мекунанд ва мегӯянд: «Моҷарои аҷибе аст"
    },
    {
      "resource_id": 223,
      "text": "Он ҳангоме ки мурдем ва хок шудем [дубора барангехта хоҳем шуд?]. Ин бозгаште баид аст»"
    },
    {
      "resource_id": 223,
      "text": "Бе тардид, зарроте, ки замин аз бадани онон мекоҳад, [ҳамаро] медонем; ва китобе нигоҳбон дар ихтиёр дорем [ки ҳарчи бар онон муқаддар гашта, дар он сабт аст]"
    },
    {
      "resource_id": 223,
      "text": "Вақте ки [Қуръон, яъне каломи] ҳақ бар онон расид, такзибаш карданд; пас, дар ҳолати саргардонӣ [ва парешонӣ] ҳастанд [ва дар бораи Қуръон ҳайронанд]"
    },
    {
      "resource_id": 223,
      "text": "Оё кофирон осмонро бар фарозашон наменигаранд, ки чи гуна онро барафроштем ва [ба зевари ситорагон] оростем ва орӣ аз [ҳар гуна] нуқсу халал аст?"
    },
    {
      "resource_id": 223,
      "text": "Ва заминро густурдем ва кӯҳҳои собит дар он пай афкандем ва аз ҳар навъ гиёҳи зебо [шодиангезе] дар он рӯёнидем"
    },
    {
      "resource_id": 223,
      "text": "[Онҳоро офаридем] То барои ҳар бандаи тавбакор муҷиби бинишу панд бошад"
    },
    {
      "resource_id": 223,
      "text": "Ва аз осмон бороне пурбаракат фиристодем ва бо он боғҳо [-и мева] ва [мазореи] дона [ҳо]-и даравкарданӣ рӯёнидем"
    },
    {
      "resource_id": 223,
      "text": "Ва дарахтони саркашидаи хурмо бо хушаҳои барҳамнишаста"
    },
    {
      "resource_id": 223,
      "text": "Барои рӯзии бандагон; ба василаи он [борон] сарзамини хазонзада ва хушкро ҳаёт бахшидем; хуруҷ аз қабрҳо [дар қиёмат] низ ҳамин гуна аст"
    },
    {
      "resource_id": 223,
      "text": "Пеш аз онон низ қавми Нуҳу аҳолии «Рас» [чоҳ] ва қавми Самуд [паёмбаронашонро] дурӯғгӯ шумурданд"
    },
    {
      "resource_id": 223,
      "text": "Ва [ҳамчунин қавми] Оду Фиръавн ва қавми Лут"
    },
    {
      "resource_id": 223,
      "text": "ва аҳолии «Айка» [қавми Шуайб] ва қавми «Туббаъ»; ҳар як [аз онон] паёмбарони [илоҳӣ]-ро дурӯғгӯ шумурданд; пас, ваъдаи азоби ман [бар онон] таҳаққуқ ёфт"
    },
    {
      "resource_id": 223,
      "text": "Оё мо дар офариниши нахустин фуру мондем [то аз бозофаринии он оҷиз бошем]? [Ҳаргиз] Балки онон аз офариниши ҷадид дар [ҳайрат ва] тардиданд"
    },
    {
      "resource_id": 223,
      "text": "Мо инсонро офаридем ва аз васвасаҳои замираш огоҳем; ва аз шоҳрагаш ба ӯ наздиктарем"
    },
    {
      "resource_id": 223,
      "text": "Вақте ду фаришта, ки бар самти росту чап муроқиб нишастаанд, [рафторашро] сабт мекунанд"
    },
    {
      "resource_id": 223,
      "text": "Ҳар сухане, ки бар забон меоварад, дар канораш [фариштаи] муроқибе омодааст"
    },
    {
      "resource_id": 223,
      "text": "Сахтиҳои марг, ба ростӣ, даррасид. [Эй инсони ғофил] Ин ҳамон чизест, ки аз он мегурехтӣ"
    },
    {
      "resource_id": 223,
      "text": "Ва [барои дувумин бор] дар «сур» дамида мешавад [ва қиёмат барпо мегардад]. Он рӯз [рӯзи таҳаққуқи] ваъда [-и азоб] аст"
    },
    {
      "resource_id": 223,
      "text": "Ва ҳар кас дар ҳоле [ки ду фаришта ҳамроҳиаш мекунанд, ба арсаи маҳшар] меояд; яке роҳ менамоёнад ва дигаре [бар аъмолаш] гувоҳ аст"
    },
    {
      "resource_id": 223,
      "text": "[Ба ӯ гуфта мешавад:] «Ту аз ин [рӯз] дар ғафлат будӣ ва мо [бо азоби дузах] пардаи [ғафлат]-ро аз муқобилат бардоштем; акнун дидаат тезбин шудааст"
    },
    {
      "resource_id": 223,
      "text": "[Фариштаи] Ҳамнишини вай мегӯяд: «Ин ҳамон [номаи аъмоли ӯ] аст, ки назди ман омадааст»"
    },
    {
      "resource_id": 223,
      "text": "[Аллоҳ таоло ба он ду фаришта хитоб мекунад:] «Ҳар ситезаҷӯи ҳақситезеро дар дузах бияфканед"
    },
    { "resource_id": 223, "text": "[Ҳар] Монеи хайру мутаҷовиз ва бадгумонро" },
    {
      "resource_id": 223,
      "text": "Ҳамон касе, ки дар канори Аллоҳ таоло маъбуди дигаре қарор медод. Ӯро дар азобе сахт бияфканед»"
    },
    {
      "resource_id": 223,
      "text": "[Шайтони] Ҳамнишинаш мегӯяд: «Парвардигоро, ман ӯро ба туғён накашидам, вале ӯ худ дар гумроҳии бепоёне буд»"
    },
    {
      "resource_id": 223,
      "text": "[Аллоҳ таоло] Мефармояд: «Дар пешгоҳи Ман ситез накунед, ки пеш аз ин ба шумо ҳушдор дода будем"
    },
    {
      "resource_id": 223,
      "text": "Фармони муҷозот назди Ман тағйирпазир нест; ва Аллоҳ таоло [дар кайфару подош] ба бандагонаш ситам намекунад»"
    },
    {
      "resource_id": 223,
      "text": "Рӯзе, ки ба дузах мегӯем: «Оё [аз ситамгарон] анбошташудаӣ?». [Ва ӯ] Мегӯяд: «Оё беш аз ин ҳам ҳаст?»"
    },
    {
      "resource_id": 223,
      "text": "[Дар он рӯз] Биҳиштро барои парҳезкорон пеш меоваранд [то неъматҳояшро] аз наздик [бубинанд]"
    },
    {
      "resource_id": 223,
      "text": "[Ба онон гуфта мешавад:] «Ин ҳамон подошест, ки ба шумо ваъда дода мешуд, ки барои ҳар тавбакоре аст, ки [ба сӯйи Парвардигораш бозмегардад ва] пойбанд [ба паймону аҳкоми илоҳӣ] аст"
    },
    {
      "resource_id": 223,
      "text": "Ҳамон касе, ки дар ниҳон аз [хашми Аллоҳи] раҳмон метарсад ва бо қалбе тавбакор [ба пешгоҳаш] бозмегардад"
    },
    {
      "resource_id": 223,
      "text": "Бо саломат ба биҳишт дароед; ин аст рӯзи ҷовидонагӣ»"
    },
    {
      "resource_id": 223,
      "text": "Дар он ҷо ҳар чи бихоҳанд, дар ихтиёр доранд ва ҳатто бештар аз он низ дар ихтиёри мост"
    },
    {
      "resource_id": 223,
      "text": "Ва чи бисёр умматҳоеро, ки пеш аз мушрикони Макка ҳалок кардем, ки онон [ба маротиб] аз инҳо қавитар буданд; пас, дар гӯша ва канори шаҳрҳо ҷустуҷӯ карданд [ки бубинанд оё аз азобу ҳалокати барояшон] ҳеҷ паноҳ ва гурезгоҳе вуҷуд дорад"
    },
    {
      "resource_id": 223,
      "text": "Бе гумон дар ин [сухан] барои соҳибдилон ё касоне, ки бо ҳузур [-и қалб ба нидои тавҳид] гӯш фаро медиҳанд ва ҳушёранд, андарз аст"
    },
    {
      "resource_id": 223,
      "text": "Мо осмонҳо ва замин ва он чиро, ки миёни онҳост, дар шаш рӯз офаридем ва [ҳаргиз] ранҷу хастагӣ ба Мо нарасид"
    },
    {
      "resource_id": 223,
      "text": "[Эй Паёмбар] Дар баробари суханони мушрикон шикебо бош; ва пеш аз баромадани офтоб ва қабл аз фуру шуданаш Парвардигоратро ба покӣ ситоиш кун [ва намоз бигузор]"
    },
    {
      "resource_id": 223,
      "text": "Ва низ [дар посе] аз шаб ва пас аз ҳар намоз ӯро ба покӣ ситоиш кун"
    },
    {
      "resource_id": 223,
      "text": "Ва [эй Паёмбар] он гоҳ ки мунодӣ [-и қиёмат] аз маконе наздик нидо медиҳад, гӯш фародор"
    },
    {
      "resource_id": 223,
      "text": "Рӯзе, ки ҳамагон бонги саҳмноки растохезро ба ҳақ мешунаванд, [он рӯз] рӯзи хуруҷ [аз гурҳо] аст"
    },
    {
      "resource_id": 223,
      "text": "Моем, ки ҳаёт мебахшем ва марг медиҳем; ва бозгашт [-и ҳамагон] ба сӯйи Мост"
    },
    {
      "resource_id": 223,
      "text": "Рӯзе, ки замин аз [фарози] онон шикофта мешавад, инсонҳо шитобон [берун меоянд]. Ин эҳзоре аст, ки барои Мо осон аст"
    },
    {
      "resource_id": 223,
      "text": "Мо ба он чи [кофирон] мегӯянд, донотарем; ва ту [эй Паёмбар] бар онон мусаллат нестӣ [ки бихоҳӣ ба имон овардан водорашон кунӣ]; пас, касеро, ки аз азоб [ва ҳушдори] Ман метарсад, ба [василаи] Қуръон андарз бидеҳ"
    }
  ],
  "meta": {
    "translation_name": "Pioneers of Translation Center",
    "author_name": "Pioneers of Translation Center",
    "filters": { "resource_id": 223, "chapter_number": "50" }
  }
}
