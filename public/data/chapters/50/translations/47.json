{
  "translations": [
    {
      "resource_id": 47,
      "text": "Kaf, pasha Kur’anin e lavdishëm (do të ringjalleni)!"
    },
    {
      "resource_id": 47,
      "text": "Por jo, ata u çuditën që u erdhi i dërguari (qortues) nga mesi tyre, andaj jobesimtarët thanë: “Kjo është diçka shumë e çuditshme."
    },
    {
      "resource_id": 47,
      "text": "A pasi të vdesim e të bëhemi dhe (do të kthehemi në jetë)? Ai kthim është larg (mendjes e mundësisë)!”"
    },
    {
      "resource_id": 47,
      "text": "Ne dimë se ç’pakësohet (ç’tret) toka prej tyre. Te Ne është edhe libri që ruan çdo gjë (numrin e tyre, emrat, pjesët e trupit)."
    },
    {
      "resource_id": 47,
      "text": "Ata përgënjeshtruan të vërtetën kur ajo u erdhi dhe ata janë në gjendje të luhatshme."
    },
    {
      "resource_id": 47,
      "text": "A nuk shikojnë ata me vëmendje kah qielli se si mbi ta kemi ndërtuar atë, e kemi zbukuruar atë duke mos pasur në të ndonjë zbrazëti."
    },
    {
      "resource_id": 47,
      "text": "Edhe tokën se si e kemi shtrirë, e në të kemi vendosur kodra përforcuese dhe kemi bërë që në të të mbijnë gjithfarë bimësh të bukura."
    },
    {
      "resource_id": 47,
      "text": "(I bëmë ashtu) Dëshmi të dukshme dhe përkujtuese për secilin njeri që ka drejtuar mendjen (te Zoti)."
    },
    {
      "resource_id": 47,
      "text": "Ne, nga qielli lëshuam shiun e dobishëm dhe më të bëmë që të kultivohen kopshte e drithëra të korren."
    },
    {
      "resource_id": 47,
      "text": "Dhe rritëm trungje të gjata hurmash me frua të paluara njëri mbi tjetrin."
    },
    {
      "resource_id": 47,
      "text": "ushqim për njerëz, dhe me të, Ne e ngjallëm tokën e vdekur, e kështu do të jetë edhe ringjallja."
    },
    {
      "resource_id": 47,
      "text": "Para tyre përgënjeshtruan populli i Nuhut, banorët e Bunarit (të pusit) dhe Themudi."
    },
    {
      "resource_id": 47,
      "text": "Edhe Adi, edhe Faraoni dhe vëllezërit e Lutit."
    },
    {
      "resource_id": 47,
      "text": "Edhe banorët e Ejkes, populli i Tubbeit. Të gjithë i përgënjeshtruan të dërguarit, atëherë e merituan dënimin Tim."
    },
    {
      "resource_id": 47,
      "text": "A mos u lodhëm Ne me krijimin e parë? Jo, por ata janë në një huti rreth një krijimi të ri."
    },
    {
      "resource_id": 47,
      "text": "Ne e kemi krijuar njeriun dhe dimë se ç’pëshpëritë ai në vetvete dhe Ne jemi më afër tij se damari (që rrah) i qafës së tij."
    },
    {
      "resource_id": 47,
      "text": "Dhe se kur dy engjëjt qëndrojnë pranë tij në të djathtë dhe në të majtë."
    },
    {
      "resource_id": 47,
      "text": "Që ai nuk hedh ndonjë fjalë e të mos jetë pranë tij përcjellësi i gatshëm."
    },
    {
      "resource_id": 47,
      "text": "Agonia e vdekjes i vjen me atë të vërtetën (i zbulohet çështja e ahiretit); kjo është ajo prej së cilës ke ikur."
    },
    {
      "resource_id": 47,
      "text": "Dje i fryhet surit, e ajo është dita e premtuar (për dënim)."
    },
    {
      "resource_id": 47,
      "text": "E do të vijë secili njeri bashkë me të dhe grahësi edhe dëshmitari."
    },
    {
      "resource_id": 47,
      "text": "(I thuhet) Ti ishe në një huti nga kjo (ditë) e NE ta tërhoqëm perdën tënde dhe tash ti sheh shumë mprehtë."
    },
    {
      "resource_id": 47,
      "text": "E shoku (përcjellësi) i tij do të thotë: “Kjo që është te unë (regjistri i veprave) është gati."
    },
    {
      "resource_id": 47,
      "text": "Ju të dy (engjëjt) hidhinie në Xhehennem secilin mohues kryeneç."
    },
    {
      "resource_id": 47,
      "text": "Secilin pengues të veprave, mizor e të dyshimtë në fe."
    },
    {
      "resource_id": 47,
      "text": "I cili All-llahut i shoqëroi Zot tjetër , pra hidhnie atë në vuajtjet më të rënda”."
    },
    {
      "resource_id": 47,
      "text": "E shoku i tij (djalli) thotë: “Zoti ynë, unë nuk u shmanga prej rrugës së drejtë, por ai vetë ka qenë i humbur larg”."
    },
    {
      "resource_id": 47,
      "text": "Ai (All-llahu) thotë: “Mos u gridni tash para Meje, se Unë më parë ju tërhoqa vërejtjen."
    },
    {
      "resource_id": 47,
      "text": "te Unë nuk ndryshon fjala (vendimi) dhe Unë nuk jam zullumqar për robërit”."
    },
    {
      "resource_id": 47,
      "text": "(Përkujto) Ditën kur Ne Xhehennemit i themi: “A je mbushur?” E, ai thotë: “A ka ende?”"
    },
    {
      "resource_id": 47,
      "text": "Ndërsa besimtarëve të ruajtur Xhenneti u afrohet krejt afër."
    },
    {
      "resource_id": 47,
      "text": "Kjo është ajo që u premtohet për secilin që pendohet dhe që e ruan besën e dhënë."
    },
    {
      "resource_id": 47,
      "text": "Për secilin që i është frikësuar Zotit pa e parë dhe ka qenë i kthyer te Ai me zemër të sinqertë."
    },
    {
      "resource_id": 47,
      "text": "(U thuhet) Hyni në te, të shpëtuar, se kjo është dita e përjetshme."
    },
    {
      "resource_id": 47,
      "text": "Ata aty kanë çka të dëshirojnë, e te Ne ka edhe më shumë."
    },
    {
      "resource_id": 47,
      "text": "E sa e sa brezni para tyre kemi shkatërruar e që ishin më të fortë e më të shkathët se këta (idhujtarët kurejshitë). Ata brodhën andej e këndej nëpër tokë (për t’i ikur vdekjes). Por, a mos gjetën rrugëdalje?"
    },
    {
      "resource_id": 47,
      "text": "Në të gjitha këto, për atë që ka mendje të shëndoshë dhe që i ka vënë me vëmendje, ka argumente."
    },
    {
      "resource_id": 47,
      "text": "Ne krijuam qiejt e tokën dhe gjithçka ka ndërmjet tyre brenda gjashtë ditesh dhe Ne nuk ndiem lodhje."
    },
    {
      "resource_id": 47,
      "text": "Po ti (Mumahed) me përballo atë që ata të thonë, para lindjes së diellit dhe para përendimit madhëro e falënderim Zotin tënd."
    },
    {
      "resource_id": 47,
      "text": "Falu për të Tij edhe në një pjesë të natës edhe pas sexhdes (pas namazit farz)."
    },
    {
      "resource_id": 47,
      "text": "Dhe vëni veshin thirrësit kur thërret nga ndonjë vend i afërt."
    },
    {
      "resource_id": 47,
      "text": "Ditën kur e dëgjojnë thirrjen për të vërtetën (ringjalljen), e ajo është dita e daljes (prej varrezave)."
    },
    {
      "resource_id": 47,
      "text": "S’ka dyshim se Ne japim vdekje dhe vetëm te Ne është kthimi i tyre."
    },
    {
      "resource_id": 47,
      "text": "Ditën kur me ata hapet toka e ata nguten (për vendtubim), e ai është një tubim i lehtë për Ne."
    },
    {
      "resource_id": 47,
      "text": "Ne dimë më së miri çka thonë ata, e ti ndaj tyre nuk je ndonjë dhunues, ti këshilloje me këtë Kur’an atë që i ka frikë kërcënimit Tim."
    }
  ],
  "meta": {
    "translation_name": "Albanian",
    "author_name": "Albanian",
    "filters": { "resource_id": 47, "chapter_number": "50" }
  }
}
