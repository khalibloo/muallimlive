{
  "translations": [
    { "resource_id": 210, "text": "Ta, Sin, Mim." },
    { "resource_id": 210, "text": "Bunlar apaçık kitabın ayetleridir." },
    {
      "resource_id": 210,
      "text": "İman eden bir toplum için, Musa ve Firavun'un haberlerinden bir kısmını sana hak olarak okuyacağız."
    },
    {
      "resource_id": 210,
      "text": "Firavun, yeryüzünde üstünlük/büyüklük taslayıp, oranın halkını fırkalara/gruplara ayırdı. Onlardan bir grubu zayıf ve güçsüz bırakıyor, erkek çocuklarını boğazlıyor, kadınlarını sağ bırakıyordu. Çünkü o, bozgunculardan idi."
    },
    {
      "resource_id": 210,
      "text": "Biz ise, ülkede güçsüz bırakılanlara ihsanda bulunmak ve onları önderler yapmak ve onları (oraya) mirasçı kılmak istiyorduk."
    },
    {
      "resource_id": 210,
      "text": "Onları ülkede güç sahibi kılmak, Firavun ile Haman'a ve ordularına, onlardan (İsrailoğulları'ndan gelecek diye) korktukları şeyi göstermek (istiyorduk)."
    },
    {
      "resource_id": 210,
      "text": "Musa’nın anasına: ‘Onu emzir, onun adına bir tehlikeden korkarsan onu hemen denize bırak. Korkma ve üzülme. Şüphesiz biz onu sana döndürecek ve onu peygamberlerden kılacağız’ diye ilham ettik."
    },
    {
      "resource_id": 210,
      "text": "Firavun hanedanı onu bulup aldılar. Sonunda onlara düşman ve başlarına dert olacaktı. Çünkü Firavun, Haman ve orduları suçlu idiler."
    },
    {
      "resource_id": 210,
      "text": "Firavun’un karısı: \"Benim ve senin için göz aydınlığıdır! Onu öldürmeyin, belki bize faydası dokunur ya da onu evlat ediniriz.\" dedi. Oysa onlar farkında değillerdi."
    },
    {
      "resource_id": 210,
      "text": "Musa’nın annesi kalbi bomboş olarak sabah etti. Eğer biz, (vaadimize) iman edenlerden olması için onun kalbini pekiştirmemiş olsaydık, neredeyse işi açığa vuracaktı."
    },
    {
      "resource_id": 210,
      "text": "(Annesi) Musa’nın kız kardeşine; “Onu takip et!” dedi. O da uzaktan gözetledi. Onlar ise farkında değillerdi."
    },
    {
      "resource_id": 210,
      "text": "Biz daha önceden (annesine geri verilinceye kadar) ona sütanalarını haram etmiştik. Bunun üzerine (kız kardeşi) dedi ki: “Sizin için ona bakacak, hem de ona iyilikte bulunacak bir aile göstereyim mi?”"
    },
    {
      "resource_id": 210,
      "text": "Böylece onu; gözü aydın olsun, üzülmesin ve Allah’ın vaadinin hak olduğunu bilsin diye annesine geri döndürdük. Fakat, onların çoğu bilmezler."
    },
    {
      "resource_id": 210,
      "text": "Musa kemal/olgunluk çağına ulaşınca ona, hüküm ve ilim verdik. İyileri işte böyle ödüllendiririz."
    },
    {
      "resource_id": 210,
      "text": "O halkın haberi olmadığı bir sırada şehre girdi ve kavga eden iki adam gördü. Birisi kendi tarafından, diğeri düşmanlarından idi. Kendi tarafından olan, düşmanına karşı yardım istedi. Musa da ona bir yumruk vurdu, adamı öldürdü. Bu, Şeytan'ın işindendir. O, apaçık yoldan saptıran bir düşmandır, dedi."
    },
    {
      "resource_id": 210,
      "text": "\"Rabbim! Ben kendime zulmettim, beni bağışla!\" dedi. Allah da onu bağışladı. Nitekim O, çokça bağışlayandır, çokça merhamet edendir."
    },
    {
      "resource_id": 210,
      "text": "“Rabbim! Bana verdiğin nimetle, artık asla günahkârlara destek olmayacağım.” dedi."
    },
    {
      "resource_id": 210,
      "text": "Şehirde korku içinde, etrafı gözetleyerek sabahladı. Bir de ne görsün; dün kendisinden yardım isteyen adam yine feryat edip yardım istiyordu. Musa ona: \"Sen, besbelli azgının/sapkının birisin.\" dedi."
    },
    {
      "resource_id": 210,
      "text": "Musa, ikisinin de düşmanı olan kimseyi tutup yakalamak isteyince: \"Ey Musa! Dün birisini öldürdüğün gibi beni de öldürmek mi istiyorsun?\" dedi. \"Sen, ıslah edenlerden olmayı değil, ülkede bir zorba olmayı istiyorsun.\" dedi."
    },
    {
      "resource_id": 210,
      "text": "Şehrin öteki ucundan bir adam koşarak geldi: \"Musa!\" dedi. \"İleri gelenler seni öldürmek için hakkında görüşüyorlar. Hemen çık git! Ben, senin (iyiliğin) için nasihat edenlerdenim.\""
    },
    {
      "resource_id": 210,
      "text": "Bunun üzerine korku içinde etrafını gözetleyerek oradan çıkıp gitti. \"Rabbim!\" dedi. \"Beni zalim kavimden kurtar.\""
    },
    {
      "resource_id": 210,
      "text": "Medyen’e doğru yönelince: “Umarım Rabbim beni doğru yola iletir” dedi."
    },
    {
      "resource_id": 210,
      "text": "Medyen suyuna varınca üst tarafında (davarlarını) sulayan bir grup insan buldu. Onların berisinde ise karışmasın diye (koyunlarını) kollayan iki hanım buldu. “Haliniz nedir” dedi. “Çobanlar gidinceye kadar biz sulamayız. Babamız ise çok yaşlı bir ihtiyardır” dediler."
    },
    {
      "resource_id": 210,
      "text": "Bunun üzerine Musa, onların (davarlarını) sulayıp bir gölgeye çekilerek: “Rabbim doğrusu bana indireceğin hayra muhtacım” dedi."
    },
    {
      "resource_id": 210,
      "text": "İki kadından biri utana utana Musa’nın yanına gelerek: “Babam bizim hayvanlarımızı sulamana karşılık ücret vermek için seni çağırıyor.” dedi. Musa -aleyhisselam- onun yanına varınca başından geçen olayları anlattı. O da: “Artık korkma, o zalim kavimden kurtuldun.” dedi."
    },
    {
      "resource_id": 210,
      "text": "İkisinden biri dedi ki: “Babacığım onu ücretle tut. Çünkü senin ücretle tuttuklarının en iyisi kudretli ve emin bir kişidir.”"
    },
    {
      "resource_id": 210,
      "text": "“Ben, sekiz yıl bana ücretle çalışman karşılığında şu iki kızımdan birini sana nikâhlamak istiyorum. Eğer bunu on yıla tamamlarsan da, bu sendendir. Sana zorluk çıkarmak istemem. İnşallah beni, salih kimselerden bulacaksın.” dedi."
    },
    {
      "resource_id": 210,
      "text": "(Musa) \"Bu (sekiz ya da on sene), benimle senin arandadır. Bu iki süreden hangisini yerine getirirsem, bana bir haksızlık edilmesin. Allah, söylediklerimize vekildir.\" dedi."
    },
    {
      "resource_id": 210,
      "text": "Musa süreyi tamamlayıp ailesi ile yola çıkınca Tur’un yan tarafından bir ateş gördü. Ailesine: Siz durun, çünkü ben bir ateş gördüm. Belki ateşten size bir haber yahut ısınmanız için size ateşten bir parça getiririm, dedi."
    },
    {
      "resource_id": 210,
      "text": "Oraya varınca o mübarek yerdeki vadinin sağ kıyısından o ağaçtan ona şöyle seslenildi: “Ey Musa, muhakkak ben âlemlerin Rabbi olan Allah’ım."
    },
    {
      "resource_id": 210,
      "text": "“Ve asanı da yere bırak.” Onu ufak bir yılan gibi hareket ediyor görünce arkasına bakmadan dönüp kaçtı. Ey Musa, geri gel ve korkma, çünkü sen güven altında olanlardansın."
    },
    {
      "resource_id": 210,
      "text": "Elini koynuna sok, kusursuz bembeyaz çıksın. Korkudan dolayı kollarını kendine çek ki (korkun gitsin.) İşte bunlar, Firavun ve çevresine karşı Rabbinin iki delilidir. Onlar, fasık bir toplumdur."
    },
    {
      "resource_id": 210,
      "text": "“Rabbim! Ben onlardan bir kişiyi öldürdüm. Bu yüzden beni öldürmelerinden korkuyorum.” dedi."
    },
    {
      "resource_id": 210,
      "text": "\"Kardeşim Harun’un dili benden daha açıktır. Onu da benimle gönder, bana destek olsun ve beni tasdik etsin. Çünkü ben, onların beni yalanlamalarından korkuyorum.''"
    },
    {
      "resource_id": 210,
      "text": "Buyurdu ki: “Gücünü kardeşinle pekiştireceğiz ve size öyle bir güç vereceğiz ki ayetlerimiz sayesinde size ulaşamayacaklar. Siz ve size uyanlar galiplersiniz.”"
    },
    {
      "resource_id": 210,
      "text": "Musa onlara apaçık ayetlerimizle gelince dediler ki: “Bu ancak düzmece bir büyüdür. Biz önceki atalarımız arasında da böylesini işitmemişiz.”"
    },
    {
      "resource_id": 210,
      "text": "Musa dedi ki: “Rabbim kimin nezdinden hidayet geldiğini ve yurdun akıbetinin de kimin olacağını bilir. Doğrusu zulmedenler kurtulamazlar.”"
    },
    {
      "resource_id": 210,
      "text": "Firavun da: \"Ey ileri gelenler! Sizin için benden başka ilah tanımıyorum. Ey Hâman! Çamur üzerine benim için bir ateş yak ve bana bir kule yap. Belki Musa’nın ilahına ulaşabilirim. Çünkü ben onun yalancılardan olduğunu sanıyorum.\" dedi."
    },
    {
      "resource_id": 210,
      "text": "O ve orduları, haksız yere yeryüzünde büyüklenmiş ve bize döndürülmeyeceklerini sanmışlardı."
    },
    {
      "resource_id": 210,
      "text": "Bu sebeple biz de onu ve askerlerini yakalayıp denize atıverdik. Zalimlerin sonunun nasıl olduğuna bir bak."
    },
    {
      "resource_id": 210,
      "text": "Biz onları, ateşe çağıran öncüler kıldık. Kıyamet günü de kendilerine yardım edilmeyecektir."
    },
    {
      "resource_id": 210,
      "text": "Bu dünyada da peşlerine lanet taktık. Kıyamet günü de onlar, kötülenmiş/uzaklaştırılmış kimselerden olacaklardır."
    },
    {
      "resource_id": 210,
      "text": "Şüphesiz önceki nesilleri helâk ettikten sonra, belki hatırlayıp öğüt alırlar diye Musa'ya, insanlar için basiretler, hidayet ve rahmet olmak üzere kitap verdik."
    },
    {
      "resource_id": 210,
      "text": "Musa’ya emir verdiğimizde sen, Tûr Dağı'nın batı tarafında bulunmuyordun. Sen buna şahit olanlardan da değildin."
    },
    {
      "resource_id": 210,
      "text": "Fakat biz (Musa’dan sonra) birçok nesiller meydana getirdik. Üzerlerinden uzun zaman geçti. Sen Medyen halkı arasında yaşıyor değildin, ayetlerimizi onlardan okuyup öğreniyor da değildin. Fakat (seni peygamber olarak) gönderenler gerçekten bizleriz."
    },
    {
      "resource_id": 210,
      "text": "Biz, Musa'ya seslendiğimiz zamanda sen Tûr Dağı'nın yanında değildin. Fakat bu, kendilerine senden önce bir uyarıcı gelmemiş olan bir toplumu belki düşünürler diye uyarman için Rabbinden bir rahmettir."
    },
    {
      "resource_id": 210,
      "text": "Kendi elleriyle yaptıklarından dolayı başlarına bir musibet geldiğinde: “Rabbimiz, bize bir peygamber gönderseydin de senin ayetlerine tâbi olup Mü'minlerden olsaydık.” derler."
    },
    {
      "resource_id": 210,
      "text": "Onlara katımızdan hak gelince, “Musa’ya verilen (mucize)lerin benzeri niçin buna da verilmedi?” dediler. Onlar daha önce Musa’ya verilen (mucize)leri inkâr etmemişler miydi? Onlar: “İki sihirbaz birbirlerine destek oluyor.” dediler. “Doğrusu biz hepsini (inkâr edici) kâfirleriz.” dediler."
    },
    {
      "resource_id": 210,
      "text": "De ki: \"Eğer doğrulardan iseniz, Allah katından bu iki kitaptan daha doğru bir kitap getirin de, ben de ona tabi olayım.\""
    },
    {
      "resource_id": 210,
      "text": "Eğer sana cevap veremezlerse, bil ki onlar ancak arzularına tabi oluyorlar. Allah'tan bir hidayet olmaksızın kendi hevesine/arzusuna uyandan daha sapık kim olabilir? Şüphesiz Allah, zalim topluma hidayet etmez."
    },
    {
      "resource_id": 210,
      "text": "Andolsun, düşünüp öğüt alsınlar diye o sözü (Kur’an ayetlerini) onlara peş peşe ulaştırdık."
    },
    {
      "resource_id": 210,
      "text": "Daha önce kendilerine kitap verdiklerimiz, buna da (Kur'an'a) iman ederler."
    },
    {
      "resource_id": 210,
      "text": "Onlara okunduğu zaman derler ki: \"Ona iman ettik. Şüphesiz o, Rabbimizden gelen haktır. Şüphesiz biz, bundan öncede Müslümandık.\""
    },
    {
      "resource_id": 210,
      "text": "İşte onlar; sabrettikleri şeylerden ötürü, iki defa mükâfatlandırılırlar, kötülüğü iyilikle savarlar ve kendilerine verdiğimiz rızıklardan da infak ederler."
    },
    {
      "resource_id": 210,
      "text": "Onlar, boş söz işittiklerinde ondan yüz çevirir: “Bizim yaptıklarımız bize, sizin yaptıklarınız ise sizedir. Size selam olsun! Biz cahilleri (dost olarak) istemeyiz.” derler."
    },
    {
      "resource_id": 210,
      "text": "Şüphesiz sen, sevdiklerine hidayet edemezsin. Fakat Allah, dilediğine hidayet eder. Hidayete erecek olanları en iyi O bilir."
    },
    {
      "resource_id": 210,
      "text": "\"Eğer seninle birlikte doğru yolu tutacak olursak, kendi yurdumuzdan çekilip çıkarılırız.\" dediler. Oysa biz onları, kendi katımızdan bir rızık olarak her şeyin ürünlerinin toplanıp getirildiği; emin, harem kıldığımız bir yere (Mekke'ye) yerleştirmedik mi? Fakat onların çoğu bilmezler."
    },
    {
      "resource_id": 210,
      "text": "Biz geçimlerinde şımarmış nice ülkeleri helâk ettik. İşte onlardan sonra –çok kısa bir süre dışında- kimsenin oturmadığı meskenleri. Mirasçı olanlar biz olduk biz."
    },
    {
      "resource_id": 210,
      "text": "Rabbin, kendilerine ayetlerimizi okuyan bir rasûlü memleketlerin anasına (Mekke'ye) göndermedikçe, o memleketleri helâk edici değildir. Biz, halkı zalim olan beldelerden başkasını helâk edici değiliz."
    },
    {
      "resource_id": 210,
      "text": "Size verilen her şey dünya hayatının geçimliği ve süsüdür. Allah’ın yanında olanlar ise daha iyi ve kalıcıdır. Hala düşünmez misiniz?"
    },
    {
      "resource_id": 210,
      "text": "Kendisine güzel bir vaadde bulunduğumuz ve dolayısıyla ona kavuşan kimse, kendisini dünya hayatının geçimliğinden yararlandırdığımız sonra kıyamet günü (azaba atılmak üzere) getirileceklerden olanla bir midir?"
    },
    {
      "resource_id": 210,
      "text": "O gün, onlara seslenerek: “İddia ettiğiniz ortaklarım hani nerede?” der."
    },
    {
      "resource_id": 210,
      "text": "Haklarında azap sözü gerçekleşmiş olanlar; “Rabbimiz! İşte azdırdıklarımız onlardır. Kendimiz azdığımız gibi, onları da azdırdık. Şimdi ise onlardan uzaklaşarak sana geldik. Zaten onlar, bize de ibadet etmiyorlardı.” dediler."
    },
    {
      "resource_id": 210,
      "text": "\"Ortaklarınızı çağırın.\" denir. Onları çağırırlar. Fakat onlara cevap veremezler ve azabı görürler. Ne olurdu (dünyada) hidayete girselerdi!"
    },
    {
      "resource_id": 210,
      "text": "O gün Allah, onlara seslenerek: “Peygamberlere ne cevap verdiniz?” der."
    },
    {
      "resource_id": 210,
      "text": "O gün (onları azaptan kurtaracak) haberler/mazeretler onlara kapanacaktır. Birbirlerine bir şey de soramayacaklar."
    },
    {
      "resource_id": 210,
      "text": "Tevbe ederek iman eden ve salih amel işleyen kimseye gelince, umulur ki o kurtuluşa erenlerden olur."
    },
    {
      "resource_id": 210,
      "text": "Rabbin, dilediğini yaratır ve dilediğini de seçer. Onların ise seçme hakkı yoktur. Allah, onların ortak koştuklarından münezzeh ve yüksektedir/yücedir."
    },
    {
      "resource_id": 210,
      "text": "Şüphesiz Rabbin; onların içlerinde gizlediklerini de, açığa vurduklarını da bilir."
    },
    {
      "resource_id": 210,
      "text": "O, kendisinden başka (hak) ilah olmayan Allah’tır. Dünyada da ahirette de hamd O'na mahsustur. Hüküm de O'nundur ve nihayetinde O'na döndürüleceksiniz."
    },
    {
      "resource_id": 210,
      "text": "De ki: \"Allah, kıyamet gününe kadar geceyi üzerinizde devamlı kılsaydı; Allah’tan başka size bir ışık getirecek ilah kimdir? Hâlâ işitmeyecek misiniz?\""
    },
    {
      "resource_id": 210,
      "text": "De ki: \"Allah, kıyamet gününe kadar gündüzü üzerinizde devamlı kılsaydı; Allah’tan başka, size dinleneceğiniz bir geceyi getirecek ilah kimdir? Hâlâ görmüyor musunuz?\""
    },
    {
      "resource_id": 210,
      "text": "Geceyi ve gündüzü sizin için onda sükûn bulasınız ve lütfundan arayısınız diye yaratmış olması onun rahmetindendir. Olur ki şükredersiniz."
    },
    {
      "resource_id": 210,
      "text": "O gün, onlara seslenerek: “İddia ettiğiniz ortaklarım nerede?” der."
    },
    {
      "resource_id": 210,
      "text": "Her toplumdan bir şahit çıkarırız ve: \"Haydi! Delillerinizi getirin!\" deriz. İşte o zaman hakikatin Allah’a ait olduğunu bilirler. Uydurmuş oldukları şeyler onlardan kaybolup gider."
    },
    {
      "resource_id": 210,
      "text": "Gerçekte Karun Musa’nın kavminden idi, fakat onlara karşı azgınlık etti. Biz ona öyle hazineler vermiştik ki, onların anahtarları(nı taşımak) dahi güç sahibi bir topluluğa ağır gelirdi. Hani Kavmi ona şöyle demişti: \"Şımarma/böbürlenme! Çünkü Allah, şımarıkları/böbürlenenleri sevmez.\""
    },
    {
      "resource_id": 210,
      "text": "Allah’ın sana verdikleriyle ahiret yurdunu kazanmayı arzula. Fakat dünyadaki nasibini de unutma. Allah sana nasıl ihsanda bulunduysa, sen de başkalarına ihsanda bulun. Sakın yeryüzünde fesat çıkarmaya kalkışma! Çünkü Allah, bozguncuları sevmez."
    },
    {
      "resource_id": 210,
      "text": "O da: “Kuşkusuz bunlar bana, sahip olduğum bilgim sayesinde verilmiştir.” dedi. Allah’ın, ondan daha önce kendisinden daha güçlü ve daha çok biriktirmiş olan nice nesilleri helâk ettiğini bilmiyor mu? Günahkârlara suçları sorulmaz."
    },
    {
      "resource_id": 210,
      "text": "Kavminin karşısına süslü takılarıyla çıkmıştı. Dünya hayatını isteyenler: \"Keşke Karun’a verilen gibi bize de verilseydi. O, gerçekten büyük bir pay sahibidir.\" demişlerdi."
    },
    {
      "resource_id": 210,
      "text": "Kendilerine ilim verilenler ise: \"Yazıklar olsun size! İman eden ve salih amel işleyenler için Allah’ın sevabı çok daha hayırlıdır. Ona da ancak sabredenler kavuşur.\" demişlerdi."
    },
    {
      "resource_id": 210,
      "text": "Sonunda onu da, sarayını da yerin dibine geçirdik. Artık Allah'a karşı ona yardım edecek bir topluluğu olmadı, kendi kendine yardım edebileceklerden de değildi."
    },
    {
      "resource_id": 210,
      "text": "Daha dün onun yerinde olmayı arzu edenler; “Vay! Demek ki Allah, kullarından dilediği kimselere rızkı bol verir ve (dilediğine) kısarmış. Allah, bize lütfetmiş olmasaydı, bizi de yerin dibine geçirirdi. Demek ki kâfirler iflah olmayacak.” demeye başladılar."
    },
    {
      "resource_id": 210,
      "text": "İşte ahiret yurdu. Biz, onu yeryüzünde büyüklük taslamayan ve bozgunculuk çıkarmayanlara has kılarız. Sonuç, Allah’a karşı gelmekten sakınanlarındır."
    },
    {
      "resource_id": 210,
      "text": "Kim bir iyilik getirirse, ona bundan daha hayırlısı vardır. Kim de bir kötülük getirirse; bilsin ki kötülük işleyenler ancak yapmakta olduklarının cezasına çarptırılırlar."
    },
    {
      "resource_id": 210,
      "text": "Kur’an’ı sana farz kılan Allah, şüphesiz seni dönülecek bir yere döndürecektir. De ki: “Rabbim hidayetle geleni ve apaçık bir sapıklık içinde olanı daha iyi bilir.”"
    },
    {
      "resource_id": 210,
      "text": "Sen, bu kitabın sana verileceğini ummuyordun. Ancak o, Rabbinden bir rahmet olarak sana verildi. Öyle ise kâfirlere sakın arka çıkma."
    },
    {
      "resource_id": 210,
      "text": "Sana indirildikten sonra, sakın seni Allah'ın ayetlerinden alıkoymasınlar. Sen Rabbine çağır ve sakın müşriklerden olma."
    },
    {
      "resource_id": 210,
      "text": "Sen Allah ile beraber başka bir ilâha ibadet etme. O’ndan başka hiçbir (hak) ilâh yoktur. O'nun yüzünden (zatından) başka her şey yok olacaktır. Hüküm O'nundur ve O'na döndürülürsünüz."
    }
  ],
  "meta": {
    "translation_name": "Dar Al-Salam Center",
    "author_name": "Dar Al-Salam Center",
    "filters": { "resource_id": 210, "chapter_number": "28" }
  }
}
