{
  "translations": [
    { "resource_id": 235, "text": "Tha, Sīn, Mīm." },
    {
      "resource_id": 235,
      "text": "Dit zijn de Verzen van het duidelijke Boek."
    },
    {
      "resource_id": 235,
      "text": "Wij reciteren voor jullie in waarheid de geschiedenissen van Mozes en Farao, voor een volk dat gelooft."
    },
    {
      "resource_id": 235,
      "text": "Waarlijk, Farao verhief zichzelf in het land en maakte zijn mensen tot sekten. Hij onderdrukte een groep onder hen: hun zonen dodend, en hij liet hun vrouwen leven. Waarlijk, hij behoorde tot de verderfzaaiers."
    },
    {
      "resource_id": 235,
      "text": "En Wij wensten een gunst te geven aan degenen die onderdrukt waren in het land. En Wij maakten hen tot heersers en Wij maakten hen tot erfgenamen."
    },
    {
      "resource_id": 235,
      "text": "En Wij vestigden hen op aarde en Wij toonden Farao en Hanan en hun troepen onder hen dat waar zij bevreesd voor waren."
    },
    {
      "resource_id": 235,
      "text": "En Wij inspireerden aan de moeder van Mozes: “Zoog hem (Mozes), maar als je voor hem vreest, geef hem dan aan de rivier en vrees niet, noch wees bedroefd. Waarlijk! Wij zullen hem naar jou terugbrengen en zullen hem tot één van (Onze) Boodschappers maken.”"
    },
    {
      "resource_id": 235,
      "text": "Toen pikten de mensen van Farao hem op (uit de rivier), zodat hij voor hen een vijand zou worden en hen verdriet zou bezorgen. Waarlijk! Farao, Hanan en hun legers waren zondaren."
    },
    {
      "resource_id": 235,
      "text": "En de vrouw van Farao zei: “Hij is een genot voor het oog van mij en jou. Doodt hem niet, misschien zal hij ons nog tot nut zijn, of kunnen wij hem als een zoon adopteren.” En zij voorzagen niet."
    },
    {
      "resource_id": 235,
      "text": "En het hart van de moeder van Mozes werd leeg. Zij was de onthulling daarvan nabij, hadden Wij haar hart niet versterkt zodat zij één van de gelovigen behoorde."
    },
    {
      "resource_id": 235,
      "text": "En zij zei tegen zijn (Mozes’) zuster: “Volg hem.” Dus keek zij van een verre plaats in het geheim toe, terwijl zij dat niet beseften."
    },
    {
      "resource_id": 235,
      "text": "En Wij hebben hem daarvόόr zoogmoeders verboden. Tot zij (zijn zuster) zei (tegen de familie van Farao): “Zal ik u een huishouden wijzen dat hem voor u zal opvoeden en trouw voor hem zal zorgen op de goede manier?”"
    },
    {
      "resource_id": 235,
      "text": "Zo brachten Wij hem weer bij zijn moeder, opdat haar oog verkoeld werd, en dat zij niet zou treuren, en opdat zij wist dat de belofte van Allah waar is. Maar de meesten van hen weten niet."
    },
    {
      "resource_id": 235,
      "text": "En toen hij zijn volle kracht had bereikt en volgroeid was, gaven Wij hem wijsheid en religieuze kennis. En zo belonen Wij de weldoeners."
    },
    {
      "resource_id": 235,
      "text": "En hij trad de stad binnen op een tijd dat haar volk nog niet bewust was en hij kwam twee mannen tegen die vochten: de één van zijn groep ( de Kinderen van Israël) en de andere van zijn vijand (de mensen van Farao). De man van zijn groep vroeg hem om hulp tegen de vijand, dus sloeg Mozes hem met zijn vuist en doodde hem (per ongeluk). Hij zei: “Dit is een daad van Sheitan, waarlijk hij is een duidelijke misleidende vijand.”"
    },
    {
      "resource_id": 235,
      "text": "Hij zei: “Mijn Heer! Waarlijk, ik heb mijzelf onrecht aangedaan, vergeef mij dus. Toen vergaf Hij het hem. Waarlijk, Hij is de Vergevingsgezinde de Genadevolle."
    },
    {
      "resource_id": 235,
      "text": "Hij zei: “Mijn Heer! Voor datgene waarvoor U mij gunsten heeft verleend, zal ik nooit meer een helper van de misdadigers zijn.”"
    },
    {
      "resource_id": 235,
      "text": "Toen werd hij bang in de stad\" en was op zijn hoede, toen zie, de man die de vorige dag zijn hulp had gevraagd hem (opnieuw) om hulp vroeg. Mozes zei tegen hem: “Waarlijk, jij bent een duidelijk dwalende!”"
    },
    {
      "resource_id": 235,
      "text": "Maar toen hij besloot om de man, die een vijand voor hen beiden was te grijpen, zei de man: “O Mozes! Is het jouw bedoeling om mij te doden zoals je gisteren een man gedood hebt? Je doel is niets anders dan een tiran in het land te worden en je wilt geen vredestichter zijn.”"
    },
    {
      "resource_id": 235,
      "text": "En er kwam een man aanrennen uit de verste hoek van de stad. Hij zei: “O Mozes! Waarlijk, de leiders beraadslagen om je te doden, ontsnap dus. Waarlijk, ik ben één van degenen die jou oprecht advies geven.”"
    },
    {
      "resource_id": 235,
      "text": "Dus ontsnapte hij daar vandaan, vrezend en op zijn hoede. Hij zei: “Mijn Heer! Red mij van het volk dat onrechtvaardig is!”"
    },
    {
      "resource_id": 235,
      "text": "En toen hij in de richting van Median ging, zei hij: “Het kan zijn dat mijn Heer mij op de rechte weg leidt.”"
    },
    {
      "resource_id": 235,
      "text": "En toen hij bij het water van Median aankwam, zag hij daar een groep mannen die (hun kudde) drenkten, en naast hen vond hij twee vrouwen die (hun kudde) tegenhielden. Hij zei: “Wat scheelt jullie?” Zij zeiden: “Wij kunnen (onze kudde) niet drenken tot de schaapherders (hun kudde) meenemen. En onze vader is een erg oude man.”"
    },
    {
      "resource_id": 235,
      "text": "Dus drenkte hij (hun kudde) voor hen, toen keerde hij in de schaduw terug en zei: “Mijn Heer! Waarlijk ik heb behoefte aan al het goede wat U mij geeft!”"
    },
    {
      "resource_id": 235,
      "text": "Toen kwam één van de twee vrouwen verlegen naar hem toe lopen. Zij zei: “Waarlijk, mijn vader roept u zodat hij u kan belonen voor het drenken (van onze kudde) voor ons.” Toen hij dus tot hem kwam en hem het verhaal vertelde, zei hij: “Vrees niet. Jij bent ontsnapt van het volk dat onrechtvaardig is.”"
    },
    {
      "resource_id": 235,
      "text": "En één (van de twee vrouwen) \"zei tegen hem: “O mijn vader! Huur hem! Waarlijk, de beste mannen die je kunt huren zijn de sterke, de betrouwbare.”"
    },
    {
      "resource_id": 235,
      "text": "Hij zei: “Ik ben van plan om één van deze twee dochters aan jou uit te huwelijken, op voorwaarde dat jij mij acht jaren zal dienen, maar als je tien jaren vervult dan zal dat (een gunst) van jou zijn. Ik ben niet van plan het je moeilijk te maken. Als Allah het wil zal je ontdekken dat ik één van de rechtvaardigen ben.”"
    },
    {
      "resource_id": 235,
      "text": "Hij (Mozes) zei: “Dat is dan tussen ons geregeld, welke van de twee termijnen ik ook vervul, laat er geen onvrede tegen mij zijn en Allah is Getuige van wat wij zeggen.”"
    },
    {
      "resource_id": 235,
      "text": "Toen Mozes de termijn had vervuld, en met zijn familie rondreisde, zag hij een vuur in de richting van de (berg) Toer. Hij zei tegen zijn familie: “Wacht, ik heb een vuur gezien; misschien kan ik jullie daarover nieuws brengen of een brandende tak, dat jullie jezelf mogen verwarmen.”"
    },
    {
      "resource_id": 235,
      "text": "Maar toen hij (het vuur) bereikte, werd hij van de rechterkant van het dal geroepen, op de gezegende plaats van de boom: “O Mozes! Waarlijk! Ik ben Allah, de Heer der Werelden!"
    },
    {
      "resource_id": 235,
      "text": "En gooi je stok!” Maar toen hij het als een slang zag bewegen, keerde hij zich haastig om en keek niet om. (Er werd gezegd): “O Mozes! Kom nabij en vrees niet. Waarlijk, jij bent één van degenen die veilig zijn."
    },
    {
      "resource_id": 235,
      "text": "Stop je hand in je boezem, het zal wit worden zonder ziek te zijn. en trek je hand dicht tegen je aan om vrij van vrees te zijn, dit zijn twee Tekenen van jouw Heer tegen de Farao en zijn leiders. Waarlijk, zij zijn het volk dat verdorven is.”"
    },
    {
      "resource_id": 235,
      "text": "Hij zei: “Mijn Heer! Ik heb een man van hen gedood, dus ik ben bang dat zij mij zullen doden."
    },
    {
      "resource_id": 235,
      "text": "En mijn broeder Haaron kan beter spreken dan ik, stuur hem dus als helper met mij mee om mij zelfvertrouwen te geven. Waarlijk! Ik vrees dat zij mij zullen verloochenen.”"
    },
    {
      "resource_id": 235,
      "text": "Allah zei: “Wij zullen jou versterken met je broer versterken en Wij zullen jullie beiden kracht geven, dus zullen zij niet in staat zijn jullie te kwetsen. Met Onze Tekenen zullen zowel jullie twee als degenen die jullie volgen overwinnaars zijn.”"
    },
    {
      "resource_id": 235,
      "text": "Toen Mozes tot hen kwam met Onze duidelijke Tekenen zeiden zij: “Dit is niets anders dan bedachte toverkunsten. Hier hebben wij van onze voorvaderen nog nooit van gehoord.”"
    },
    {
      "resource_id": 235,
      "text": "Mozes zei: “Mijn Heer weet het beste wie met leiding van Hem kwam, en voor wie (het Paradijs) het einde van het huis (van deze wereld) is. Waarlijk, de onrechtvaardigen zullen niet welslagen.”"
    },
    {
      "resource_id": 235,
      "text": "Farao zei: “O leiders! Ik weet geen andere god dan ikzelf voor jullie. Steek dus voor mij een vuur aan, O Haman, om (stenen van) klei te bakken en bouw een toren voor mij, zodat ik kan opklimmen naar de God van Mozes. Waarlijk, ik denk dat hij (Mozes) één van de leugenaars is.”"
    },
    {
      "resource_id": 235,
      "text": "En hij en zijn leger waren hoogmoedig in het land, zonder daartoe recht te hebben en zij dachten dat zij nooit tot Ons zouden terugkeren."
    },
    {
      "resource_id": 235,
      "text": "Dus grepen Wij hem en zijn leger en Wij gooiden hen allen in de zee. Zie hoe het einde was van de onrechtvaardigen."
    },
    {
      "resource_id": 235,
      "text": "En Wij maakten hen tot leiders, uitnodigend naar het Vuur en op de Dag der Opstanding zullen zij niet geholpen worden."
    },
    {
      "resource_id": 235,
      "text": "En Wij lieten een vloek hen op deze wereld volgen en op de Dag der Opstanding zullen zij onder de verachten zijn."
    },
    {
      "resource_id": 235,
      "text": "En voorwaar Wij gaven aan Mozes het Boek, nadat Wij de oude generatie vernietigd hadden, als een verlichting voor de mensheid en een Leiding en een Genade. Hopelijk zullen zij zich laten vermanen."
    },
    {
      "resource_id": 235,
      "text": "En jij (O Mohammed) was niet\" aan de westelijke kant (van de Berg) Thoer, toen Wij aan Mozes de Geboden duidelijk maakten, en jij was niet onder de aanwezigen."
    },
    {
      "resource_id": 235,
      "text": "Maar Wij schiepen nieuwe generaties en hun levens werden verlengd. En jij woonde niet bij de bewoners van Median, om Onze Verzen aan hen te reciteren. Maar Wij zijn het Die de (Boodschappers) zonden."
    },
    {
      "resource_id": 235,
      "text": "En jij stond niet aan de zijkant van Thoer, toen Wij riepen. Maar (jij bent gestuurd) als een Genade van jou Heer, om een volk, waarvoor geen waarschuwer vόόr jou is gekomen te waarschuwen. zodat zij een vermaning ontvangen."
    },
    {
      "resource_id": 235,
      "text": "Opdat, wanneer een ramp door wat hun handen vooruit hebben gestuurd, hen treft, zij niet zouden zeggen: “Onze Heer! Waarom heeft U ons geen Boodschapper gestuurd? Wij zouden dan Uw Tekenen gevolgd hebben en zouden onder de gelovigen zijn.”"
    },
    {
      "resource_id": 235,
      "text": "Maar toen de Waarheid van Ons tot hen gekomen was, zeiden zij: “Waarom is hem (Mohammed) niet zoiets als Mozes gegeven?” Waren zij niet ongelovig in wat aan Mozes en de ouderen was gegeven? Zij zeiden: “Twee soorten toverkunsten elkaar helpend!” En zij zeiden: “Waarlijk! In beiden zijn wij ongelovigen.”"
    },
    {
      "resource_id": 235,
      "text": "Zeg: “Breng dan een Boek van Allah dat een betere Leiding geeft dan deze twee, zodat ik het kan volgen, als jullie waarachtigen zijn.”"
    },
    {
      "resource_id": 235,
      "text": "Maar als zij jou niet antwoorden, weet dan dat zij slechts hun eigen lusten volgen. En wie dwaalt er meer af dan degenen die zijn eigen lusten volgt zonder Leiding van Allah? Waarlijk, Allah leidt geen volk dat onrechtvaardig is."
    },
    {
      "resource_id": 235,
      "text": "En voorwaar, nu hebben Wij openbaarden hun achtereenvolgens het Woord, hopelijk zullen zij zich laten vermanen."
    },
    {
      "resource_id": 235,
      "text": "Degenen aan wie Wij het Boek hiervόόr hebben gegeven zij geloven daarin."
    },
    {
      "resource_id": 235,
      "text": "En als het voor hen gereciteerd wordt, zeggen zij: “Wij geloven erin. Waarlijk, het is de Waarheid van onze Heer. Voorwaar, wij behoorden al hiervoor tot degenen die zich aan Allah als moslims in de islam onderworpen hadden.”"
    },
    {
      "resource_id": 235,
      "text": "Diegenen zal tweemaal hun beloning geven worden, omdat zij geduldig waren en zij het kwade met het goede beantwoordden en datgene uitgaven waarmee Wij hen voorzien hebben."
    },
    {
      "resource_id": 235,
      "text": "En als zij nutteloze praat horen dan trekken zij zich daarvan terug en zeggen: “Voor ons, onze daden en voor jullie jullie daden. Vrede zij met jullie. Wij zoeken de onwetenden niet op.”"
    },
    {
      "resource_id": 235,
      "text": "Waarlijk! Jij leidt niet wie jij liefhebt, maar Allah Leidt wie Hij wil. En Hij kent degenen die geleid zijn het beste."
    },
    {
      "resource_id": 235,
      "text": "En zij zeggen: “Als wij de Leiding met jou volgen, dan worden wij uit ons land verdreven.” Hebben Wij niet voor hen een veilig Heiligdom (Mekka) ingesteld, waarheen allerlei soorten fruit wordt gebracht – als een levensvoorziening van Onze Zijde, maar de meesten van hen weten niet."
    },
    {
      "resource_id": 235,
      "text": "En hoeveel steden hebben Wij niet vernietigd, die overdeven met hun genietingen? En dat zijn hun woonplaatsen, waarin na hen nog maar weinig mensen woonden. En waarlijk! Wij zijn hun erfgenamen geworden."
    },
    {
      "resource_id": 235,
      "text": "En jouw Heer was geen vernietiger van de steden, vόόrdat Hij tot hun hoofdstad een Boodschapper had gestuurd die hen Onze verzen reciteerde. En Wij waren geen vernietiger van de stad, tenzij de bevolking onrechtvaardig was."
    },
    {
      "resource_id": 235,
      "text": "En wat jullie ook gegeven is: het is een vermaak van het leven van (deze) wereld en haar versiering, en dat wat bij Allah is, is beter en zal voor eeuwig blijven. Hebben jullie dan geen verstand?"
    },
    {
      "resource_id": 235,
      "text": "Is iemand aan wie Wij een uitmuntende belofte hebben gedaan, en die (de \"vervulling) ervan krijgt, hetzelfde als iemand die Wij heben doen genieten van de genietingen van het wereldse leven en die dan op de Dag der Opstanding verkeren onder degenen die opgebracht zullen worden?"
    },
    {
      "resource_id": 235,
      "text": "En (gedenk) de Dag wanneer Hij hen zal roepen en zeggen: “Waar zijn Mijn (zogenaamde) deelgenoten, die jullie plachten toe te voegen?”"
    },
    {
      "resource_id": 235,
      "text": "Degenen voor wie het Woord bewaarheid wordt zullen zeggen: “Onze Heer! Dit zijn degenen die wij hebben laten dwalen. Wij hebben hen laten dwalen zoals wij zelf dwaalden. Wij verontschuldigen ons bij U. Wij waren het niet die zij aanbaden.”"
    },
    {
      "resource_id": 235,
      "text": "En er zal gezegd worden: “Roep jullie deelgenoten aan.” En zij zullen hen aanroepen, maar zij zullen hen niet beantwoorden en zij zullen de bestraffing zien. Hadden zij maar Leiding gevolgd!"
    },
    {
      "resource_id": 235,
      "text": "En (gedenk) de Dag dat (Allah) hen zal roepen en zeggen: “Wat voor antwoord gaven jullie aan de Boodschappers?”"
    },
    {
      "resource_id": 235,
      "text": "Dan zullen alle uitvluchten op die Dag verduisterd worden en zij zullen niet in staat zijn om het elkaar te vragen."
    },
    {
      "resource_id": 235,
      "text": "Maar voor degenen die berouw tonen, geloven en goede daden verrichten, die zullen dan onder degenen verkeren die zullen slagen."
    },
    {
      "resource_id": 235,
      "text": "En jullie Heer schept wat Hij wil en Hij verkiest (wie Hij wil). Het is niet aan hen om te kiezen. Verheerlijkt is Allah en verheven boven alles wat zij aan deelgenoten (aan Hem) toekennen."
    },
    {
      "resource_id": 235,
      "text": "En jouw Heer weet wat zij in hun harten verbergen en wat zij onthullen."
    },
    {
      "resource_id": 235,
      "text": "En Hij is Allah, er is geen god dan Hij. Aan Hem behoort alle lof, op deze wereld en in het Hiernamaals. En aan Hem is het besluit en tot Hem zullen jullie (allen) terugkeren."
    },
    {
      "resource_id": 235,
      "text": "Zeg (O Mohammed): “Vertel mij! Als Allah voor jullie de nacht zou doen voortduren tot de Dag der Opstanding, welke god, anders dan Allah zou er zijn die jullie licht brengt?” Zullen jullie dan niet luisteren?”"
    },
    {
      "resource_id": 235,
      "text": "Zeg: “Vertel mij! Als Allah voor jullie de dag zou doen voortduren tot de Dag der Opstanding, welke god anders dan Allah zou er zijn die jullie een nacht geeft om erin uit te rusten? Willen jullie het dan niet zien?"
    },
    {
      "resource_id": 235,
      "text": "Het is door Zijn Genade dat Hij voor jullie de nacht en de dag heeft gemaakt, zodat jullie daarin mogen rusten en dat jullie Zijn overvloed mogen zoeken. Hopelijk zullen jullie dankbaar zijn."
    },
    {
      "resource_id": 235,
      "text": "En (gedenk) de Dag waarop Hij hen zal roepen en zal zeggen: “Waar zijn Mijn (zogenaamde) deelgenoten, die jullie plachten toe te voegen?”"
    },
    {
      "resource_id": 235,
      "text": "En Wij zullen uit elke natie een getuige (een Profeet) nemen en Wij zullen zeggen: “Geef je bewijs.” Dan zullen zij weten dat de Waarheid (alleen) bij Allah is en de leugens die zij verzonnen hadden zullen van hen verdwijnen."
    },
    {
      "resource_id": 235,
      "text": "Waarlijk, Karoen behoorde tot het volk van Mozes, maar hij gedroeg zich onbeschaamd tegen hen. En Wij gaven hem zoveel schatten, dat hun sleutels met moeite door een groep sterke mannen gedragen zouden kunnen worden. (Gedenk) Toen zijn volk tegen hem zei: “Wees niet hoogmoedig, Allah houdt niet van de hoogmoedigen.”"
    },
    {
      "resource_id": 235,
      "text": "Zoek met datgene (welvaart) wat Allah jou gegeven heeft, het Huis van het Hiernamaals, en vergeet niet jou deel van wettig vermaak in deze wereld en doe goed zoals Allah goed voor jou doet, en zaai geen verderf in het land. Waarlijk, Allah houdt niet van de verderfzaaiers.”"
    },
    {
      "resource_id": 235,
      "text": "Hij (Karoen) zei: “Dit is aan mij gegeven alleen vanwege de kennis die ik bezit.” Wist hij niet dat Allah vóór hem generaties mensen vernietigd heeft die sterker waren dan hij en meer (van rijkdom) verzameld hadden? Maar de misdadigers zullen niet over hun zonden gevraagd worden. (want Allah kent hun zonden al)"
    },
    {
      "resource_id": 235,
      "text": "Zo ging hij zijn mensen voor in zijn prachtvertoon. Degenen die het leven van deze wereld wensten zeiden: “Ah, wij wensten dat wij het zo hadden als Karoen het gegeven is. Waarlijk! Hij is de bezitter van grote rijkdom.”"
    },
    {
      "resource_id": 235,
      "text": "Maar degenen die (religieuze) kennis was gegeven zeiden: “Wee voor jullie! De beloning van Allah is beter voor degenen die geloven en goede daden verrichten en dit zal niemand krijgen behalve degene die geduldig is.”"
    },
    {
      "resource_id": 235,
      "text": "Daarom deden Wij hem en zijn woonplaats in de aarde wegzinken. En hij had geen groep of partij om hem tegen Allah te helpen, noch kon hij zichzelf verdedigen."
    },
    {
      "resource_id": 235,
      "text": "En degenen die een dag eerder (een positie als) zijn positie hadden gewenst begonnen te zeggen: “Weten jullie niet dat het Allah is Die de voorziening vergroot of verkleint voor wie Hij maar wil van Zijn dienaren. Als Allah voor ons niet vrijgevig was, dan zou Hij ervoor kunnen zorgen dat wij ook in de aarde wegzinken. Weten jullie niet dat de ongelovigen nooit zullen slagen.”"
    },
    {
      "resource_id": 235,
      "text": "Dat Huis van het Hiernamaals schenken Wij aan degenen die niet hoogmoedig wensen te zijn op aarde en die geen verderf zaaien. En het goede einde is voor de godvrezenden."
    },
    {
      "resource_id": 235,
      "text": "Iedereen die het goede brengt zal daar beter van worden en iedereen die het slechte brengt: degenen die kwade daden verrichten worden slechts vergolden voor wat zij gedaan hebben."
    },
    {
      "resource_id": 235,
      "text": "Waarlijk, Degene Die de Koran voor jou tot een verplichting heeft gemaakt, zal jou zeker terugbrengen naar de plaats van de terugkeer. Zeg: “Mijn Heer weet het beste wie met de Leiding is gekomen en wie degene is die in duidelijke dwaling verkeert.”"
    },
    {
      "resource_id": 235,
      "text": "En jij had niet verwacht dat het Boek tot jou neergezonden zou worden, maar het is een Genade van jouw Heer. Wees dus nooit een medestander van de ongelovigen."
    },
    {
      "resource_id": 235,
      "text": "En laat hen jou niet doen afkeren van (het prediken) van de Verzen van Allah, nadat zij aan jou neergezonden zijn en roep jouw Heer aan en behoor niet tot afgodendienaars."
    },
    {
      "resource_id": 235,
      "text": "En roep geen andere goden naast Allah aan. Er is geen god dan Hij. Alles zal verdwijnen behalve Zijn aangezicht. Bij Hem is het besluit en tot Hem zullen jullie (allen) terugkeren."
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "28" }
  }
}
