{
  "tafsirs": [
    {
      "verse_id": 1,
      "isHTML": true,
      "isTafsir": true,
      "text": "سووره‌تی (قه‌صه‌ص) (واته‌: چیرۆكه‌كان) \nسووره‌تێكى مه‌ككى یه‌ ته‌نها له‌ ئایه‌تى (٥٢-٥٥) و ئایه‌تى (٨٥) نه‌بێت كه‌ مه‌ده‌نى یه‌ \n(٨٨) ئایه‌ته‌\nبِسْمِ اللَّهِ الرَّحْمَنِ الرَّحِيمِ\n [ <span class=\"arabic uthmani\">طسم (١)</span> ] له‌ سه‌ره‌تای سووره‌تی (به‌قه‌ره‌)دا باسی ئه‌م پیتانه‌مان كرد كه‌ له‌ سه‌ره‌تای هه‌ندێك له‌ سووره‌ته‌كاندا هاتوون."
    },
    {
      "verse_id": 2,
      "isHTML": true,
      "isTafsir": true,
      "text": "[ <span class=\"arabic uthmani\">تِلْكَ آيَاتُ الْكِتَابِ الْمُبِينِ (٢)</span> ] ئاماژه‌یه‌ بۆ ئایه‌ته‌كانی ئه‌م سووره‌ته‌، یان ئه‌م قورئانه‌ پیرۆزه‌ كه‌ كتابێكه‌ هه‌موو شتێكی به‌ ئاشكراو به‌ ڕوونی تیادا باسكراوه‌."
    },
    {
      "verse_id": 3,
      "isHTML": true,
      "isTafsir": true,
      "text": "{  هه‌واڵ و به‌سه‌رهاتى موسا پێغه‌مبه‌ر - <span class=\"saw\">صلی الله علیه وسلم</span> -  و فيرعه‌ون}\n [ <span class=\"arabic uthmani\">نَتْلُو عَلَيْكَ مِنْ نَبَإِ مُوسَى وَفِرْعَوْنَ بِالْحَقِّ لِقَوْمٍ يُؤْمِنُونَ (٣)</span> ] ئه‌ی محمد - <span class=\"saw\">صلی الله علیه وسلم</span> -  له‌ ڕێگای وه‌حییه‌وه‌ ئێمه‌ هه‌واڵی موساو فیرعه‌ونت بۆ ده‌خوێنینه‌وه‌و ڕوون ئه‌كه‌ینه‌وه‌ به‌ حه‌ق و به‌ڕاستی وه‌كو ئه‌وه‌ى به‌ چاوى خۆت بیبینیت بۆ كه‌سانێك كه‌ باوه‌ڕدار بن تا په‌ندو ئامۆژگاری لێ وه‌ربگرن."
    },
    {
      "verse_id": 4,
      "isHTML": true,
      "isTafsir": true,
      "text": "{فيرعه‌ون خه‌ون ده‌بينێت}\n [ <span class=\"arabic uthmani\">إِنَّ فِرْعَوْنَ عَلَا فِي الْأَرْضِ</span> ] به‌ دڵنیایى فیرعه‌ون لووتبه‌رزی نواند له‌سه‌ر زه‌ویدا وه‌ خۆی به‌ گه‌وره‌ زانی وه‌ خۆی به‌ خوا ئه‌زانی [ <span class=\"arabic uthmani\">وَجَعَلَ أَهْلَهَا شِيَعًا</span> ] وه‌ خه‌ڵكه‌كه‌یشی پارچه‌ پارچه‌و به‌ش به‌ش كردبوو تا گوێڕایه‌ڵی بكه‌ن [ <span class=\"arabic uthmani\">يَسْتَضْعِفُ طَائِفَةً مِنْهُمْ</span> ] كۆمه‌ڵێكیانی لاواز كردبوو كه‌ به‌نی ئیسرائیل بوون كه‌ له‌و كاته‌دا باشترین ئوممه‌ت بوون [ <span class=\"arabic uthmani\">يُذَبِّحُ أَبْنَاءَهُمْ</span> ] كوڕه‌كانی سه‌رئه‌بڕی، له‌ ئیبراهیم پێغه‌مبه‌ره‌وه‌ - <span class=\"saw\">صلی الله علیه وسلم</span> -  بیستبوویان كه‌ له‌ناوچوونی فیرعه‌ون له‌سه‌ر ده‌ستی پێغه‌مبه‌رێك له‌ نه‌وه‌كانى ئه‌م ئه‌بێت، یاخود (السُّدي) ده‌فه‌رمێت: فیرعه‌ون خه‌ونى بینى له‌ خه‌ویدا بینى ئاگرێك له‌ (بیت المقدس)ه‌وه‌ هات و فیرعه‌ون و (قیبتى)یه‌كانى هۆزى فیرعه‌ونى سوتاندو به‌نی ئیسرائیلى نه‌سوتاند، زانایانى خه‌وناس خه‌ونه‌كه‌یان وا بۆ لێكدایه‌وه‌ كه‌ له‌ناوچوونى تۆو هۆزه‌كه‌ت له‌سه‌ر ده‌ستى كه‌سێك له‌ به‌نى ئیسرائیل ده‌بێت، ئه‌ویش له‌ ترسدا هه‌موو كوڕێكی به‌نى ئیسرائیلى سه‌رئه‌بڕی، وه‌ دواتر (قيبطيهكان) مه‌ترسی ئه‌وه‌یان هه‌بوو كه‌ به‌نو ئیسرائیل نه‌مێنن و كه‌س نه‌بێ خزمه‌تیان بكات، ئه‌و كاته‌ ساڵێك كوڕی سه‌ر ئه‌بڕی و ساڵێك سه‌ری نه‌ئه‌بڕی و بۆ خزمه‌تكارى ده‌یهێشتنه‌وه‌، وه‌ هارون - <span class=\"saw\">صلی الله علیه وسلم</span> -  له‌و ساڵه‌ له‌ دایك بوو كه‌ سه‌ری نه‌ئه‌بڕین، وه‌ موسا - <span class=\"saw\">صلی الله علیه وسلم</span> -  له‌و ساڵه‌ له‌ دایك بوو كه‌ سه‌ری ئه‌بڕی، وه‌ فیرعه‌ون مامانى ده‌ناردو به‌سه‌ر ئافره‌تاندا ده‌گه‌ڕان ئه‌وانه‌ى دووگیان بوونایه‌ ناونوسیان ده‌كردن و كاتى منداڵبوونیان دیارى ده‌كردو خۆیان سه‌رپه‌رشتیان ده‌كرد، كچ بوایه‌ وازیان لێده‌هێناو كوڕ بوایه‌ سه‌ریان ده‌بڕى، (هه‌رچه‌نده‌ هه‌زاره‌ها منداڵى سه‌ربڕى به‌ڵام تیاچوونى خۆى و سه‌ربازه‌كانى له‌سه‌ر ده‌ستى موسا - <span class=\"saw\">صلی الله علیه وسلم</span> -  بوو كه‌ له‌ ماڵى خۆیدا گه‌وره‌ى كردو خزمه‌تى كرد، تا تواناو ده‌سه‌ڵاتى خواى گه‌وره‌ ده‌ركه‌وێت) [ <span class=\"arabic uthmani\">وَيَسْتَحْيِي نِسَاءَهُمْ</span> ] وه‌ كچه‌كانیشیانی بۆ خزمه‌ت كردن به‌كار ئه‌هێنا [ <span class=\"arabic uthmani\">إِنَّهُ كَانَ مِنَ الْمُفْسِدِينَ (٤)</span> ] به‌ دڵنیایى فیرعه‌ون كه‌سێكی زۆر ئاشووبگێڕ بوو له‌سه‌ر زه‌ویدا."
    },
    {
      "verse_id": 5,
      "isHTML": true,
      "isTafsir": true,
      "text": "[ <span class=\"arabic uthmani\">وَنُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ</span> ] وه‌ ئه‌و كه‌سانه‌ی كه‌ له‌سه‌ر زه‌وی لاواز كرابوون كه‌ به‌نی ئیسرائیل بوون ئه‌مانه‌وێ نیعمه‌تی خۆمان بڕژێنین به‌سه‌ریاندا [ <span class=\"arabic uthmani\">وَنَجْعَلَهُمْ أَئِمَّةً</span> ] وه‌ بیانكه‌ین به‌ پێشه‌واو سه‌ركرده‌ بۆ خه‌ڵكی [ <span class=\"arabic uthmani\">وَنَجْعَلَهُمُ الْوَارِثِينَ (٥)</span> ] وه‌ ئه‌وان ببن به‌ میراتگری زه‌وی (بیت المقدس) و ببن به‌ ده‌سه‌ڵاتدار."
    },
    {
      "verse_id": 6,
      "isHTML": true,
      "isTafsir": true,
      "text": "[ <span class=\"arabic uthmani\">وَنُمَكِّنَ لَهُمْ فِي الْأَرْضِ</span> ] وه‌ له‌سه‌ر زه‌ویشدا ته‌مكین و جێگیریان بكه‌ین و ده‌سه‌ڵاتیان پێ بده‌ین [ <span class=\"arabic uthmani\">وَنُرِيَ فِرْعَوْنَ وَهَامَانَ وَجُنُودَهُمَا مِنْهُمْ مَا كَانُوا يَحْذَرُونَ (٦)</span> ] وه‌ نیشانی فیرعه‌ون و هامان (كه‌ وه‌زیری بوو) وه‌ سه‌ربازه‌كانی بده‌ین كه‌ ئه‌م خه‌ڵكه‌ لاوازه‌ى كه‌ ئه‌وان حه‌زه‌ریان لێ ئه‌كه‌ن و لێیان ده‌ترسێن له‌ناوچوونیان له‌سه‌ر ده‌ستی ئه‌مان ده‌بێت."
    },
    {
      "verse_id": 7,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  ده‌خرێته‌ ناو ده‌رياى نيله‌وه‌}\n [ <span class=\"arabic uthmani\">وَأَوْحَيْنَا إِلَى أُمِّ مُوسَى أَنْ أَرْضِعِيهِ</span> ] وه‌حی لێره‌ به‌مانای ئیلهام دێت نه‌ك سروش، چونكه‌ پێغه‌مبه‌ران هه‌موویان پیاو بوونه‌و هیچ ئافره‌تێك پێغه‌مبه‌ر نه‌بووه‌، وه‌ هه‌موویان مرۆڤـ بوونه‌و كه‌سیان جنى نه‌بوون، وه‌ ئیلهاممان بۆ دایكی موسا ناردو خستمانه‌ دڵیه‌وه‌ كه‌ دووگیان بوو به‌ موسا - <span class=\"saw\">صلی الله علیه وسلم</span> -  كاتێك كه‌ له‌ دایك ده‌بێت شیرى پێ بده‌، (كه‌ دووگیان بوو به‌ موسا - <span class=\"saw\">صلی الله علیه وسلم</span> -  پێوه‌ى دیار نه‌بوو وه‌ مامانه‌كان هه‌ستیان پێ نه‌كرد) [ <span class=\"arabic uthmani\">فَإِذَا خِفْتِ عَلَيْهِ فَأَلْقِيهِ فِي الْيَمِّ</span> ] وه‌ كه‌ ترسای له‌سه‌ربازه‌كانى فیرعه‌ون بێن بیبه‌ن بیخه‌ره‌ ناو ده‌ریای نیله‌وه‌، ماڵیان له‌ رۆخى ده‌ریاى نیل بوو ده‌یكرده‌ ناو تابووتێكه‌وه‌و ده‌یكرده‌ ناو ده‌ریاكه‌وه‌و به‌ حه‌بلێك ده‌یبه‌سته‌وه‌ تا سه‌ربازه‌كان ده‌رۆیشتن، رۆژێك فریا نه‌كه‌وت بیبه‌ستێته‌وه‌و ئاوه‌كه‌ بردى [ <span class=\"arabic uthmani\">وَلَا تَخَافِي وَلَا تَحْزَنِي</span> ] خواى گه‌وره‌ فه‌رمووى: ترست لێى نه‌بێت و نوقم نابێت و ئێمه‌ ئه‌یپارێزین، وه‌ خه‌فه‌تیش مه‌خۆ به‌ دووركه‌وتنه‌وه‌ی له‌ تۆ له‌به‌ر ئه‌وه‌ی [ <span class=\"arabic uthmani\">إِنَّا رَادُّوهُ إِلَيْكِ وَجَاعِلُوهُ مِنَ الْمُرْسَلِينَ (٧)</span> ] به‌ دڵنیایى ئێمه‌ بۆت ئه‌گه‌ڕێنینه‌وه‌و ئه‌یشیكه‌ین به‌ پێغه‌مبه‌رو وه‌حی بۆ ئه‌نێرین."
    },
    {
      "verse_id": 8,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  ده‌ستى فيرعه‌ون ده‌كه‌وێت}\n [ <span class=\"arabic uthmani\">فَالْتَقَطَهُ آلُ فِرْعَوْنَ</span> ] ده‌ستى هه‌ندێك له‌ ئافره‌ته‌ خزمه‌تكارانی فیرعه‌ون كه‌وت و كه‌ له‌ رۆخى ده‌ریاكه‌ ئیشیان ده‌كرد، ئه‌وانیش له‌ ترسا سه‌ریان هه‌ڵنه‌دایه‌وه‌و نه‌یانزانى چى تێدایه‌و بردیان بۆ (ئاسیا)ى خێزانى فیرعه‌ون، كاتێك سه‌یرى كرد بینى منداڵێكی یه‌كجار جوانی تیایه‌و سه‌ره‌نجى راكێشا [ <span class=\"arabic uthmani\">لِيَكُونَ لَهُمْ عَدُوًّا وَحَزَنًا</span> ] نه‌یانزانی كه‌ ئه‌مه‌ له‌ داهاتوودا ئه‌بێ به‌ دوژمنیان وه‌ خه‌فه‌تباریان ئه‌كات (ته‌نها ئاسیا به‌خته‌وه‌ر ده‌كات چونكه‌ باوه‌ڕى پێ دێنێت) [ <span class=\"arabic uthmani\">إِنَّ فِرْعَوْنَ وَهَامَانَ وَجُنُودَهُمَا كَانُوا خَاطِئِينَ (٨)</span> ] به‌ دڵنیایى فیرعه‌ون و هامان و سه‌رجه‌م سه‌ربازه‌كانیان تاوانبارو سه‌رپێچیكار بوون له‌ هه‌موو وته‌و كرده‌وه‌یه‌كیاندا."
    },
    {
      "verse_id": 9,
      "isHTML": true,
      "isTafsir": true,
      "text": "{ئاسياى خێزانى فيرعه‌ون نايه‌لێت موسا پێغه‌مبه‌ر - <span class=\"saw\">صلی الله علیه وسلم</span> -  بكوژن}\n [ <span class=\"arabic uthmani\">وَقَالَتِ امْرَأَتُ فِرْعَوْنَ قُرَّتُ عَيْنٍ لِي وَلَكَ</span> ] فیرعه‌ون كه‌ بینى ویستى بیكوژێت، خێزانه‌كه‌ی فیرعه‌ون كه‌ ناوی (ئاسیای كچی موزاحیم) بوو وتی: ئه‌ی فیرعه‌ون ئه‌و منداڵه‌ مه‌كوژه‌ چونكه‌ ئه‌مه‌ له‌ وڵاتێكى تره‌وه‌ ئاو هێناوێتى و زیانى بۆت نابێت و ئه‌بێته‌ هۆی ئه‌وه‌ی كه‌ هه‌ردووكمان چاومانى پێ ڕۆشنا بێت له‌ داهاتوودا، (فیرعه‌ون وتى: بۆ تۆ به‌ڵێ، به‌ڵام بۆ من نه‌خێر، هه‌روایش ده‌رچوو) [ <span class=\"arabic uthmani\">لَا تَقْتُلُوهُ عَسَى أَنْ يَنْفَعَنَا</span> ] (ئاسیا) وتى: مه‌یكوژن به‌ڵكو سوودمان پێ بگه‌یه‌نێ، كه‌ دواتر سوودی به‌ ئاسیا گه‌یاند كه‌ ئیمانی پێی هێنا وه‌ به‌هۆیه‌وه‌ چووه‌ به‌هه‌شته‌وه‌ [ <span class=\"arabic uthmani\">أَوْ نَتَّخِذَهُ وَلَدًا</span> ] یان بیكه‌ین به‌ كوڕی خۆمان له‌به‌ر ئه‌وه‌ی خۆیان مناڵیان نه‌ئه‌بوو [ <span class=\"arabic uthmani\">وَهُمْ لَا يَشْعُرُونَ (٩)</span> ] به‌ڵام ئه‌وان هه‌ستیان نه‌ئه‌كرد كه‌ تیاچوونی فیرعه‌ون له‌سه‌ر ده‌ستی ئه‌م منداڵه‌ ئه‌بێت."
    },
    {
      "verse_id": 10,
      "isHTML": true,
      "isTafsir": true,
      "text": "{دايكى موسا پێغه‌مبه‌ر - <span class=\"saw\">صلی الله علیه وسلم</span> -  دڵى لاى كوڕه‌كه‌يه‌تى}\n [ <span class=\"arabic uthmani\">وَأَصْبَحَ فُؤَادُ أُمِّ مُوسَى فَارِغًا</span> ] دوای ئه‌وه‌ی كه‌ موسا - <span class=\"saw\">صلی الله علیه وسلم</span> -  ئاوه‌كه‌ بردی دڵی دایكی موسا - <span class=\"saw\">صلی الله علیه وسلم</span> -  به‌تاڵ و خاڵى بوو هیچ شتێكی تیا نه‌بوو له‌ كاروبارى دونیا ته‌نها موسا - <span class=\"saw\">صلی الله علیه وسلم</span> -  نه‌بێت، واته‌: گرنگی به‌ هیچ شتێك نه‌ئه‌دا ته‌نها به‌ منداڵه‌كه‌ی نه‌بێ [ <span class=\"arabic uthmani\">إِنْ كَادَتْ لَتُبْدِي بِهِ</span> ] له‌ سه‌ختى غه‌م و په‌ژاره‌و خه‌فه‌تباریدا نزیك بوو ئه‌م شته‌ ئاشكرا بكات و ده‌ریبخات و بڵێ ئه‌وه‌ كوڕی منه‌ لای ئێوه‌یه‌ [ <span class=\"arabic uthmani\">لَوْلَا أَنْ رَبَطْنَا عَلَى قَلْبِهَا</span> ] ئه‌گه‌ر خوای گه‌وره‌ دڵی دامه‌زراو و به‌هێز نه‌كردایه‌و هێمنی و ئارامی دانابه‌زاندایه‌ته‌ سه‌ر دڵی، ئه‌وه‌ خۆی ئاشكرا ئه‌كرد [ <span class=\"arabic uthmani\">لِتَكُونَ مِنَ الْمُؤْمِنِينَ (١٠)</span> ] بۆ ئه‌وه‌ی یه‌كێك بێ له‌و باوه‌ڕدارانه‌ كه‌ به‌ڵێنی خوا به‌ڕاست بزانن كه‌ منداڵه‌كه‌ی بۆ ده‌گه‌ڕێنێته‌وه‌."
    },
    {
      "verse_id": 11,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالَتْ لِأُخْتِهِ قُصِّيهِ</span> ] وه‌ دایكی به‌ خوشكه‌كه‌ی موسای - <span class=\"saw\">صلی الله علیه وسلم</span> -  وت: بڕۆ هه‌واڵێكی موسام بۆ بێنه‌وه‌ [ <span class=\"arabic uthmani\">فَبَصُرَتْ بِهِ عَنْ جُنُبٍ</span> ] له‌لایه‌كه‌وه‌ له‌ دووره‌وه‌ خوشكه‌كه‌ى بینی كه‌ موسى - <span class=\"saw\">صلی الله علیه وسلم</span> -  لای ماڵی فیرعه‌ونه‌ [ <span class=\"arabic uthmani\">وَهُمْ لَا يَشْعُرُونَ (١١)</span> ] به‌ڵام ئه‌وان هه‌ستیان نه‌كرد كه‌ ئه‌م كچه‌ خوشكى موسایه‌و - <span class=\"saw\">صلی الله علیه وسلم</span> -  هاتووه‌ بۆ هه‌واڵی موسى - <span class=\"saw\">صلی الله علیه وسلم</span> - ."
    },
    {
      "verse_id": 12,
      "isHTML": true,
      "isTafsir": true,
      "text": "[ <span class=\"arabic uthmani\">وَحَرَّمْنَا عَلَيْهِ الْمَرَاضِعَ مِنْ قَبْلُ</span> ] دوای ئه‌وه‌ی كه‌ موسایان هه‌ڵگرت چه‌ندێك ئافره‌ت كه‌ شیری هه‌بوو هێنایان بۆ ئه‌وه‌ى شیرى پێبدات خوای گه‌وره‌ قه‌ده‌غه‌ی كرد شیری هیچ كه‌سیان بخوات و مه‌مكی هیچ ئه‌و ئافره‌تانه‌ی نه‌گرت تا شیره‌كه‌یان بخوات، پێش ئه‌وه‌ی كه‌ بگه‌ڕێته‌وه‌ بۆ لای دایكی [ <span class=\"arabic uthmani\">فَقَالَتْ هَلْ أَدُلُّكُمْ عَلَى أَهْلِ بَيْتٍ يَكْفُلُونَهُ لَكُمْ وَهُمْ لَهُ نَاصِحُونَ (١٢)</span> ] هێنایان بۆ بازاڕ تا ئافره‌تێكیان ده‌ست بكه‌وێت شیرى پێبدات، خوشكه‌كه‌ی بینى و وتی: ئایا ڕێنمایتان بكه‌م بۆ ماڵێك كه‌ ئه‌وان سه‌رپه‌رشتیاری بكه‌ن و شیری پێ بده‌ن، وه‌ ئه‌وان زۆر به‌ڕه‌حم و سۆزو ئامۆژگاریكار ده‌بن بۆی له‌ په‌روه‌رده‌كردنیدا (ئه‌میش نزیك بوو خۆى ئاشكرا بكات، وتیان چۆن ده‌زانیت واده‌بن؟ وتى: له‌به‌ر خاتر فیرعه‌ون، ئینجا وازیان لێهێنا)."
    },
    {
      "verse_id": 13,
      "isHTML": true,
      "isTafsir": true,
      "text": "{خواى گه‌وره‌ موسا پێغه‌مبه‌ر - <span class=\"saw\">صلی الله علیه وسلم</span> -  ده‌گه‌ڕێنێته‌وه‌ بۆ دايكى}\n [ <span class=\"arabic uthmani\">فَرَدَدْنَاهُ إِلَى أُمِّهِ</span> ] وه‌ گه‌ڕاندمانه‌وه‌ بۆ لاى دایكى، هێنایان بۆ لای دایكی مه‌مكی گرت و شیره‌كه‌ی دایكی خوارد، ئه‌وانیش زۆریان پێخۆش بوو [ <span class=\"arabic uthmani\">كَيْ تَقَرَّ عَيْنُهَا</span> ] بۆ ئه‌وه‌ی كه‌ دایكی چاوڕۆشنا بێت به‌ منداڵه‌كه‌ی خۆی [ <span class=\"arabic uthmani\">وَلَا تَحْزَنَ</span> ] وه‌ خه‌فه‌ت نه‌خوات به‌ دووركه‌وتنه‌وه‌ی منداڵه‌كه‌ی [ <span class=\"arabic uthmani\">وَلِتَعْلَمَ أَنَّ وَعْدَ اللَّهِ حَقٌّ</span> ] وه‌ تا بۆی ده‌ركه‌وێ و بزانێت كه‌ به‌ دڵنیایى به‌ڵێنه‌كانی خوای گه‌وره‌ هه‌مووی حه‌قه‌و خوای گه‌وره‌ به‌ڵێنی خۆی ئه‌باته‌ سه‌ر (ئه‌م دووركه‌وتنه‌وه‌یه‌ ته‌نها شه‌و و رۆژێكى خایاند) [ <span class=\"arabic uthmani\">وَلَكِنَّ أَكْثَرَهُمْ لَا يَعْلَمُونَ (١٣)</span> ] به‌ڵام زۆربه‌ی خه‌ڵكى له‌ بێئاگاییدان و ئه‌م شته‌ نازانن."
    },
    {
      "verse_id": 14,
      "isHTML": true,
      "isTafsir": true,
      "text": "{موسا ده‌بێت به‌ پێغه‌مبه‌ر - <span class=\"saw\">صلی الله علیه وسلم</span> -}\n [ <span class=\"arabic uthmani\">وَلَمَّا بَلَغَ أَشُدَّهُ وَاسْتَوَى</span> ] وه‌ كاتێك كه‌ موسا - <span class=\"saw\">صلی الله علیه وسلم</span> -  بالغ بوو وه‌ پێگه‌یشت و دروست كردنی ڕێك و دامه‌زراو بوو [ <span class=\"arabic uthmani\">آتَيْنَاهُ حُكْمًا وَعِلْمًا</span> ] حوكممان پێی به‌خشی واته‌: پێغه‌مبه‌رایه‌تی، وه‌ تێگه‌یشتن له‌ دین و زانیاریمان پێی به‌خشی [ <span class=\"arabic uthmani\">وَكَذَلِكَ نَجْزِي الْمُحْسِنِينَ (١٤)</span> ] وه‌ به‌م شێوازه‌ پاداشتی چاكه‌كاران ئه‌ده‌ینه‌وه‌ هه‌روه‌كو چۆن پاداشتی دایكی موسامان دایه‌وه‌."
    },
    {
      "verse_id": 15,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  به‌هه‌ڵه‌ كه‌سێك ده‌كوژێت}\n [ <span class=\"arabic uthmani\">وَدَخَلَ الْمَدِينَةَ عَلَى حِينِ غَفْلَةٍ مِنْ أَهْلِهَا</span> ] موسى - <span class=\"saw\">صلی الله علیه وسلم</span> -  هاته‌ ناو شاری میصره‌وه‌ دوای ئه‌وه‌ی كه‌ وه‌حی بۆ هات و بوو به‌ پێغه‌مبه‌ر له‌ كاتێك كه‌ خه‌ڵكه‌كه‌ بێ ئاگابوون، وتراوه‌: له‌ نێوان مه‌غریب و عیشادا، یان له‌ نیوه‌ڕۆدا به‌ نهێنی خۆی كرده‌ ناو شاردا [ <span class=\"arabic uthmani\">فَوَجَدَ فِيهَا رَجُلَيْنِ يَقْتَتِلَانِ</span> ] بینی دوو پیاو شه‌ڕیانه‌ [ <span class=\"arabic uthmani\">هَذَا مِنْ شِيعَتِهِ</span> ] ئه‌مه‌یان به‌نی ئیسرائیلییه‌و له‌ هۆزی خۆیه‌تی [ <span class=\"arabic uthmani\">وَهَذَا مِنْ عَدُوِّهِ</span> ] وه‌ ئه‌مه‌ى تریشیان (قيبطي)يه له‌ هۆزه‌كه‌ی فیرعه‌ونه‌ و دوژمنێتى [ <span class=\"arabic uthmani\">فَاسْتَغَاثَهُ الَّذِي مِنْ شِيعَتِهِ عَلَى الَّذِي مِنْ عَدُوِّهِ</span> ] ئه‌وه‌ی كه‌ له‌ هۆزه‌كه‌ی خۆی بوو كابرای به‌نی ئیسرائیلی داوای فریاكه‌وتن و سه‌رخستنی له‌ موسى - <span class=\"saw\">صلی الله علیه وسلم</span> -  كرد به‌سه‌ر دوژمنه‌كه‌یدا: ئه‌ى موسا - <span class=\"saw\">صلی الله علیه وسلم</span> -  فریام بكه‌وه‌و له‌م دوژمنه‌ ڕزگارم بكه‌ ئه‌یه‌وێ به‌ زۆر ئیشم پێ بكات وه‌ پاره‌م پێ نه‌دات (داواى فریاكه‌وتن له‌ كه‌سێكى زیندووى ئاماده‌ى به‌ توانا بۆ كارى دونیایى كه‌ له‌ تواناى مرۆڤدا بێت دروسته‌) [ <span class=\"arabic uthmani\">فَوَكَزَهُ مُوسَى فَقَضَى عَلَيْهِ</span> ] موسى - <span class=\"saw\">صلی الله علیه وسلم</span> -  هه‌ردوو ده‌ستی كۆ كرده‌وه‌ دای به‌ سینگی ئه‌و پیاوه‌دا، یاخود به‌ گۆچانه‌كه‌ی لێیداو یه‌كسه‌ر مردو كوشتی هه‌ر چه‌نده‌ بۆ ئه‌وه‌ی نه‌بوو كه‌ بیكوژێ به‌ڵام نه‌یزانی به‌وه‌ ئه‌مرێ [ <span class=\"arabic uthmani\">قَالَ هَذَا مِنْ عَمَلِ الشَّيْطَانِ</span> ] موسا - <span class=\"saw\">صلی الله علیه وسلم</span> -  وتی: به‌ڕاستی شه‌یتان ئه‌م كرده‌وه‌یه‌ى پێ كردم له‌به‌ر ئه‌وه‌ی فه‌رمانم پێ نه‌كرابوو به‌ كوشتنی [ <span class=\"arabic uthmani\">إِنَّهُ عَدُوٌّ مُضِلٌّ مُبِينٌ (١٥)</span> ] به‌ دڵنیایى شه‌یتان دوژمنێكی گومڕاكاری ئاشكرایه‌و ئه‌یه‌وێ مرۆڤـ گومڕا بكات."
    },
    {
      "verse_id": 16,
      "isHTML": true,
      "isTafsir": true,
      "text": "{خواى گه‌وره‌ له‌ موسا پێغه‌مبه‌ر - <span class=\"saw\">صلی الله علیه وسلم</span> -  خۆش ده‌بێت}\n [ <span class=\"arabic uthmani\">قَالَ رَبِّ إِنِّي ظَلَمْتُ نَفْسِي فَاغْفِرْ لِي</span> ] یه‌كسه‌ر موسى - <span class=\"saw\">صلی الله علیه وسلم</span> -  په‌شیمان بووه‌وه‌و وتی: ئه‌ی په‌روه‌ردگار من زوڵم و سته‌مم له‌ نه‌فسی خۆم كرد لێم خۆشبه‌ [ <span class=\"arabic uthmani\">فَغَفَرَ لَهُ</span> ] خوای گه‌وره‌ش لێی خۆشبوو [ <span class=\"arabic uthmani\">إِنَّهُ هُوَ الْغَفُورُ الرَّحِيمُ (١٦)</span> ] به‌ڕاستی خوای گه‌وره‌ زۆر لێخۆشبوو به‌به‌زه‌ییه‌ به‌تایبه‌تی بۆ كه‌سانێك كه‌ داوای ته‌وبه‌ و لێخۆشبوون له‌ خوا ئه‌كه‌ن و بۆ لای خوا ئه‌گه‌ڕێنه‌وه."
    },
    {
      "verse_id": 17,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ رَبِّ بِمَا أَنْعَمْتَ عَلَيَّ</span> ] موسا - <span class=\"saw\">صلی الله علیه وسلم</span> -  فه‌رمووى: ئه‌ی په‌روه‌ردگار به‌هۆی ئه‌و نیعمه‌ته‌ زۆرانه‌ی كه‌ به‌سه‌رمدا ڕژاندووته‌ له‌ پێغه‌مبه‌رایه‌تی و زانست و لێخۆشبوون [ <span class=\"arabic uthmani\">فَلَنْ أَكُونَ ظَهِيرًا لِلْمُجْرِمِينَ (١٧)</span> ] له‌مه‌ودوا نابم به‌ یارمه‌تیده‌ری تاوانباران."
    },
    {
      "verse_id": 18,
      "isHTML": true,
      "isTafsir": true,
      "text": "[ <span class=\"arabic uthmani\">فَأَصْبَحَ فِي الْمَدِينَةِ خَائِفًا يَتَرَقَّبُ</span> ] له‌ كاتی به‌یانیدا هاته‌ ناو شاره‌وه‌ به‌ڵام ئه‌ترسا وه‌ چاوى ئه‌گێڕاو چاودێری ئه‌كردو ئاوڕى ده‌دایه‌وه‌ (ئه‌مه‌ ترسێكی سروشتیه‌و ئاساییه‌و تاوان نیه‌، له‌ دوژمن ئه‌ترسا نه‌وه‌كو تۆڵه‌ی لێ بسه‌ننه‌وه‌) [ <span class=\"arabic uthmani\">فَإِذَا الَّذِي اسْتَنْصَرَهُ بِالْأَمْسِ يَسْتَصْرِخُهُ</span> ] هه‌ر ئه‌و پیاوه‌ به‌نی ئیسرائیلییه‌ی كه‌ دوێنێ داوای سه‌رخستنی له‌ موسا - <span class=\"saw\">صلی الله علیه وسلم</span> -  كرد دیسانه‌وه‌ له‌گه‌ڵ كه‌سێكی تری (قيبطي)دا شه‌ڕێتی كه‌ ئه‌و (قيبطي)يه دیسان ئه‌یه‌وێ بێگارى پێ بكات و به‌ زۆر ئیشی پێ بكات و پاره‌ی پێ نه‌دات و زوڵمی لێ بكات، دیسان هاواری كردو داوای فریاكه‌وتنی له‌ موسا - <span class=\"saw\">صلی الله علیه وسلم</span> -  كردو وتی: ئه‌ی موسى فریام بكه‌وه‌و سه‌رمبخه‌ به‌سه‌ر ئه‌م (قيبطي)يهدا [ <span class=\"arabic uthmani\">قَالَ لَهُ مُوسَى إِنَّكَ لَغَوِيٌّ مُبِينٌ (١٨)</span> ] موسى - <span class=\"saw\">صلی الله علیه وسلم</span> -  كه‌ بینی هه‌مان پیاوه‌ كه‌ به‌هۆی ئه‌وه‌وه‌ دوێنێ كه‌سێكی كوشت، وتی: به‌ڕاستی تۆ كه‌سێكی زۆر گومڕایت و خراپه‌ت ئاشكرایه‌، له‌به‌ر ئه‌وه‌ی بوویته‌ هۆی ئه‌وه‌ی كه‌ من دوێنێ كه‌سێك بكوژم، ئێستاش ئه‌ته‌وێ بێم كه‌سێكی تر بكوژم."
    },
    {
      "verse_id": 19,
      "isHTML": true,
      "isTafsir": true,
      "text": "[ <span class=\"arabic uthmani\">فَلَمَّا أَنْ أَرَادَ أَنْ يَبْطِشَ</span> ] كاتێك كه‌ موسى - <span class=\"saw\">صلی الله علیه وسلم</span> -  ویستی بڕوات له‌و (قيبطي)يه بدات كه‌ ئه‌یه‌وێ زوڵم له‌ به‌نی ئیسرائیلییه‌كه‌ بكات كه‌ به‌نی ئیسرائیلییه‌كه‌ داوای فریاكه‌وتنی لێ كرد [ <span class=\"arabic uthmani\">بِالَّذِي هُوَ عَدُوٌّ لَهُمَا</span> ] كه‌ (قيبطي)يهكه‌ دوژمنی موسى و - <span class=\"saw\">صلی الله علیه وسلم</span> -  دوژمنی كابرای به‌نی ئیسرائیلیش بوو، موسى - <span class=\"saw\">صلی الله علیه وسلم</span> -  چووه‌ پێشه‌وه‌ بۆی [ <span class=\"arabic uthmani\">قَالَ يَا مُوسَى أَتُرِيدُ أَنْ تَقْتُلَنِي كَمَا قَتَلْتَ نَفْسًا بِالْأَمْسِ</span> ] كابرای به‌نی ئیسرائیلی له‌ لاوازى و بێده‌سه‌ڵاتیدا وایزانی موسى - <span class=\"saw\">صلی الله علیه وسلم</span> -  بۆ ئه‌م دێت و له‌م ده‌دات، وتی: ئه‌ی موسى - <span class=\"saw\">صلی الله علیه وسلم</span> -  ئه‌ته‌وێ من بكوژی هه‌روه‌كو چۆن دوێنێ كه‌سێكت كوشت، له‌وێدا یه‌كسه‌ر ئاشكرای كرد كه‌ ئه‌و كوژراوه‌ی هۆزى فیرعه‌ون دوێنێ كوژراوه‌ موسى - <span class=\"saw\">صلی الله علیه وسلم</span> -  كوشتوویه‌تى (كه‌س نه‌یده‌زانى به‌ڵام ئاشكراى كردو پیاوه‌ (قيبطي)يهكه‌ رۆیشت و هه‌واڵه‌كه‌ى گه‌یانده‌ فیرعه‌ون) [ <span class=\"arabic uthmani\">إِنْ تُرِيدُ إِلَّا أَنْ تَكُونَ جَبَّارًا فِي الْأَرْضِ</span> ] وه‌ وتى: ئه‌ی موسى - <span class=\"saw\">صلی الله علیه وسلم</span> -  كه‌ تۆ خه‌ڵكى ئه‌كوژی و له‌ خه‌ڵكى ئه‌ده‌یت ته‌نها مه‌به‌ستت ئه‌وه‌یه‌ كه‌ خۆت به‌سه‌ر خه‌ڵكیدا زاڵ بكه‌ی له‌سه‌ر زه‌وی [ <span class=\"arabic uthmani\">وَمَا تُرِيدُ أَنْ تَكُونَ مِنَ الْمُصْلِحِينَ (١٩)</span> ] وه‌ تۆ ناتته‌وێ له‌سه‌ر زه‌ویدا چاكسازی له‌ نێوان خه‌ڵكیدا بكه‌یت."
    },
    {
      "verse_id": 20,
      "isHTML": true,
      "isTafsir": true,
      "text": "[ <span class=\"arabic uthmani\">وَجَاءَ رَجُلٌ مِنْ أَقْصَى الْمَدِينَةِ يَسْعَى</span> ] دوای ئه‌وه‌ی هه‌واڵ گه‌یشته‌وه‌ به‌ فیرعه‌ون كه‌ ئه‌و پیاوه‌ (قيبطي)يهی دوێنێ كوژراوه‌ موسا - <span class=\"saw\">صلی الله علیه وسلم</span> -  كوشتوویه‌تی، ئه‌وانیش پیلانیان دانا بۆ ئه‌وه‌ی موسا - <span class=\"saw\">صلی الله علیه وسلم</span> -  بكوژن، پیاوێك له‌وپه‌ڕو له‌ دوورترین شوێنی شاره‌وه‌ به‌ خێرایی هات و رێگایه‌كى نزیكترى گرته‌به‌رو زووتر گه‌یشت [ <span class=\"arabic uthmani\">قَالَ يَا مُوسَى إِنَّ الْمَلَأَ يَأْتَمِرُونَ بِكَ لِيَقْتُلُوكَ</span> ] وتی: ئه‌ی موسى - <span class=\"saw\">صلی الله علیه وسلم</span> -  ئه‌و ده‌سه‌ڵاتدارانه‌ ڕاوێژیان كردووه‌و پیلانیان داناوه‌ بۆ كوشتنت [ <span class=\"arabic uthmani\">فَاخْرُجْ إِنِّي لَكَ مِنَ النَّاصِحِينَ (٢٠)</span> ] تۆ له‌ میصر ده‌رچۆ من به‌ڕاستی ئامۆژگاریكارو دڵسۆزی تۆم."
    },
    {
      "verse_id": 21,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  ميسر جێدێلێت به‌ره‌و مه‌ديه‌ن}\n [ <span class=\"arabic uthmani\">فَخَرَجَ مِنْهَا خَائِفًا يَتَرَقَّبُ</span> ] دیسان موسى - <span class=\"saw\">صلی الله علیه وسلم</span> -  له‌ میصر ده‌رچوو به‌ڵام ئه‌ترسا له‌ زاڵمه‌كان كه‌ تۆڵه‌ی لێ بسه‌ننه‌وه‌، وه‌ چاودێریشی ئه‌كردو ئاوڕى ده‌دایه‌وه‌ نه‌وه‌كو بێن و پێی بگه‌ن [ <span class=\"arabic uthmani\">قَالَ رَبِّ نَجِّنِي مِنَ الْقَوْمِ الظَّالِمِينَ (٢١)</span> ] وتی: ئه‌ی په‌روه‌ردگار ڕزگارم بكه‌ له‌م قه‌ومه‌ زاڵم و سته‌مكارانه."
    },
    {
      "verse_id": 22,
      "isHTML": true,
      "isTafsir": true,
      "text": "[ <span class=\"arabic uthmani\">وَلَمَّا تَوَجَّهَ تِلْقَاءَ مَدْيَنَ قَالَ عَسَى رَبِّي أَنْ يَهْدِيَنِي سَوَاءَ السَّبِيلِ (٢٢)</span> ] وه‌ كاتێك كه‌ ڕووی كرده‌ (مه‌دیه‌ن) ڕێگای نه‌ئه‌زانی، وتی: به‌ڵكو خوای گه‌وره‌ ڕێگای ڕاستم نیشان بدا بۆ ئه‌وه‌ی بگه‌م به‌ (مه‌دیه‌ن) و ڕێگاكه‌ ون نه‌كه‌م (ده‌وترێت خواى گه‌وره‌ فریشته‌یه‌كى ناردووه‌ رێى نیشان داوه‌)."
    },
    {
      "verse_id": 23,
      "isHTML": true,
      "isTafsir": true,
      "text": "{هه‌واڵ و به‌سه‌رهاتى موسا پێغه‌مبه‌ر - <span class=\"saw\">صلی الله علیه وسلم</span> -  و دوو كچه‌ شوانه‌كه‌}\n [ <span class=\"arabic uthmani\">وَلَمَّا وَرَدَ مَاءَ مَدْيَنَ</span> ] وه‌ كاتێك كه‌ گه‌یشته‌ سه‌ر ئاوێك كه‌ له‌ (مه‌دیه‌ن) بیریان هه‌بوو شوانه‌كان مه‌ڕیان ده‌هێناو ئاویان ده‌دا [ <span class=\"arabic uthmani\">وَجَدَ عَلَيْهِ أُمَّةً مِنَ النَّاسِ يَسْقُونَ</span> ] خه‌ڵكانێكی زۆری بینی له‌وێ ئاو به‌ ئاژه‌ڵه‌كانیان ئه‌ده‌ن [ <span class=\"arabic uthmani\">وَوَجَدَ مِنْ دُونِهِمُ امْرَأَتَيْنِ تَذُودَانِ</span> ] وه‌ له‌ دووریشه‌وه‌ له‌ دوای هه‌موویانه‌ دوو ئافره‌تی بینی كه‌ ڕێگری له‌ ئاژه‌ڵه‌كانیان ئه‌كه‌ن و نایه‌لن بچنه‌ پێشه‌وه‌ بۆ سه‌ر ئاوه‌كه‌ [ <span class=\"arabic uthmani\">قَالَ مَا خَطْبُكُمَا</span> ] موسا - <span class=\"saw\">صلی الله علیه وسلم</span> -  به‌زه‌یى پێیاندا هاته‌وه‌و پێى وتن: ئێوه‌ چیتانه‌ بۆ نایه‌لن ئاژه‌ڵه‌كانتان بچێته‌ سه‌ر ئاوه‌كه‌و ئاویان ناده‌ن؟ [ <span class=\"arabic uthmani\">قَالَتَا لَا نَسْقِي حَتَّى يُصْدِرَ الرِّعَاءُ</span> ] وتیان: عاده‌تی ئێمه‌ وایه‌ ئاو به‌ ئاژه‌ڵه‌كانمان ناده‌ین و په‌له‌ ناكه‌ین تا خه‌ڵكی هه‌مووی ئاو به‌ ئاژه‌ڵی خۆیان ئه‌ده‌ن و چۆڵ ئه‌بێ بۆ ئه‌وه‌ی تێكه‌ڵیان نه‌بین [ <span class=\"arabic uthmani\">وَأَبُونَا شَيْخٌ كَبِيرٌ (٢٣)</span> ] وه‌ باوكیشمان پیاوێكی به‌ ته‌مه‌ن و به‌ساڵاچووه‌و توانای ئه‌وه‌ی نیه‌ كه‌ ئاو به‌ ئاژه‌ڵه‌كان بدات"
    },
    {
      "verse_id": 24,
      "isHTML": true,
      "isTafsir": true,
      "text": "[ <span class=\"arabic uthmani\">فَسَقَى لَهُمَا</span> ] موسا - <span class=\"saw\">صلی الله علیه وسلم</span> -  ئاوی به‌ ئاژه‌ڵه‌كانیان دا (ئه‌وان به‌رده‌كه‌یان خسته‌وه‌ سه‌ر بیره‌كه‌ به‌ ده‌ كه‌س نه‌بێت لا نابرا موسا - <span class=\"saw\">صلی الله علیه وسلم</span> -  به‌ته‌نها لایبرد چونكه‌ زۆر به‌هێز بوو) [ <span class=\"arabic uthmani\">ثُمَّ تَوَلَّى إِلَى الظِّلِّ</span> ] پاشان چووه‌ سێبه‌رى دارێك و دانیشت [ <span class=\"arabic uthmani\">فَقَالَ رَبِّ إِنِّي لِمَا أَنْزَلْتَ إِلَيَّ مِنْ خَيْرٍ فَقِيرٌ (٢٤)</span> ] فه‌رمووی: ئه‌ی په‌روه‌ردگار خێرم پێ بكه‌ من زۆر پێویستم به‌ خێرو چاكه‌ی تۆیه‌ (پێ په‌تى و زۆر برسی بوو، وه‌ ئافره‌ته‌كان گوێیان لێبوو)."
    },
    {
      "verse_id": 25,
      "isHTML": true,
      "isTafsir": true,
      "text": "{شه‌رم و شكۆى ئافره‌ت}\n [ <span class=\"arabic uthmani\">فَجَاءَتْهُ إِحْدَاهُمَا تَمْشِي عَلَى اسْتِحْيَاءٍ</span> ] دوای ئه‌وه‌ی كه‌ دوو ئافره‌ته‌كه‌ ئه‌مڕۆ زوو گه‌یشتنه‌وه‌ ماڵه‌وه‌ باوكیان پرسیاری لێ كردن چۆن وا زوو هاتنه‌وه‌؟ بۆیان گێڕایه‌وه‌و وتیان: پیاوێك ئاوی ئاژه‌ڵه‌كانی بۆ داوین، ئه‌ویش ناردی به‌ شوێنیداو یه‌كێكیان به‌ شه‌رمه‌وه‌ هاته‌وه‌ بۆ لای موسى - <span class=\"saw\">صلی الله علیه وسلم</span> -  (كراسه‌كه‌ى دابوو به‌سه‌ر روویدا) [ <span class=\"arabic uthmani\">قَالَتْ إِنَّ أَبِي يَدْعُوكَ لِيَجْزِيَكَ أَجْرَ مَا سَقَيْتَ لَنَا</span> ] وتی: به‌ دڵنیایى باوكم بانگت ئه‌كات تا پاداشتت بداته‌وه‌ له‌سه‌ر ئه‌وه‌ی كه‌ تۆ ئاوت به‌ ئاژه‌ڵه‌كانمان داوه‌ (مه‌به‌سته‌كه‌ى پێ وت نه‌وه‌كو بترسێت و گومانى خراپ به‌رێت، چونكه‌ موسا - <span class=\"saw\">صلی الله علیه وسلم</span> -  كه‌سێكى غه‌ریب بوو) [ <span class=\"arabic uthmani\">فَلَمَّا جَاءَهُ</span> ] كاتێك موسى - <span class=\"saw\">صلی الله علیه وسلم</span> -  هات بۆ لای باوكیان [ <span class=\"arabic uthmani\">وَقَصَّ عَلَيْهِ الْقَصَصَ</span> ] وه‌ چیرۆك و به‌سه‌رهاتی خۆی بۆی گێڕایه‌وه‌ كه‌ له‌ میصر چی به‌سه‌رهاتووه‌ [ <span class=\"arabic uthmani\">قَالَ لَا تَخَفْ</span> ] باوكیان وتی: ئه‌ی موسى - <span class=\"saw\">صلی الله علیه وسلم</span> -  مه‌ترسێ [ <span class=\"arabic uthmani\">نَجَوْتَ مِنَ الْقَوْمِ الظَّالِمِينَ (٢٥)</span> ] به‌ڕاستی تۆ له‌ قه‌ومێكی سته‌مكار ڕزگارت بووه‌ كه‌ فیرعه‌ون كه‌سێكی زۆر سته‌مكاره‌، وتراوه‌: ئه‌م پیاوه‌ شوعه‌یب پێغه‌مبه‌ر بووه‌ - <span class=\"saw\">صلی الله علیه وسلم</span> -  كه‌ ئه‌وه‌ بۆچونێكی ته‌واو نیه‌، چونكه‌ شوعه‌یب پێغه‌مبه‌ر - <span class=\"saw\">صلی الله علیه وسلم</span> -  زیاتر له‌ چوارسه‌د ساڵ پێش موسى - <span class=\"saw\">صلی الله علیه وسلم</span> -  بووه‌و نزیك بووه‌ له‌سه‌رده‌مى ئیبراهیم پێغه‌مبه‌ر - <span class=\"saw\">صلی الله علیه وسلم</span> - ، وه‌ وتراوه‌: برازای شوعه‌یب بووه‌، وه‌ وتراوه‌: پیاوچاك و موسڵمانێك بووه‌ له‌ عه‌شیره‌تی شوعه‌یب و له‌سه‌ر دینی شوعه‌یب پێغه‌مبه‌ر بووه‌ - <span class=\"saw\">صلی الله علیه وسلم</span> - ."
    },
    {
      "verse_id": 26,
      "isHTML": true,
      "isTafsir": true,
      "text": "[ <span class=\"arabic uthmani\">قَالَتْ إِحْدَاهُمَا يَا أَبَتِ اسْتَأْجِرْهُ</span> ] یه‌كێك له‌ كچه‌كان وتی: ئه‌ی باوكه‌ به‌ كرێی بگره‌ تا شوانیمان بۆ بكات [ <span class=\"arabic uthmani\">إِنَّ خَيْرَ مَنِ اسْتَأْجَرْتَ الْقَوِيُّ الْأَمِينُ (٢٦)</span> ] به‌ڕاستی ئه‌مه‌ باشترین كه‌سه‌ كه‌ تۆ به‌ كرێی ئه‌گری، له‌به‌ر ئه‌وه‌ی زۆر به‌هێزو ئه‌مینه‌، باوكى وتى: چۆن ده‌زانیت؟ وتى: به‌هێزه‌ چونكه‌ بینیمان چۆن به‌ردى سه‌ر بیره‌كه‌ى لابردو له‌ بیره‌كه‌ ئاوی بۆمان ده‌ركردو ئاوی ئاژه‌ڵه‌كانیدا، وه‌ كه‌سێكی زۆر ئه‌مینیشه‌، له‌به‌ر ئه‌وه‌ی كه‌ چووم به‌ دوایدا موسى - <span class=\"saw\">صلی الله علیه وسلم</span> -  له‌ پێشه‌وه‌ ئه‌ڕۆی و پێى وتم: ئه‌گه‌ر ڕێیه‌كه‌م هه‌ڵه‌ كرد به‌ردێك تێگره‌ ده‌زانم و له‌وێوه‌ ده‌ڕۆم، نه‌ك كچه‌كه‌ له‌ پێشه‌وه‌ بڕوات و ئه‌م له‌ دوایه‌وه‌ بڕوات، بۆیه‌ وتی: كه‌سێكی زۆر ئه‌مینه‌."
    },
    {
      "verse_id": 27,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  هاوسه‌رگيرى ده‌كات}\n [ <span class=\"arabic uthmani\">قَالَ إِنِّي أُرِيدُ أَنْ أُنْكِحَكَ إِحْدَى ابْنَتَيَّ هَاتَيْنِ</span> ] پیاوه‌كه‌ وتی: ئه‌ی موسا - <span class=\"saw\">صلی الله علیه وسلم</span> -  من ئه‌مه‌وێ یه‌كێك له‌م دوو كچه‌ی خۆمت لێ ماره‌ بكه‌م [ <span class=\"arabic uthmani\">عَلَى أَنْ تَأْجُرَنِي ثَمَانِيَ حِجَجٍ</span> ] تۆیش هه‌شت ساڵ شوانیم بۆ بكه‌ [ <span class=\"arabic uthmani\">فَإِنْ أَتْمَمْتَ عَشْرًا فَمِنْ عِنْدِكَ</span> ] ئه‌گه‌ر ده‌ ساڵیشم بۆ ته‌واو بكه‌ی ئه‌وه‌ له‌ چاكه‌ی خۆته‌ [ <span class=\"arabic uthmani\">وَمَا أُرِيدُ أَنْ أَشُقَّ عَلَيْكَ</span> ] وه‌ من نامه‌وێ تووشی مه‌شه‌قه‌و ناڕه‌حه‌تیت بكه‌م بڵێم ئیلا ئه‌بێ ده‌ ساڵ شوانیم بۆ بكه‌ی، ئه‌گه‌ر هه‌شت ساڵ بكه‌ی به‌سه‌، وه‌ ئه‌گه‌ر ده‌یشت كرد ئه‌وه‌ له‌ چاكه‌ی خۆته‌ [ <span class=\"arabic uthmani\">سَتَجِدُنِي إِنْ شَاءَ اللَّهُ مِنَ الصَّالِحِينَ (٢٧)</span> ] وه‌ إن شاء الله ئه‌مبینی من كه‌سێكی چاك ئه‌بم و به‌ چاكه‌ مامه‌ڵه‌ت له‌گه‌ڵدا ده‌كه‌م."
    },
    {
      "verse_id": 28,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ ذَلِكَ بَيْنِي وَبَيْنَكَ أَيَّمَا الْأَجَلَيْنِ قَضَيْتُ</span> ] موسایش - <span class=\"saw\">صلی الله علیه وسلم</span> -  وتی: ئه‌مه‌ به‌ڵێنێك بێت له‌ نێوان من و تۆدا هه‌ر كام له‌و دوو ماوه‌یه‌م به‌سه‌ر برد هه‌شت ساڵه‌كه‌ یان ده‌ ساڵه‌كه‌ [ <span class=\"arabic uthmani\">فَلَا عُدْوَانَ عَلَيَّ</span> ] ئه‌وه‌ زوڵمم له‌سه‌ر نیه‌، واته‌: داوای زیاترم لێ مه‌كه‌ [ <span class=\"arabic uthmani\">وَاللَّهُ عَلَى مَا نَقُولُ وَكِيلٌ (٢٨)</span> ] وه‌ خوای گه‌وره‌ش شاهیدو پارێزه‌رو ئاگاداره‌ له‌م مه‌رجه‌ی كه‌ دامانناوه‌."
    },
    {
      "verse_id": 29,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  ده‌گه‌ڕێته‌وه‌ بۆ ميسر}\n [ <span class=\"arabic uthmani\">فَلَمَّا قَضَى مُوسَى الْأَجَلَ</span> ] كاتێك كه‌ موسى ماوه‌كه‌ی ته‌واو كرد، ده‌ ساڵی ڕێكی ته‌واو كردووه‌ نه‌ك هه‌شته‌كه‌ وه‌كو له‌ (بوخاری)دا هاتووه‌ [ <span class=\"arabic uthmani\">وَسَارَ بِأَهْلِهِ</span> ] وه‌ تامه‌زرۆى وڵات و كه‌سوكارى بوو، ویستى به‌ نهێنى بگه‌ڕێته‌وه‌ بۆ میصر، وه‌ هه‌ندێك مه‌ڕیشى پێ بوو كه‌ غه‌زورى پێیدا بوو هێنایه‌وه‌ بۆ میصر، وه‌ خێزانه‌كه‌یشى پێبوو له‌شه‌وێكى زستانى ساردى باراناوى تاریكدا، چه‌ندێك هه‌وڵى ده‌دا ئاگرى بۆ ناكرایه‌وه‌ [ <span class=\"arabic uthmani\">آنَسَ مِنْ جَانِبِ الطُّورِ نَارًا</span> ] پێشتریش له‌ سووره‌تی (طه) باس كرا له‌لای كێوی (طور)ه‌وه‌ له‌ دووره‌وه‌ ئاگرێكی بینی [ <span class=\"arabic uthmani\">قَالَ لِأَهْلِهِ امْكُثُوا</span> ] به‌ خێزانه‌كه‌ی وت ئێوه‌ لێره‌ بمێننه‌وه‌ [ <span class=\"arabic uthmani\">إِنِّي آنَسْتُ نَارًا</span> ] به‌ دڵنیایى من ئاگرێكم بینیوه‌ [ <span class=\"arabic uthmani\">لَعَلِّي آتِيكُمْ مِنْهَا بِخَبَرٍ</span> ] ئه‌چمه‌ سه‌ر ئه‌و ئاگره‌ به‌ڵكو ئه‌گه‌ر كه‌سێكی لێ بوو هه‌واڵێكتان بۆ بێنمه‌وه‌، چونكه‌ رێگایان ون كردبوو [ <span class=\"arabic uthmani\">أَوْ جَذْوَةٍ مِنَ النَّارِ</span> ] یاخود پشكۆیه‌ك له‌ ئاگره‌كه‌ دێنم [ <span class=\"arabic uthmani\">لَعَلَّكُمْ تَصْطَلُونَ (٢٩)</span> ] به‌ڵكو ئاگری پێ بكه‌ینه‌وه‌و خۆمانی پێ گه‌رم بكه‌ینه‌وه‌."
    },
    {
      "verse_id": 30,
      "isHTML": true,
      "isTafsir": true,
      "text": "{خواى گه‌وره‌ قسه‌ له‌گه‌ڵ موسا پێغه‌مبه‌ر - <span class=\"saw\">صلی الله علیه وسلم</span> -  ده‌كات}\n [ <span class=\"arabic uthmani\">فَلَمَّا أَتَاهَا</span> ] كاتێك هاته‌ لای ئاگره‌كه‌ بینی دارێكى سه‌وزه‌و ئاگرى گرتووه‌ ده‌دره‌وشێته‌وه‌و نووری خوای گه‌وره‌یه‌ [ <span class=\"arabic uthmani\">نُودِيَ مِنْ شَاطِئِ الْوَادِ الْأَيْمَنِ</span> ] له‌ كه‌ناری دۆڵه‌كه‌ له‌لای ڕاسته‌وه‌ خوای گه‌وره‌ بانگی له‌ موسى - <span class=\"saw\">صلی الله علیه وسلم</span> -  كرد [ <span class=\"arabic uthmani\">فِي الْبُقْعَةِ الْمُبَارَكَةِ مِنَ الشَّجَرَةِ</span> ] له‌و پارچه‌ زه‌ویه‌ پیرۆزه‌ لای داره‌كه‌ كه‌ له‌ كه‌ناره‌كه‌دا ڕوابوو [ <span class=\"arabic uthmani\">أَنْ يَا مُوسَى إِنِّي أَنَا اللَّهُ رَبُّ الْعَالَمِينَ (٣٠)</span> ] خوای گه‌وره‌ فه‌رمووی: ئه‌ی موسى - <span class=\"saw\">صلی الله علیه وسلم</span> -  ئه‌وه‌ى قسه‌ت له‌گه‌ڵ ده‌كات منم الله په‌روه‌ردگاری هه‌موو جیهان (ئه‌میش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ سیفه‌تى قسه‌ كردنى هه‌یه‌و هه‌ر كات ویستى لێبێت قسه‌ ده‌كات و چۆنێتیه‌كه‌یشى ته‌نها خۆى ده‌یزانێت)."
    },
    {
      "verse_id": 31,
      "isHTML": true,
      "isTafsir": true,
      "text": "{گۆچانه‌كه‌ى موسا پێغه‌مبه‌ر - <span class=\"saw\">صلی الله علیه وسلم</span> -  ده‌بێت به‌ مار!}\n [ <span class=\"arabic uthmani\">وَأَنْ أَلْقِ عَصَاكَ</span> ] وه‌ ئه‌و گۆچانه‌ی به‌ده‌ستته‌وه‌یه‌ فڕێی بده‌ تا موعجیزه‌یه‌كت نیشان بده‌م كه‌ فڕێی دا بوو به‌ مارێكی زۆر گه‌وره‌ [ <span class=\"arabic uthmani\">فَلَمَّا رَآهَا تَهْتَزُّ كَأَنَّهَا جَانٌّ</span> ] كاتێك بینى ئه‌و ماره‌ ئه‌جوولایه‌وه‌ زۆر به‌خێرایی وه‌ زۆر گه‌وره‌ بوو وه‌كو جنی، ئه‌گه‌یشت به‌ هه‌ر تاوێرو به‌ردێكى گه‌وره‌ قوتى ده‌دا [ <span class=\"arabic uthmani\">وَلَّى مُدْبِرًا</span> ] موسى - <span class=\"saw\">صلی الله علیه وسلم</span> -  ئه‌وه‌ی بینی یه‌كسه‌ر ڕایكردو پشتی هه‌ڵكردو ڕۆی [ <span class=\"arabic uthmani\">وَلَمْ يُعَقِّبْ</span> ] وه‌ ئاوڕی نه‌دایه‌و نه‌گه‌ڕایه‌وه‌ له‌ ترسا [ <span class=\"arabic uthmani\">يَا مُوسَى أَقْبِلْ وَلَا تَخَفْ</span> ] خوای گه‌وره‌ فه‌رمووی: ئه‌ی موسى - <span class=\"saw\">صلی الله علیه وسلم</span> -  وه‌ره‌ بگه‌ڕێره‌وه‌و مه‌ترسێ [ <span class=\"arabic uthmani\">إِنَّكَ مِنَ الْآمِنِينَ (٣١)</span> ] تۆ ئه‌مینی و هیچ زیانێك به‌ تۆ ناگات."
    },
    {
      "verse_id": 32,
      "isHTML": true,
      "isTafsir": true,
      "text": "{موعجيزه‌يه‌كى ترى موسا پێغه‌مبه‌ر - <span class=\"saw\">صلی الله علیه وسلم</span> -}\n [ <span class=\"arabic uthmani\">اسْلُكْ يَدَكَ فِي جَيْبِكَ</span> ] وه‌ ده‌ستت بخه‌ره‌ ناو ملوانی قه‌میسه‌كه‌ته‌وه‌ [ <span class=\"arabic uthmani\">تَخْرُجْ بَيْضَاءَ</span> ] كه‌ ده‌ستت ده‌رئه‌كه‌ی زۆر سپی و جوانه‌و وه‌كو مانگى چوارده‌ ده‌دره‌وشێته‌وه‌، ئه‌مه‌یش موعجیزه‌یه‌كی تره‌ (موسى - <span class=\"saw\">صلی الله علیه وسلم</span> -  خۆی كه‌سێكی ئه‌سمه‌ر بووه‌ وه‌كو له‌ بوخاریدا هاتووه‌) [ <span class=\"arabic uthmani\">مِنْ غَيْرِ سُوءٍ</span> ] به‌بێ ئه‌وه‌ی كه‌ به‌ڵه‌ك یاخود گه‌ڕوگول بێت [ <span class=\"arabic uthmani\">وَاضْمُمْ إِلَيْكَ جَنَاحَكَ مِنَ الرَّهْبِ</span> ] وه‌ كه‌ ترسایت هه‌ردوو ده‌ستت كۆبكه‌وه‌و بیخه‌ره‌ سه‌ر دڵت ترست نامێنێت و دڵئارام ده‌بیت (كه‌ فیرعه‌ونى ببینیایه‌ ده‌ترسا به‌ڵام كه‌ واى ده‌كرد خواى گه‌وره‌ ترسى ده‌خسته‌ دڵى فیرعه‌ونه‌وه‌و فیرعه‌ون زۆر له‌ موسى ده‌ترساو وه‌كو گوێدرێژ میزى ده‌كرده‌ ژێر خۆى) [ <span class=\"arabic uthmani\">فَذَانِكَ بُرْهَانَانِ مِنْ رَبِّكَ إِلَى فِرْعَوْنَ وَمَلَئِهِ</span> ] ئه‌مه‌ دوو به‌ڵگه‌و حوجه‌و موعجیزه‌یه‌ له‌ په‌روه‌ردگارته‌وه‌ بۆ تۆ تا بڕۆی بۆ لای فیرعه‌ون و ده‌سه‌ڵاتدارانى [ <span class=\"arabic uthmani\">إِنَّهُمْ كَانُوا قَوْمًا فَاسِقِينَ (٣٢)</span> ] به‌ڕاستی ئه‌وان قه‌ومێك بوون له‌ گوێڕایه‌ڵى خواى گه‌وره‌ ده‌رچوو بوون."
    },
    {
      "verse_id": 33,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ رَبِّ إِنِّي قَتَلْتُ مِنْهُمْ نَفْسًا</span> ] موسى - <span class=\"saw\">صلی الله علیه وسلم</span> -  فه‌رمووی: ئه‌ی په‌روه‌ردگار من كاتی خۆی كه‌سێكم لێ كوشتوون [ <span class=\"arabic uthmani\">فَأَخَافُ أَنْ يَقْتُلُونِ (٣٣)</span> ] وه‌ له‌وه‌ ئه‌ترسێم كه‌ ئه‌وانیش من بكوژنه‌وه‌و تۆڵه‌م لێ بسه‌نن."
    },
    {
      "verse_id": 34,
      "isHTML": true,
      "isTafsir": true,
      "text": "{موسا پێغه‌مبه‌ر - <span class=\"saw\">صلی الله علیه وسلم</span> -  داوا له‌خواى گه‌وره‌ ده‌كات هارونى براى بكات به‌ پێغه‌مبه‌ر}\n [ <span class=\"arabic uthmani\">وَأَخِي هَارُونُ هُوَ أَفْصَحُ مِنِّي لِسَانًا</span> ] وه‌ هارونی برام زمانی له‌ من پاراوتره‌ له‌به‌ر ئه‌وه‌ی موسى - <span class=\"saw\">صلی الله علیه وسلم</span> -  گیریه‌ك له‌ زمانیدا هه‌بوو، (موسا - <span class=\"saw\">صلی الله علیه وسلم</span> -  كه‌ منداڵ بوو ده‌ستى بۆ ریشى فیرعه‌ون برد، ئه‌ویش توڕه‌ بوو وتى سوكایه‌تى پێكردووم ده‌بێت بیكوژم، ئاسیاى خێزانى وتى ئه‌مه‌ منداڵه‌و نافامێت تاقیبكه‌وه‌و پشكۆیه‌ك ئاگرو هه‌ندێك خورما دابنێ ئه‌گه‌ر ده‌ستى برد بۆ خورماكه‌ ئه‌وا بیكوژه‌، وه‌ ئه‌گه‌ر ده‌ستى برد بۆ پشكۆ ئاگره‌كه‌ ئه‌وا دیاره‌ نافامێت و مه‌یكوژه‌، موسا - <span class=\"saw\">صلی الله علیه وسلم</span> -  ده‌ستى برد بۆ پشكۆ ئاگره‌كه‌و بردى بۆ ده‌مى و رزگارى بوو له‌ كوشتن، جا له‌و كاته‌وه‌ گیرییه‌ك له‌ زمانیدا هه‌بوو) [ <span class=\"arabic uthmani\">فَأَرْسِلْهُ مَعِيَ</span> ] هارونی برام له‌گه‌ڵمدا بنێره‌و بیكه‌ به‌ پێغه‌مبه‌ر (چاكه‌كارترین برا بۆ براكه‌ى موسا بوو بۆ هارونى براى كه‌ داواى كرد خواى گه‌وره‌ بیكات به‌ پێغه‌مبه‌ر) [ <span class=\"arabic uthmani\">رِدْءًا يُصَدِّقُنِي</span> ] بۆ ئه‌وه‌ی ببێته‌ یارمه‌تیده‌رم و ئه‌وه‌ى من ده‌یڵێم بۆیان روون بكاته‌وه‌ تا به‌ڕاستم دابنێن [ <span class=\"arabic uthmani\">إِنِّي أَخَافُ أَنْ يُكَذِّبُونِ (٣٤)</span> ] له‌به‌ر ئه‌وه‌ی من له‌وه‌ ئه‌ترسێم كه‌ به‌ درۆم بزانن."
    },
    {
      "verse_id": 35,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ سَنَشُدُّ عَضُدَكَ بِأَخِيكَ</span> ] خوای گه‌وره‌ وه‌ڵامی دایه‌وه‌و فه‌رمووی: به‌ڵێ به‌هێزت ئه‌كه‌ین به‌ هارونی برات [ <span class=\"arabic uthmani\">وَنَجْعَلُ لَكُمَا سُلْطَانًا</span> ] وه‌ به‌ڵگه‌ی به‌هێزیشتان پێ ئه‌ده‌ین [ <span class=\"arabic uthmani\">فَلَا يَصِلُونَ إِلَيْكُمَا</span> ] ئه‌وان ناگه‌نه‌ ئێوه‌و ناتوانن هیچ ئازارێكتان بده‌ن [ <span class=\"arabic uthmani\">بِآيَاتِنَا أَنْتُمَا وَمَنِ اتَّبَعَكُمَا الْغَالِبُونَ (٣٥)</span> ] به‌هۆی ئه‌و ئایه‌ت و موعجیزانه‌ش كه‌ پێتان ئه‌ده‌ین ئێوه‌و شوێنكه‌وتوانتان زاڵ و سه‌ركه‌وتوو ده‌بن و ئه‌وان تێكئه‌شكێن."
    },
    {
      "verse_id": 36,
      "isHTML": true,
      "isTafsir": true,
      "text": "{ هه‌واڵ و  به‌سه‌رهاتى موسا پێغه‌مبه‌ر - <span class=\"saw\">صلی الله علیه وسلم</span> -  و فيرعه‌ون}\n [ <span class=\"arabic uthmani\">فَلَمَّا جَاءَهُمْ مُوسَى بِآيَاتِنَا بَيِّنَاتٍ</span> ] كاتێك كه‌ موسا - <span class=\"saw\">صلی الله علیه وسلم</span> -  ئه‌و موعجیزه‌ ئاشكراو ڕوونانه‌ى بۆ فیرعه‌ون و ده‌سه‌ڵاتدارانى برد [ <span class=\"arabic uthmani\">قَالُوا مَا هَذَا إِلَّا سِحْرٌ مُفْتَرًى</span> ] ئه‌وان وتیان: ئه‌مه‌ هیچ شتێك نیه‌ ته‌نها جادوویه‌كه‌و هه‌ڵبه‌ستراوه‌و خۆت داتهێناوه‌ [ <span class=\"arabic uthmani\">وَمَا سَمِعْنَا بِهَذَا فِي آبَائِنَا الْأَوَّلِينَ (٣٦)</span> ] وه‌ ئێمه‌ له‌ باوك و باپیرانی پێشینمان شتێكی وامان نه‌بیستووه‌ كه‌سێك ئاوا بێت و بانگه‌شه‌ی پێغه‌مبه‌رایه‌تی بكات و بڵێت به‌ تاك و ته‌نها خوا بپه‌رستن و شه‌ریكى بۆ دامه‌نێن."
    },
    {
      "verse_id": 37,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالَ مُوسَى رَبِّي أَعْلَمُ بِمَنْ جَاءَ بِالْهُدَى مِنْ عِنْدِهِ</span> ] وه‌ موسى - <span class=\"saw\">صلی الله علیه وسلم</span> -  فه‌رمووی: په‌روه‌ردگارم زاناتره‌ به‌و كه‌سه‌ی كه‌ هیدایه‌تی هێناوه‌ له‌لایه‌ن خوای گه‌وره‌وه‌ (كه‌ مه‌به‌ستی خۆیه‌تی) [ <span class=\"arabic uthmani\">وَمَنْ تَكُونُ لَهُ عَاقِبَةُ الدَّارِ</span> ] وه‌ سه‌ره‌نجام و سه‌ركه‌وتن بۆ كێ ده‌بێت [ <span class=\"arabic uthmani\">إِنَّهُ لَا يُفْلِحُ الظَّالِمُونَ (٣٧)</span> ] به‌ دڵنیایى خوای گه‌وره‌ كه‌سانی سته‌مكارو هاوبه‌شبڕیارده‌ر سه‌رناخات."
    },
    {
      "verse_id": 38,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالَ فِرْعَوْنُ يَا أَيُّهَا الْمَلَأُ مَا عَلِمْتُ لَكُمْ مِنْ إِلَهٍ غَيْرِي</span> ] وه‌ فیرعه‌ون وتی: ئه‌ی پیاوماقوڵان و خانه‌دانان من نه‌مزانیوه‌ ئێوه‌ جگه‌ له‌ من خوایه‌كی ترتان هه‌بێ [ <span class=\"arabic uthmani\">فَأَوْقِدْ لِي يَا هَامَانُ عَلَى الطِّينِ</span> ] ئه‌ی هامان (كه‌ وه‌زیرو راوێژكاری بوو) ئاگر له‌و قوڕه‌ به‌رده‌و قوڕم بۆ سووركه‌وه‌، واته‌: خشتی سووره‌وه‌كراوم بۆ دروست بكه‌ [ <span class=\"arabic uthmani\">فَاجْعَلْ لِي صَرْحًا</span> ] وه‌ كۆشكێكی به‌رزم بۆ دروست بكه‌ [ <span class=\"arabic uthmani\">لَعَلِّي أَطَّلِعُ إِلَى إِلَهِ مُوسَى</span> ] بۆ ئه‌وه‌ی بچمه‌ سه‌ر كۆشكه‌كه‌ تا سه‌ركه‌وم بۆ لای خوایه‌كه‌ی موسى- <span class=\"saw\">صلی الله علیه وسلم</span> -  كه‌ ده‌ڵێت خوایه‌كه‌ى من له‌ ئاسمانه‌ [ <span class=\"arabic uthmani\">وَإِنِّي لَأَظُنُّهُ مِنَ الْكَاذِبِينَ (٣٨)</span> ] هه‌ر چه‌نده‌ من گومان ئه‌به‌م كه‌ موسى - <span class=\"saw\">صلی الله علیه وسلم</span> -  درۆ بكات و هیچ خوای نه‌بێت."
    },
    {
      "verse_id": 39,
      "isHTML": true,
      "isTafsir": true,
      "text": "[ <span class=\"arabic uthmani\">وَاسْتَكْبَرَ هُوَ وَجُنُودُهُ فِي الْأَرْضِ بِغَيْرِ الْحَقِّ</span> ] وه‌ فیرعه‌ون و سه‌ربازانی به‌ ناحه‌ق خۆیان به‌گه‌وره‌زانی له‌سه‌ر ڕووی زه‌ویدا له‌ میصر [ <span class=\"arabic uthmani\">وَظَنُّوا أَنَّهُمْ إِلَيْنَا لَا يُرْجَعُونَ (٣٩)</span> ] وه‌ گومانی وایان ئه‌برد كه‌ بۆ لای ئێمه‌ ناگه‌ڕێنه‌وه‌و زیندوو بوونه‌وه‌ نیه‌."
    },
    {
      "verse_id": 40,
      "isHTML": true,
      "isTafsir": true,
      "text": "{خواى گه‌وره‌ فيرعه‌ون و سه‌ربازه‌كانى له‌ناو ده‌بات}\n [ <span class=\"arabic uthmani\">فَأَخَذْنَاهُ وَجُنُودَهُ</span> ] وه‌ فیرعه‌ون و سه‌ربازه‌كانیمان برده‌وه‌ [ <span class=\"arabic uthmani\">فَنَبَذْنَاهُمْ فِي الْيَمِّ</span> ] وه‌ فڕێمان دانه‌ ناو ده‌ریاكه‌وه‌و نوقممان كردن [ <span class=\"arabic uthmani\">فَانْظُرْ كَيْفَ كَانَ عَاقِبَةُ الظَّالِمِينَ (٤٠)</span> ] وه‌ تۆ ته‌ماشا بكه‌و بزانه‌ سه‌ره‌نجامی سته‌مكاران چۆن ئه‌بێ."
    },
    {
      "verse_id": 41,
      "isHTML": true,
      "isTafsir": true,
      "text": "[ <span class=\"arabic uthmani\">وَجَعَلْنَاهُمْ أَئِمَّةً يَدْعُونَ إِلَى النَّارِ</span> ] وه‌ ئه‌وانمان كرده‌ پێشه‌وا بۆ شوێنكه‌وتوانیان به‌ڵام بانگی خه‌ڵكیان ئه‌كرد بۆ ئاگرو پێشه‌وای خراپ بوون [ <span class=\"arabic uthmani\">وَيَوْمَ الْقِيَامَةِ لَا يُنْصَرُونَ (٤١)</span> ] وه‌ له‌ ڕۆژی قیامه‌تیش كه‌س نیه‌ سه‌ریان بخات و له‌ سزای خوای گه‌وره‌ بیانپارێزێت (توشى سه‌رشۆڕى و ریسوایى و سزاى دونیاو قیامه‌ت بوون، وه‌ ئه‌مه‌ سه‌ره‌نجامى تێكڕاى كافرانه‌)."
    },
    {
      "verse_id": 42,
      "isHTML": true,
      "isTafsir": true,
      "text": "[ <span class=\"arabic uthmani\">وَأَتْبَعْنَاهُمْ فِي هَذِهِ الدُّنْيَا لَعْنَةً</span> ] وه‌ له‌ دونیایشدا له‌عنه‌تمان لێ كردن و له‌ ڕه‌حمه‌تی خۆمان ده‌رمان كردن [ <span class=\"arabic uthmani\">وَيَوْمَ الْقِيَامَةِ هُمْ مِنَ الْمَقْبُوحِينَ (٤٢)</span> ] وه‌ له‌ ڕۆژی قیامه‌تیشدا دیسانه‌وه‌ ده‌ركراو ئه‌بن له‌ ڕه‌حمه‌تی خوا، یاخود بوغزێنراو ئه‌بن له‌لایه‌ن خوای گه‌وره‌وه‌، یاخود له‌ناو ئاگردا شوه‌یان ئه‌شێوێنین به‌ سووتاندن."
    },
    {
      "verse_id": 43,
      "isHTML": true,
      "isTafsir": true,
      "text": "[ <span class=\"arabic uthmani\">وَلَقَدْ آتَيْنَا مُوسَى الْكِتَابَ</span> ] وه‌ به‌دڵنیایى ئێمه‌ ته‌وراتمان به‌ موسى - <span class=\"saw\">صلی الله علیه وسلم</span> -  به‌خشی [ <span class=\"arabic uthmani\">مِنْ بَعْدِ مَا أَهْلَكْنَا الْقُرُونَ الْأُولَى</span> ] له‌ دوای ئه‌وه‌ی كه‌ چه‌نده‌ها ئوممه‌تانی كافرى پێشترمان له‌ناو برد (ئه‌بو سه‌عیدى خودرى) ده‌فه‌رمێت: له‌ دواى دابه‌زینى ته‌ورات خواى گه‌وره‌ هیچ ئوممه‌تێكى به‌ تێكڕا له‌ناو نه‌بردووه‌و فیرعه‌ون و شوێنكه‌وتوانى دوا ئوممه‌ت بوون كه‌ هه‌موویان پێكه‌وه‌ له‌ناوبران، ته‌نها خه‌ڵكى ئه‌و گونده‌ نه‌بێت كه‌ خواى گه‌وره‌ كردیانى به‌ مه‌یمون و به‌راز) [ <span class=\"arabic uthmani\">بَصَائِرَ لِلنَّاسِ</span> ] كه‌ ئه‌و ته‌وراته‌ چاوڕۆشنایی بوو بۆ خه‌ڵكی سه‌رده‌می خۆی كه‌ حه‌قیان پێی ئه‌دۆزیه‌وه‌ [ <span class=\"arabic uthmani\">وَهُدًى وَرَحْمَةً</span> ] وه‌ هیدایه‌ت بوو بۆ حه‌ق و ڕه‌حمه‌ت بوو له‌لایه‌ن خوای گه‌وره‌وه‌ بۆ خه‌ڵكی [ <span class=\"arabic uthmani\">لَعَلَّهُمْ يَتَذَكَّرُونَ (٤٣)</span> ] به‌ڵكو خه‌ڵكی یادی خوای گه‌وره‌و شوكرانه‌بژێری نیعمه‌ته‌كانی بكه‌ن."
    },
    {
      "verse_id": 44,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا كُنْتَ بِجَانِبِ الْغَرْبِيِّ إِذْ قَضَيْنَا إِلَى مُوسَى الْأَمْرَ</span> ] وه‌  ئه‌ی محمد - <span class=\"saw\">صلی الله علیه وسلم</span> -  خۆ تۆ له‌لای ڕۆژئاوای دۆڵی (سه‌ینا) نه‌بووی كاتێك كه‌ خوای گه‌وره‌ موناجات و قسه‌ی له‌گه‌ڵ موسادا - <span class=\"saw\">صلی الله علیه وسلم</span> -  كردو ئه‌و فه‌رمانه‌مان پێى ڕاگه‌یاند [ <span class=\"arabic uthmani\">وَمَا كُنْتَ مِنَ الشَّاهِدِينَ (٤٤)</span> ] وه‌ تۆ له‌وێ ئاماده‌ نه‌بووی تا ئه‌م شتانه‌ بزانی به‌ڵكو له‌ ڕێی وه‌حیه‌وه‌ هه‌موو ئه‌م به‌سه‌رهاتانه‌ی پێت ڕاگه‌یاندووه‌ (ئه‌مه‌یش به‌ڵگه‌یه‌ له‌سه‌ر پێغه‌مبه‌رایه‌تى محمد - <span class=\"saw\">صلی الله علیه وسلم</span> - )."
    },
    {
      "verse_id": 45,
      "isHTML": true,
      "isTafsir": true,
      "text": "[ <span class=\"arabic uthmani\">وَلَكِنَّا أَنْشَأْنَا قُرُونًا</span> ] وه‌ له‌ پاش ئه‌وه‌ش چه‌نده‌ها ئوممه‌تانی ترمان دروست كرد [ <span class=\"arabic uthmani\">فَتَطَاوَلَ عَلَيْهِمُ الْعُمُرُ</span> ] وه‌ ئه‌و ئوممه‌تانه‌ سه‌رده‌م و ته‌مه‌نیان درێژه‌ی كێشا وه‌ شه‌ریعه‌تیان لێ جیاواز بوو، وه‌ له‌ بیرو یادیان چوو كه‌ له‌ كتێبی ئه‌وانیشدا باسی پێغه‌مبه‌ری خوا هاتووه‌ - <span class=\"saw\">صلی الله علیه وسلم</span> -  به‌ڵام له‌ یادو بیریان كردو وه‌فایان نه‌كرد به‌رامبه‌ری [ <span class=\"arabic uthmani\">وَمَا كُنْتَ ثَاوِيًا فِي أَهْلِ مَدْيَنَ</span> ] وه‌ ئه‌ی محمد - <span class=\"saw\">صلی الله علیه وسلم</span> -  تۆ جێگیرو نیشته‌جێ نه‌بووی له‌لای خه‌ڵكی (مه‌دیه‌ن) هه‌روه‌كو چۆن موسى - <span class=\"saw\">صلی الله علیه وسلم</span> -  له‌وێ بووه‌ [ <span class=\"arabic uthmani\">تَتْلُو عَلَيْهِمْ آيَاتِنَا</span> ] كه‌ ئایه‌ته‌كانی ئێمه‌یان به‌سه‌ردا بخوێنیته‌وه‌ [ <span class=\"arabic uthmani\">وَلَكِنَّا كُنَّا مُرْسِلِينَ (٤٥)</span> ] به‌ڵكو ئێمه‌ تۆمان ناردووه‌ بۆ لای خه‌ڵكی مه‌ككه‌ وه‌ ئه‌م هه‌واڵانه‌ش له‌ ڕێی وه‌حیه‌وه‌ به‌ تۆمان ڕاگه‌یاندووه‌ ئه‌گه‌رنا تۆ له‌وێ نه‌بوویته‌."
    },
    {
      "verse_id": 46,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا كُنْتَ بِجَانِبِ الطُّورِ إِذْ نَادَيْنَا</span> ] وه‌ تۆ له‌لای كێوی (طور)یش نه‌بووی كاتێك له‌وێوه‌ قسه‌مان له‌گه‌ڵ موسادا - <span class=\"saw\">صلی الله علیه وسلم</span> -  كردو بانگمان كرد [ <span class=\"arabic uthmani\">وَلَكِنْ رَحْمَةً مِنْ رَبِّكَ</span> ] به‌ڵام ئه‌م وه‌حی و قورئانه‌ كه‌ بۆ تۆمان ناردووه‌ ڕه‌حمه‌تێكه‌ له‌ په‌روه‌ردگاره‌وه‌ بۆ تۆ [ <span class=\"arabic uthmani\">لِتُنْذِرَ قَوْمًا مَا أَتَاهُمْ مِنْ نَذِيرٍ مِنْ قَبْلِكَ</span> ] تا ئاگاداری قه‌ومێك بكه‌یته‌وه‌ كه‌ خه‌ڵكی مه‌ككه‌ن كه‌ پێش تۆ هیچ پێغه‌مبه‌رێكیان بۆ نه‌چووه‌ تا ئاگاداریان بكاته‌وه‌ [ <span class=\"arabic uthmani\">لَعَلَّهُمْ يَتَذَكَّرُونَ (٤٦)</span> ] به‌ڵكو ئه‌وانیش په‌ندو ئامۆژگاری وه‌رگرن وه‌ بیر بكه‌نه‌وه‌."
    },
    {
      "verse_id": 47,
      "isHTML": true,
      "isTafsir": true,
      "text": "[ <span class=\"arabic uthmani\">وَلَوْلَا أَنْ تُصِيبَهُمْ مُصِيبَةٌ</span> ] وه‌ ئه‌گه‌ر ئێمه‌ خه‌ڵكی مه‌ككه‌مان سزا بدایه‌و به‌ڵاو موسیبه‌ت و سزایه‌كمان بۆ دابه‌زاندنایه‌ [ <span class=\"arabic uthmani\">بِمَا قَدَّمَتْ أَيْدِيهِمْ</span> ] به‌هۆی تاوانه‌كانی خۆیانه‌وه‌ [ <span class=\"arabic uthmani\">فَيَقُولُوا رَبَّنَا لَوْلَا أَرْسَلْتَ إِلَيْنَا رَسُولًا</span> ] ئه‌و كاته‌ ئه‌یانووت: ئه‌ی په‌روه‌ردگار بۆ تۆ پێغه‌مبه‌رێكت بۆ نه‌ناردین [ <span class=\"arabic uthmani\">فَنَتَّبِعَ آيَاتِكَ</span> ] تا شوێن ئایه‌ته‌كانی تۆ بكه‌وتینایه‌ [ <span class=\"arabic uthmani\">وَنَكُونَ مِنَ الْمُؤْمِنِينَ (٤٧)</span> ] وه‌ بۆ ئه‌وه‌ی كه‌ ئێمه‌ باوه‌ڕمان بهێنایه‌، به‌ڵام خوای گه‌وره‌ ئه‌فه‌رمووێ: ئه‌وه‌ پێغه‌مبه‌رمان بۆ ناردن و ئاگاداری كردنه‌وه‌ و به‌ ته‌واوی دینى بۆ ڕوون كردنه‌وه‌."
    },
    {
      "verse_id": 48,
      "isHTML": true,
      "isTafsir": true,
      "text": "[ <span class=\"arabic uthmani\">فَلَمَّا جَاءَهُمُ الْحَقُّ مِنْ عِنْدِنَا</span> ] وه‌ كاتێك ئه‌و حه‌قه‌ كه‌ قورئانه‌ پیرۆزه‌كه‌یه‌ له‌لایه‌ن خوای گه‌وره‌وه‌ به‌ پێغه‌مبه‌ری خوادا - <span class=\"saw\">صلی الله علیه وسلم</span> -  بۆ خه‌ڵكی مه‌ككه‌ نێردرا [ <span class=\"arabic uthmani\">قَالُوا لَوْلَا أُوتِيَ مِثْلَ مَا أُوتِيَ مُوسَى</span> ] وتیان: ئه‌ی باشه‌ بۆچی چۆن موسا - <span class=\"saw\">صلی الله علیه وسلم</span> -  ته‌وراتی هه‌ر هه‌مووی به‌یه‌كجار بۆ دابه‌زی بۆ محمدیش - <span class=\"saw\">صلی الله علیه وسلم</span> -  هه‌موو قورئانی به‌یه‌كجار بۆ دانه‌به‌زی!؟، یاخود چۆن موسا - <span class=\"saw\">صلی الله علیه وسلم</span> -  ئه‌و هه‌موو موعجیزه‌یه‌ى بۆ هات بۆچى موعجیزه‌ى وایش بۆ محمد - <span class=\"saw\">صلی الله علیه وسلم</span> -  نایات!؟ [ <span class=\"arabic uthmani\">أَوَلَمْ يَكْفُرُوا بِمَا أُوتِيَ مُوسَى مِنْ قَبْلُ</span> ] ئایا كافرانی پێشتریش وه‌كو ئێوه‌ مرۆڤـ نه‌بوون و كوفریان نه‌كرد به‌و موعجیزانه‌ی كه‌ بۆ موسى هاتبوو؟ [ <span class=\"arabic uthmani\">قَالُوا سِحْرَانِ تَظَاهَرَا</span> ] وتیان: ته‌ورات و قورئان دوو جادوو سیحرن موسى و محمد كردوویانه‌، یان ئه‌و دوو پێغه‌مبه‌ره‌ جادووگه‌رو ساحیرن و هاوكاری یه‌كتریان كردووه‌ له‌سه‌ر ئه‌و درۆ هه‌ڵبه‌ستنه‌و له‌لایه‌ن خواوه‌ نه‌بووه‌ [ <span class=\"arabic uthmani\">وَقَالُوا إِنَّا بِكُلٍّ كَافِرُونَ (٤٨)</span> ] وه‌ وتیان: ئێمه‌ به‌ هه‌مووی كافرین به‌وه‌ی كه‌ بۆ موسى و محمدیش - <span class=\"saw\">صلی الله علیه وسلم</span> -  هاتووه."
    },
    {
      "verse_id": 49,
      "isHTML": true,
      "isTafsir": true,
      "text": "[ <span class=\"arabic uthmani\">قُلْ فَأْتُوا بِكِتَابٍ مِنْ عِنْدِ اللَّهِ هُوَ أَهْدَى مِنْهُمَا أَتَّبِعْهُ</span> ] ئه‌ی محمد - <span class=\"saw\">صلی الله علیه وسلم</span> -  پێیان بڵێ: ئه‌گه‌ر ڕاست ئه‌كه‌ن ئێوه‌ كتابێك بێنن له‌لایه‌ن خوای گه‌وره‌وه‌ كه‌ له‌ ته‌ورات و قورئان هیدایه‌تده‌رتر بێ ئه‌و كاته‌ ئێمه‌ شوێنی ئه‌كه‌وین [ <span class=\"arabic uthmani\">إِنْ كُنْتُمْ صَادِقِينَ (٤٩)</span> ] ئه‌گه‌ر ئێوه‌ ڕاستگۆن"
    },
    {
      "verse_id": 50,
      "isHTML": true,
      "isTafsir": true,
      "text": "[ <span class=\"arabic uthmani\">فَإِنْ لَمْ يَسْتَجِيبُوا لَكَ</span> ] وه‌ ئه‌گه‌ر وه‌ڵامیان نه‌دایته‌وه‌ بۆ ئه‌و شته‌، یان وه‌ڵامیان نه‌دایته‌وه‌ به‌وه‌ی كه‌ ئیمان بێنن [ <span class=\"arabic uthmani\">فَاعْلَمْ أَنَّمَا يَتَّبِعُونَ أَهْوَاءَهُمْ</span> ] ئه‌وه‌ بزانه‌ ئه‌وان ته‌نها شوێنى هه‌واو ئاره‌زووی پووچه‌ڵی خۆیان كه‌وتوون [ <span class=\"arabic uthmani\">وَمَنْ أَضَلُّ مِمَّنِ اتَّبَعَ هَوَاهُ بِغَيْرِ هُدًى مِنَ اللَّهِ</span> ] وه‌ كێ له‌و كه‌سه‌ گومڕاتره‌، واته‌: هیچ كه‌سێك له‌و كه‌سه‌ گومڕاتر نیه‌ كه‌ شوێن هه‌واو ئاره‌زووی خۆی بكه‌وێ به‌بێ هیدایه‌ت و ڕێنمایی له‌لایه‌نی خوای گه‌وره‌ [ <span class=\"arabic uthmani\">إِنَّ اللَّهَ لَا يَهْدِي الْقَوْمَ الظَّالِمِينَ (٥٠)</span> ] به‌ڕاستی خوای گه‌وره‌ هیدایه‌تی كه‌سانێكی سته‌مكار نادات."
    },
    {
      "verse_id": 51,
      "isHTML": true,
      "isTafsir": true,
      "text": "[ <span class=\"arabic uthmani\">وَلَقَدْ وَصَّلْنَا لَهُمُ الْقَوْلَ لَعَلَّهُمْ يَتَذَكَّرُونَ (٥١)</span> ] (رِفَاعة القُرَظِيّ) ده‌فه‌رمێت: ئه‌م ئایه‌ته‌ له‌سه‌ر ده‌ كه‌س دابه‌زى كه‌ من یه‌كێكیان بووم، واته‌: ئێمه‌ وته‌ی خۆمان هه‌ندێكیمان به‌ هه‌ندێكی گه‌یاندووه‌، واته‌: وته‌ی خۆمان درێژ كردۆته‌وه‌و ڕوونمان كردۆته‌وه‌ به‌ڵكو قوڕه‌یش بیر بكه‌نه‌وه‌و په‌ندو ئامۆژگاری وه‌ربگرن، یاخود پێغه‌مبه‌ر له‌ دوای پێغه‌مبه‌رمان ناردووه‌ به‌ڵكو په‌ندو ئامۆژگارى وه‌ربگرن."
    },
    {
      "verse_id": 52,
      "isHTML": true,
      "isTafsir": true,
      "text": "[ <span class=\"arabic uthmani\">الَّذِينَ آتَيْنَاهُمُ الْكِتَابَ مِنْ قَبْلِهِ</span> ] ئه‌و كه‌سانه‌ی كه‌ كتابمان پێ به‌خشیوون له‌ پێش قورئاندا له‌ ئه‌هلی كتاب [ <span class=\"arabic uthmani\">هُمْ بِهِ يُؤْمِنُونَ (٥٢)</span> ] ئه‌وان ئیمانی پێ دێنن ئه‌وانه‌ی كه‌ موسڵمان بوونه‌ وه‌كو (عبدالله‌ی كوڕی سه‌لام) و جگه‌ له‌و، ئه‌م ئایه‌ته‌ له‌سه‌ر (نه‌جاشى) و هاوه‌ڵه‌كانى دابه‌زى."
    },
    {
      "verse_id": 53,
      "isHTML": true,
      "isTafsir": true,
      "text": "[ <span class=\"arabic uthmani\">وَإِذَا يُتْلَى عَلَيْهِمْ قَالُوا آمَنَّا بِهِ</span> ] وه‌ كاتێك كه‌ قورئانیان به‌سه‌ردا بخوێنیته‌وه‌ ئه‌وان ئه‌ڵێن: ئێمه‌ پێش ئه‌م قورئانه‌یش هه‌ر یه‌كخواپه‌رست و موسڵمان بووینه‌و ئیمانمان پێی هه‌یه‌ [ <span class=\"arabic uthmani\">إِنَّهُ الْحَقُّ مِنْ رَبِّنَا</span> ] ئه‌مه‌ حه‌قه‌و له‌لایه‌ن په‌روه‌ردگارمانه‌وه‌یه‌ [ <span class=\"arabic uthmani\">إِنَّا كُنَّا مِنْ قَبْلِهِ مُسْلِمِينَ (٥٣)</span> ] ئێمه‌ پێش ئه‌وه‌یش موسڵمان بووینه‌ وه‌ خۆمان ته‌سلیمی خوای گه‌وره‌ كردووه‌ له‌به‌ر ئه‌وه‌ی له‌ ته‌ورات و ئینجیلدا باسی پێغه‌مبه‌ر كراوه‌ - <span class=\"saw\">صلی الله علیه وسلم</span> -  ئیمانمان پێی هێناوه‌."
    },
    {
      "verse_id": 54,
      "isHTML": true,
      "isTafsir": true,
      "text": "[ <span class=\"arabic uthmani\">أُولَئِكَ يُؤْتَوْنَ أَجْرَهُمْ مَرَّتَيْنِ بِمَا صَبَرُوا</span> ] ئه‌و كه‌سانه‌ی كه‌ ئه‌هلی كتاب بوونه‌ پاشان كه‌ پێغه‌مبه‌ری خوا - <span class=\"saw\">صلی الله علیه وسلم</span> -  هاتووه‌ ئیمانیان به‌میش هێناوه‌ دووجار ئه‌جرو پاداشتی خۆیان وه‌رئه‌گرن: یه‌كێكیان له‌سه‌ر ئه‌وه‌ی كه‌ شوێن پێغه‌مبه‌ره‌كه‌ی خۆیان كه‌وتوون، وه‌ یه‌كێكی تریشیان له‌سه‌ر ئه‌وه‌ی كه‌ پێغه‌مبه‌ری خوا - <span class=\"saw\">صلی الله علیه وسلم</span> -  هات شوێنی كه‌وتن، وه‌ به‌هۆی صه‌برو ئارام گرتن و دامه‌زراویان له‌سه‌ر ئیمان هێنان به‌ كتابی یه‌كه‌م پاشان به‌ قورئان [ <span class=\"arabic uthmani\">وَيَدْرَءُونَ بِالْحَسَنَةِ السَّيِّئَةَ</span> ] وه‌ به‌ چاكه‌ وه‌ڵامی خراپه‌ ئه‌ده‌نه‌وه‌ [ <span class=\"arabic uthmani\">وَمِمَّا رَزَقْنَاهُمْ يُنْفِقُونَ (٥٤)</span> ] وه‌ له‌وه‌یشی كه‌ پێمان به‌خشیون له‌ پێناو خوای گه‌وره‌دا ئه‌یبه‌خشن."
    },
    {
      "verse_id": 55,
      "isHTML": true,
      "isTafsir": true,
      "text": "[ <span class=\"arabic uthmani\">وَإِذَا سَمِعُوا اللَّغْوَ أَعْرَضُوا عَنْهُ</span> ] وه‌ كاتێك گوێیان له‌ قسه‌ی پڕوپووچ و بێمانا ئه‌بێ له‌لایه‌ن هاوبه‌شبڕیارده‌رانه‌وه‌ كه‌ تانه‌و ته‌شه‌ر له‌ دینه‌كه‌یان بده‌ن ئه‌مان پشتیان تێ ئه‌كه‌ن و تێكه‌ڵیان نابن [ <span class=\"arabic uthmani\">وَقَالُوا لَنَا أَعْمَالُنَا</span> ] وه‌ پێیان ئه‌ڵێن: ئێمه‌ كرده‌وه‌ی چاكى خۆمان هه‌یه‌و كوفری ئێوه‌ زه‌ره‌رو زیان به‌ ئێمه‌ ناگه‌یه‌نێ [ <span class=\"arabic uthmani\">وَلَكُمْ أَعْمَالُكُمْ</span> ] وه‌ ئێوه‌ش كرده‌وه‌ی خۆتان هه‌یه‌و سوودی ئێمه‌ بۆ ئێوه‌ نایات ئه‌گه‌ر ئیمان نه‌هێنن [ <span class=\"arabic uthmani\">سَلَامٌ عَلَيْكُمْ</span> ] ئێوه‌ سه‌لامه‌تن له‌ ئێمه‌و هیچ خراپه‌یه‌ك له‌ ئێمه‌وه‌ به‌ ئێوه‌ ناگات [ <span class=\"arabic uthmani\">لَا نَبْتَغِي الْجَاهِلِينَ (٥٥)</span> ] وه‌ ئێمه‌ نامانه‌وێ هاوڕێیه‌تی خه‌ڵكانی نه‌زان و نه‌فام بكه‌ین و رێگاى ئه‌وان ناگرینه‌به‌ر."
    },
    {
      "verse_id": 56,
      "isHTML": true,
      "isTafsir": true,
      "text": "{هيدايه‌تدان به‌ده‌ست خوايه‌}\n [ <span class=\"arabic uthmani\">إِنَّكَ لَا تَهْدِي مَنْ أَحْبَبْتَ</span> ] پێغه‌مبه‌رى خوا - <span class=\"saw\">صلی الله علیه وسلم</span> -  (ئه‌بو طاڵیب)ی مامه‌ی له‌سه‌ره‌مه‌رگدا بوو پێى فه‌رموو: ئه‌ى مامه‌ بڵێ: لا إله إلا الله شایه‌تیت بۆ ده‌ده‌م له‌ رۆژى قیامه‌ت، زۆر هه‌وڵیدا كه‌ موسڵمان بێت به‌ڵام (ئه‌بو جه‌هل و عبدالله¬ى كوڕى ئه‌بى ئومه‌ییه‌) له‌وێ بوون و وتیان: ئایا واز له‌ دینى (عبدالمطلب) دێنى!، پێغه‌مبه‌رى خوایش - <span class=\"saw\">صلی الله علیه وسلم</span> -  ده‌یفه‌رموو: ئه‌ى مامه‌، بڵێ: لا إله إلا الله شایه‌تیت بۆ ده‌ده‌م له‌ رۆژى قیامه‌ت، ئه‌وانیش ده‌یانووت نه‌كه‌یت موسڵمان نه‌بیت، ئه‌ویش موسڵمان نه‌بوو به‌ كافری مرد، خواى گه‌وره‌ ئه‌م ئایه‌ته‌ى دابه‌زاند: ئه‌ی محمد - <span class=\"saw\">صلی الله علیه وسلم</span> -  به‌ دڵنیایى تۆ ناتوانی هیدایه‌تی كه‌سێك بده‌ی كه‌ خۆشت ئه‌وێ خۆشه‌ویستى سروشتى نه‌ك شه‌رعى، چونكه‌ زۆر به‌رگرى له‌ پێغه‌مبه‌رى خوا - <span class=\"saw\">صلی الله علیه وسلم</span> -  ده‌كرد، یان پێت خۆشه‌ ئیمان بێنێ [ <span class=\"arabic uthmani\">وَلَكِنَّ اللَّهَ يَهْدِي مَنْ يَشَاءُ</span> ] به‌ڵكو خوای گه‌وره‌ خۆی هیدایه‌تی هه‌ر كه‌سێك ئه‌دات كه‌ ویستی لێ بێت و ئه‌و كه‌سه‌ شایه‌نی هیدایه‌ت بێت [ <span class=\"arabic uthmani\">وَهُوَ أَعْلَمُ بِالْمُهْتَدِينَ (٥٦)</span> ] وه‌ خوای گه‌وره‌ زاناتره‌ به‌وه‌ی كه‌ كێ شایه‌نی ئه‌وه‌یه‌ كه‌ هیدایه‌ت وه‌ربگرێ."
    },
    {
      "verse_id": 57,
      "isHTML": true,
      "isTafsir": true,
      "text": "[ <span class=\"arabic uthmani\">وَقَالُوا إِنْ نَتَّبِعِ الْهُدَى مَعَكَ نُتَخَطَّفْ مِنْ أَرْضِنَا</span> ] وه‌ كافرانى قوره‌یش ئه‌یانووت: ئه‌ی محمد - <span class=\"saw\">صلی الله علیه وسلم</span> -  ئه‌گه‌ر بێتوو ئێمه‌ شوێن ئه‌و هیدایه‌ت و دینه‌ی تۆ بكه‌وین ئه‌وه‌ عه‌ره‌ب دێن و ئه‌ده‌ن به‌سه‌رماندا وه‌ ئێمه‌ش شه‌ڕی هه‌موو عه‌ره‌بمان پێ ناكرێ، وه‌ له‌ زه‌وی خۆمان ده‌رمان ئه‌كه‌ن و شاربه‌ده‌رمان ده‌كه‌ن [ <span class=\"arabic uthmani\">أَوَلَمْ نُمَكِّنْ لَهُمْ حَرَمًا آمِنًا</span> ] خوای گه‌وره‌ ئه‌فه‌رمووێ: ئایا ئێمه‌ حه‌ره‌مێكی ئامینمان پێ نه‌به‌خشیوون كه‌ حه‌ره‌می كه‌عبه‌ كه‌ له‌وێیه‌و به‌هۆیه‌وه‌ ئه‌وانیش ئه‌من و ئاسایش باڵی به‌سه‌ریاندا كێشاوه‌ كه‌ كافرن، ئه‌ى كه‌ موسڵمان بن چۆن له‌ ئه‌من و ئاسایشدا نابن، ئه‌مه‌ بیانویه‌كى پوچه‌ڵ و درۆیه‌ [ <span class=\"arabic uthmani\">يُجْبَى إِلَيْهِ ثَمَرَاتُ كُلِّ شَيْءٍ</span> ] وه‌ له‌ هه‌موو لایه‌كه‌وه‌و له‌ شوێنه‌كانی تره‌وه‌ به‌روبوومیان بۆ دێت [ <span class=\"arabic uthmani\">رِزْقًا مِنْ لَدُنَّا</span> ] كه‌ ئه‌ویش ڕزقێكه‌ له‌لایه‌ن خوای گه‌وره‌وه‌ بۆ ئه‌وان [ <span class=\"arabic uthmani\">وَلَكِنَّ أَكْثَرَهُمْ لَا يَعْلَمُونَ (٥٧)</span> ] به‌ڵام زۆربه‌یان نه‌زانن و هه‌ست ناكه‌ن و ئه‌م شته‌ نازانن."
    },
    {
      "verse_id": 58,
      "isHTML": true,
      "isTafsir": true,
      "text": "[ <span class=\"arabic uthmani\">وَكَمْ أَهْلَكْنَا مِنْ قَرْيَةٍ بَطِرَتْ مَعِيشَتَهَا</span> ] وه‌ ئێمه‌ چه‌نده‌ها دێ و شارى ترمان له‌ناوبرد كه‌ ژیان و گوزه‌رانیان خۆشبوو به‌هۆی ئه‌وه‌ى له‌ خۆبایی بوون و سوپاسگوزار نه‌بوون [ <span class=\"arabic uthmani\">فَتِلْكَ مَسَاكِنُهُمْ لَمْ تُسْكَنْ مِنْ بَعْدِهِمْ</span> ] كه‌ خۆیان له‌ناوچوون ئا ئه‌وه‌ ماڵه‌كانیانه‌ تا ئێستاش كه‌س جێگیرو نیشته‌جێ نه‌بووه‌ تیایدا [ <span class=\"arabic uthmani\">إِلَّا قَلِيلًا</span> ] ته‌نها كه‌مێك نه‌بێ، مه‌گه‌ر ڕێبوارێك بێت و كه‌مێك بمێنێته‌وه‌و پاشان به‌جێی بێلێت [ <span class=\"arabic uthmani\">وَكُنَّا نَحْنُ الْوَارِثِينَ (٥٨)</span> ] وه‌ ئێمه‌ بووین به‌ میراتگریان، واته‌: هیچ كه‌سێكی تیا نه‌ماوه‌و چۆڵه‌."
    },
    {
      "verse_id": 59,
      "isHTML": true,
      "isTafsir": true,
      "text": "{خواى گه‌وره‌ سزاى خه‌ڵكى نادات تا پێغه‌مبه‌ريان بۆ نه‌نێرێت}\n [ <span class=\"arabic uthmani\">وَمَا كَانَ رَبُّكَ مُهْلِكَ الْقُرَى</span> ] وه‌ په‌روه‌ردگارت هیچ دێ و شارێك له‌ناو نابات [ <span class=\"arabic uthmani\">حَتَّى يَبْعَثَ فِي أُمِّهَا رَسُولًا</span> ] تا پێغه‌مبه‌رێك نه‌نێرێته‌ ناویان، وه‌ وتراوه‌: (فِي أُمِّهَا) واته‌: (أُمّ الْقُرَى) مه‌به‌ست پێی مه‌ككه‌یه‌ [ <span class=\"arabic uthmani\">يَتْلُو عَلَيْهِمْ آيَاتِنَا</span> ] كه‌ ئه‌و پێغه‌مبه‌ره‌ ئایه‌ته‌كانی خوای گه‌وره‌یان به‌سه‌ردا بخوێنێته‌وه‌و به‌ڵگه‌یان به‌سه‌ردا جێگیر بكات [ <span class=\"arabic uthmani\">وَمَا كُنَّا مُهْلِكِي الْقُرَى</span> ] وه‌ ئێمه‌ هیچ دێ و شارێك له‌ناو نابه‌ین [ <span class=\"arabic uthmani\">إِلَّا وَأَهْلُهَا ظَالِمُونَ (٥٩)</span> ] ئیلا مه‌گه‌ر خه‌ڵكه‌كه‌ی سته‌مكارو هاوبه‌شبڕیارده‌ر بن."
    },
    {
      "verse_id": 60,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا أُوتِيتُمْ مِنْ شَيْءٍ فَمَتَاعُ الْحَيَاةِ الدُّنْيَا وَزِينَتُهَا</span> ] وه‌ هه‌ر شتێك كه‌ پێتان به‌خشرابێ ئه‌وه‌ خۆشگوزه‌رانى و تام و چێژو ڕازاوه‌یی ژیانی دونیایه‌و ئه‌بڕێته‌وه‌و كۆتایی دێت [ <span class=\"arabic uthmani\">وَمَا عِنْدَ اللَّهِ خَيْرٌ وَأَبْقَى</span> ] به‌ڵام ئه‌وه‌ی لای خوای گه‌وره‌یه‌ له‌ پاداشت ئه‌وه‌ باشتره‌و ئه‌مێنێته‌وه‌و به‌رده‌وامه‌و كۆتایی نایه‌ت [ <span class=\"arabic uthmani\">أَفَلَا تَعْقِلُونَ (٦٠)</span> ] ئه‌ی بۆ بیر ناكه‌نه‌وه‌و تێناگه‌ن له‌وه‌ی كه‌ ئه‌وه‌ی لای خوای گه‌وره‌یه‌ باشتره‌ بۆتان."
    },
    {
      "verse_id": 61,
      "isHTML": true,
      "isTafsir": true,
      "text": "[ <span class=\"arabic uthmani\">أَفَمَنْ وَعَدْنَاهُ وَعْدًا حَسَنًا</span> ] ئایا كه‌سێك كه‌ باوه‌ڕدار بێت و به‌ڵێنێكی باشمان پێ دابێ به‌ به‌هه‌شت [ <span class=\"arabic uthmani\">فَهُوَ لَاقِيهِ</span> ] كه‌ ئه‌و به‌و به‌ڵێنه‌ی خوای گه‌وره‌ ده‌گات و خوای گه‌وره‌ به‌ڵێنی خۆی ئه‌باته‌ سه‌ر [ <span class=\"arabic uthmani\">كَمَنْ مَتَّعْنَاهُ مَتَاعَ الْحَيَاةِ الدُّنْيَا</span> ] وه‌كو كه‌سێك وایه‌ كه‌ ژیانی دونیای پێ ببه‌خشین كه‌ زوو له‌ناو ئه‌چێت و نامێنێ؟ [ <span class=\"arabic uthmani\">ثُمَّ هُوَ يَوْمَ الْقِيَامَةِ مِنَ الْمُحْضَرِينَ (٦١)</span> ] پاشان له‌ ڕۆژی قیامه‌تدا ئه‌و ئاماده‌ی سزا ئه‌بێت و خوای گه‌وره‌ سزای ئه‌دات، ئایا ئه‌م دووانه‌ یه‌كسانن؟ نه‌خێر هه‌رگیز یه‌كسان نابن"
    },
    {
      "verse_id": 62,
      "isHTML": true,
      "isTafsir": true,
      "text": "[ <span class=\"arabic uthmani\">وَيَوْمَ يُنَادِيهِمْ فَيَقُولُ أَيْنَ شُرَكَائِيَ الَّذِينَ كُنْتُمْ تَزْعُمُونَ (٦٢)</span> ] وه‌ له‌ ڕۆژی قیامه‌ت خوای گه‌وره‌ بانگی هاوبه‌شبڕیارده‌ران ئه‌كات و ئه‌فه‌رمووێ: ئه‌و كه‌سانه‌ی كه‌ ئێوه‌ له‌ دونیا به‌ گومانی خۆتان كردبووتان به‌ شه‌ریك بۆ من كوا ئه‌وانه‌ له‌ كوێن ئایا سه‌رتان ئه‌خه‌ن و فریاتان ئه‌كه‌ون و شه‌فاعه‌تتان بۆ ئه‌كه‌ن؟"
    },
    {
      "verse_id": 63,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ الَّذِينَ حَقَّ عَلَيْهِمُ الْقَوْلُ</span> ] ئه‌و كه‌سانه‌ی كه‌ وته‌و سزای خوای گه‌وره‌ حه‌ق بوو به‌سه‌ریاندا جێبه‌جێ بكرێ، كه‌ شه‌یتان و سه‌ركرده‌ی كافران و بێباوه‌ڕانن كه‌ خه‌ڵكیان گومڕا كردووه‌ ئه‌ڵێن: [ <span class=\"arabic uthmani\">رَبَّنَا هَؤُلَاءِ الَّذِينَ أَغْوَيْنَا</span> ] ئه‌ی په‌روه‌ردگار ئه‌مانه‌ بوون ئێمه‌ بانگمان كردن بۆ گومڕایی [ <span class=\"arabic uthmani\">أَغْوَيْنَاهُمْ</span> ] ئێمه‌ ئه‌وانمان گومڕا كرد [ <span class=\"arabic uthmani\">كَمَا غَوَيْنَا</span> ] چۆن خۆمان گومڕا بووین [ <span class=\"arabic uthmani\">تَبَرَّأْنَا إِلَيْكَ</span> ] ئێستا ئێمه‌ به‌ڕائه‌تیان لێ ئه‌كه‌ین و به‌رین له‌وان [ <span class=\"arabic uthmani\">مَا كَانُوا إِيَّانَا يَعْبُدُونَ (٦٣)</span> ] ئه‌وان به‌ هه‌واو ئاره‌زووی خۆیان ئێمه‌یان ئه‌په‌رست."
    },
    {
      "verse_id": 64,
      "isHTML": true,
      "isTafsir": true,
      "text": "[ <span class=\"arabic uthmani\">وَقِيلَ ادْعُوا شُرَكَاءَكُمْ</span> ] وه‌ خوای گه‌وره‌ ئه‌فه‌رمووێ: ده‌ی ئه‌و كه‌سانه‌ی كه‌ كردبووتان به‌ شه‌ریك بۆ خوای گه‌وره‌ بانگیان بكه‌ن با سه‌رتان بخه‌ن، یان سزاتان لێ دوورخه‌نه‌وه‌ [ <span class=\"arabic uthmani\">فَدَعَوْهُمْ</span> ] ئه‌وانیش بانگیان ئه‌كه‌ن [ <span class=\"arabic uthmani\">فَلَمْ يَسْتَجِيبُوا لَهُمْ</span> ] كه‌س وه‌ڵامیان ناداته‌وه‌ [ <span class=\"arabic uthmani\">وَرَأَوُا الْعَذَابَ</span> ] وه‌ سزای خوای گه‌وره‌ ئه‌بینن، سه‌ركرده‌كان و شوێنكه‌وتوان پێكه‌وه‌ ئه‌خرێنه‌ ناو سزای ئاگری دۆزه‌خه‌وه‌ [ <span class=\"arabic uthmani\">لَوْ أَنَّهُمْ كَانُوا يَهْتَدُونَ (٦٤)</span> ] كه‌ ئاگرى دۆزه‌خ ده‌بینن ئاواته‌خوازن كه‌ له‌ دونیا هیدایه‌تیان وه‌رگرتایه‌و موسڵمان بوونایا."
    },
    {
      "verse_id": 65,
      "isHTML": true,
      "isTafsir": true,
      "text": "[ <span class=\"arabic uthmani\">وَيَوْمَ يُنَادِيهِمْ</span> ] وه‌ له‌و ڕۆژه‌دا خوای گه‌وره‌ بانگیان ئه‌كات [ <span class=\"arabic uthmani\">فَيَقُولُ مَاذَا أَجَبْتُمُ الْمُرْسَلِينَ (٦٥)</span> ] پێیان ده‌فه‌رمێت: ئێوه‌ چی وه‌ڵامی نێردراو و پێغه‌مبه‌رانی خوای گه‌وره‌تان دایه‌وه‌."
    },
    {
      "verse_id": 66,
      "isHTML": true,
      "isTafsir": true,
      "text": "[ <span class=\"arabic uthmani\">فَعَمِيَتْ عَلَيْهِمُ الْأَنْبَاءُ</span> ] وه‌ هیچ حوجه‌و به‌ڵگه‌یه‌كیان پێ نامێنێت وه‌كو كوێر وان كه‌ ڕێگه‌ی خۆی نه‌دۆزێته‌وه‌ ئه‌مانیش ناتوانن هیچ قسه‌یه‌ك بكه‌ن [ <span class=\"arabic uthmani\">يَوْمَئِذٍ فَهُمْ لَا يَتَسَاءَلُونَ (٦٦)</span> ] وه‌ له‌و ڕۆژه‌دا هه‌ندێكیان پرسیار له‌ هه‌ندێكیان ناكه‌ن له‌به‌ر ئه‌وه‌ی هیچ عوزرو حوجه‌یه‌كیان نیه‌ بۆ ڕۆژی قیامه‌ت."
    },
    {
      "verse_id": 67,
      "isHTML": true,
      "isTafsir": true,
      "text": "[ <span class=\"arabic uthmani\">فَأَمَّا مَنْ تَابَ وَآمَنَ وَعَمِلَ صَالِحًا</span> ] به‌ڵام كه‌سێك ئه‌گه‌ر له‌ دونیادا ته‌وبه‌ی كردبێ وه‌ ئیمانی هێنابێ وه‌ كرده‌وه‌ی چاكی كردبێت (كرده‌وه‌ى چاك ئه‌وه‌یه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [ <span class=\"arabic uthmani\">فَعَسَى أَنْ يَكُونَ مِنَ الْمُفْلِحِينَ (٦٧)</span> ] ئه‌وانه‌ به‌ دڵنیایی سه‌رفرازو سه‌ركه‌وتوون، (عَسَى) له‌ لایه‌ن خواى گه‌وره‌وه‌ بۆ دووپات كردنه‌وه‌و جه‌ختكردنه‌."
    },
    {
      "verse_id": 68,
      "isHTML": true,
      "isTafsir": true,
      "text": "[ <span class=\"arabic uthmani\">وَرَبُّكَ يَخْلُقُ مَا يَشَاءُ وَيَخْتَارُ</span> ] وه‌ په‌روه‌ردگارت ویستی له‌ هه‌ر شتێك بێ دروستی ئه‌كات و هه‌ڵیئه‌بژێرێ [ <span class=\"arabic uthmani\">مَا كَانَ لَهُمُ الْخِيَرَةُ</span> ] به‌ڵام خه‌ڵكی هه‌ڵبژاردنیان بۆ نیه‌و بڵێن خوایه‌ بۆ ئه‌و وه‌حیه‌ت بۆ سه‌ر كه‌سێكی تر نه‌نارد، یان بۆ جگه‌ له‌ جبریل ئه‌و وه‌حیه‌ی نه‌هێنا [ <span class=\"arabic uthmani\">سُبْحَانَ اللَّهِ وَتَعَالَى عَمَّا يُشْرِكُونَ (٦٨)</span> ] پاك و مونه‌ززه‌هی و به‌رزو بڵندی بۆ خوای گه‌وره‌ له‌و شیركه‌ی كه‌ كافران بڕیاری ئه‌ده‌ن."
    },
    {
      "verse_id": 69,
      "isHTML": true,
      "isTafsir": true,
      "text": "[ <span class=\"arabic uthmani\">وَرَبُّكَ يَعْلَمُ مَا تُكِنُّ صُدُورُهُمْ وَمَا يُعْلِنُونَ (٦٩)</span> ] وه‌ په‌روه‌ردگارت زانایه‌ به‌وه‌ی كه‌ له‌ دڵیاندا شاردوویانه‌ته‌وه‌ له‌ شیرك و دژایه‌تی كردنى پێغه‌مبه‌ری خوا - <span class=\"saw\">صلی الله علیه وسلم</span> -  یان له‌ خراپه‌كاری، وه‌ ئه‌وه‌ی كه‌ ئاشكرایان كردووه‌."
    },
    {
      "verse_id": 70,
      "isHTML": true,
      "isTafsir": true,
      "text": "[ <span class=\"arabic uthmani\">وَهُوَ اللَّهُ لَا إِلَهَ إِلَّا هُوَ</span> ] وه‌ خوای گه‌وره‌ الله ته‌نها په‌رستراوی حه‌قه‌و هیچ په‌رستراوێكی حه‌ق نیه‌ جگه‌ له‌و [ <span class=\"arabic uthmani\">لَهُ الْحَمْدُ فِي الْأُولَى وَالْآخِرَةِ</span> ] حه‌مدو سه‌ناو ستایش به‌ ته‌نها بۆ خوای گه‌وره‌یه‌ له‌ دونیاو دواڕۆژدا [ <span class=\"arabic uthmani\">وَلَهُ الْحُكْمُ</span> ] وه‌ حوكم و بڕیاردانیش هه‌ر بۆ خوای گه‌وره‌یه‌ [ <span class=\"arabic uthmani\">وَإِلَيْهِ تُرْجَعُونَ (٧٠)</span> ] وه‌ هه‌ر بۆ لای خوای گه‌وره‌ ئه‌گه‌ڕێنه‌وه‌."
    },
    {
      "verse_id": 71,
      "isHTML": true,
      "isTafsir": true,
      "text": "{هه‌ندێك له‌ به‌خششه‌كانى خواى گه‌وره‌}\n [ <span class=\"arabic uthmani\">قُلْ أَرَأَيْتُمْ</span> ] ئه‌ی محمد - <span class=\"saw\">صلی الله علیه وسلم</span> -  پێیان بڵێ: هه‌واڵم پێ بده‌ن [ <span class=\"arabic uthmani\">إِنْ جَعَلَ اللَّهُ عَلَيْكُمُ اللَّيْلَ سَرْمَدًا إِلَى يَوْمِ الْقِيَامَةِ</span> ] ئه‌گه‌ر خوای گه‌وره‌ شه‌وتان بۆ به‌رده‌وام بكات و ڕۆژ نه‌كاته‌وه‌و به‌رده‌وام دونیا هه‌ر شه‌و بێت تا ڕۆژی قیامه‌ت [ <span class=\"arabic uthmani\">مَنْ إِلَهٌ غَيْرُ اللَّهِ يَأْتِيكُمْ بِضِيَاءٍ</span> ] ئه‌وا ئه‌و خوایه‌ كێیه‌ كه‌ ئه‌توانێ شه‌وی تاریكتان بۆ ڕووناك بكاته‌وه‌ جگه‌ له‌ خواى گه‌وره‌؟ واته‌: هیچ خوایه‌كى تر نیه‌ [ <span class=\"arabic uthmani\">أَفَلَا تَسْمَعُونَ (٧١)</span> ] ئایا بۆ نابیستن بیستنێك كه‌ سوودتان پێ بگه‌یه‌نێت و بیر بكه‌نه‌وه‌."
    },
    {
      "verse_id": 72,
      "isHTML": true,
      "isTafsir": true,
      "text": "[ <span class=\"arabic uthmani\">قُلْ أَرَأَيْتُمْ</span> ] دیسان ئه‌ی محمد - <span class=\"saw\">صلی الله علیه وسلم</span> -  پێیان بڵێ: هه‌واڵم پێ بده‌ن [ <span class=\"arabic uthmani\">إِنْ جَعَلَ اللَّهُ عَلَيْكُمُ النَّهَارَ سَرْمَدًا إِلَى يَوْمِ الْقِيَامَةِ</span> ] ئه‌ی ئه‌گه‌ر خوای گه‌وره‌ ڕۆژتان بۆ به‌رده‌وام بكات تا ڕۆژی قیامه‌ت دونیا هه‌ر ڕۆژ بێ و شه‌و نه‌یات [ <span class=\"arabic uthmani\">مَنْ إِلَهٌ غَيْرُ اللَّهِ يَأْتِيكُمْ بِلَيْلٍ تَسْكُنُونَ فِيهِ</span> ] ئه‌وه‌ كێیه‌ ئه‌و خوایه‌ی تر كه‌ ئه‌توانێ شه‌وتان بۆ بێنێت تا تیایدا ئارام بن و پشوو بده‌ن جگه‌ له‌ خواى گه‌وره‌؟ واته‌: هیچ خوایه‌كى تر نیه‌ [ <span class=\"arabic uthmani\">أَفَلَا تُبْصِرُونَ (٧٢)</span> ] ئه‌وه‌ بۆ نابینن بینینێك كه‌ په‌ندو ئامۆژگاری و سوودی بۆتان هه‌بێ."
    },
    {
      "verse_id": 73,
      "isHTML": true,
      "isTafsir": true,
      "text": "[ <span class=\"arabic uthmani\">وَمِنْ رَحْمَتِهِ جَعَلَ لَكُمُ اللَّيْلَ وَالنَّهَارَ لِتَسْكُنُوا فِيهِ وَلِتَبْتَغُوا مِنْ فَضْلِهِ</span> ] وه‌ له‌ ڕه‌حمه‌تی خوای گه‌وره‌ بۆ ئێوه‌ ئه‌وه‌یه‌ كه‌ شه‌و و ڕۆژی بۆ داناون، تا له‌ شه‌ودا هێمن و ئارام بن و پشوو بده‌ن، وه‌ به‌ڕۆژیش به‌ دوای فه‌زڵ و ڕه‌حمه‌ت و رزق و ڕۆزی خوای گه‌وره‌دا بگه‌ڕێن بۆ كار كردن و بازرگانى و گه‌شت كردن [ <span class=\"arabic uthmani\">وَلَعَلَّكُمْ تَشْكُرُونَ (٧٣)</span> ] وه‌ به‌ڵكو شوكرانه‌بژێری ئه‌م نیعمه‌تانه‌ی خوای گه‌وره‌ بكه‌ن."
    },
    {
      "verse_id": 74,
      "isHTML": true,
      "isTafsir": true,
      "text": "[ <span class=\"arabic uthmani\">وَيَوْمَ يُنَادِيهِمْ</span> ] وه‌ له‌ ڕۆژی قیامه‌ت دیسان خوای گه‌وره‌ بانگیان ئه‌كات، (ئه‌م ئایه‌ته‌یش به‌ڵگه‌یه‌ له‌سه‌ر ئه‌وه‌ى كه‌ خواى گه‌وره‌ قسه‌ ده‌كات و سیفه‌تى قسه‌ كردنى هه‌یه‌) [ <span class=\"arabic uthmani\">فَيَقُولُ أَيْنَ شُرَكَائِيَ الَّذِينَ كُنْتُمْ تَزْعُمُونَ (٧٤)</span> ] ده‌فه‌رمێت: كوا ئه‌و كه‌سانه‌ی كه‌ ئێوه‌ كردبووتان به‌ شه‌ریك بۆ من له‌ دونیاداو ئه‌تان وت ئه‌مانه‌ شه‌ریكی خوای گه‌وره‌ن؟"
    },
    {
      "verse_id": 75,
      "isHTML": true,
      "isTafsir": true,
      "text": "[ <span class=\"arabic uthmani\">وَنَزَعْنَا مِنْ كُلِّ أُمَّةٍ شَهِيدًا</span> ] وه‌ له‌ناو هه‌موو ئوممه‌تێك كه‌سێك ئه‌كه‌ین به‌ شایه‌ت به‌سه‌ریانه‌وه‌ كه‌ پێغه‌مبه‌رانن [ <span class=\"arabic uthmani\">فَقُلْنَا هَاتُوا بُرْهَانَكُمْ</span> ] وه‌ پێیان ئه‌ڵێین: ده‌ى به‌ڵگه‌تان بێنن ئه‌گه‌ر خوای گه‌وره‌ شه‌ریكی هه‌یه‌ [ <span class=\"arabic uthmani\">فَعَلِمُوا أَنَّ الْحَقَّ لِلَّهِ</span> ] ئه‌و كاته‌ ئه‌زانن كه‌ حه‌ق به‌ خوای گه‌وره‌یه‌ وه‌ خوای گه‌وره‌ ته‌نها په‌رستراوی حه‌قه‌ [ <span class=\"arabic uthmani\">وَضَلَّ عَنْهُمْ مَا كَانُوا يَفْتَرُونَ (٧٥)</span> ] وه‌ ئه‌وانه‌ی ئه‌وان به‌ درۆ و بوهتان هه‌ڵیانبه‌ستبوو ئه‌یانووت: ئه‌مانه‌ شه‌ریكی خوای گه‌وره‌ن هه‌موویان ئه‌ڕۆن و ون ئه‌بن و نامێنن."
    },
    {
      "verse_id": 76,
      "isHTML": true,
      "isTafsir": true,
      "text": "{هه‌واڵ و به‌سه‌رهاتى قارون}\n [ <span class=\"arabic uthmani\">إِنَّ قَارُونَ كَانَ مِنْ قَوْمِ مُوسَى</span> ] به‌ دڵنیایى (قارون) له‌ قه‌ومی موسى - <span class=\"saw\">صلی الله علیه وسلم</span> -  بووه‌و ئامۆزای بووه‌ [ <span class=\"arabic uthmani\">فَبَغَى عَلَيْهِمْ</span> ] وه‌ گوێڕایه‌ڵی موسای - <span class=\"saw\">صلی الله علیه وسلم</span> -  نه‌ئه‌كردو سنووری به‌زاند به‌سه‌ر خه‌ڵكیداو لووتبه‌رزی ئه‌نواند [ <span class=\"arabic uthmani\">وَآتَيْنَاهُ مِنَ الْكُنُوزِ مَا إِنَّ مَفَاتِحَهُ لَتَنُوءُ بِالْعُصْبَةِ أُولِي الْقُوَّةِ</span> ] وه‌ ئه‌وه‌نده‌ش كه‌نزو زێڕو ماڵمان پێی به‌خشیبوو كه‌ هه‌ڵیگرتبوو یه‌ك كۆمه‌ڵ پیاوی به‌هێز نه‌یانئه‌توانی ته‌نها كلیلی خه‌زێنه‌كانى هه‌ڵبگرن ئه‌وه‌نده‌ خه‌زێنه‌كانی زۆر بووه‌ [ <span class=\"arabic uthmani\">إِذْ قَالَ لَهُ قَوْمُهُ لَا تَفْرَحْ</span> ] كاتێك كه‌ پیاوچاكانى قه‌ومه‌كه‌ی ئامۆژگاریان كردو پێیان وت: ئه‌ی (قاڕون) به‌م ماڵه‌ دڵخۆش مه‌به‌و به‌هۆیه‌وه‌ فه‌خرو شانازی به‌سه‌ر خه‌ڵكیدا مه‌كه‌ و لووتبه‌رزی مه‌كه‌ له‌به‌ر ئه‌وه‌ی [ <span class=\"arabic uthmani\">إِنَّ اللَّهَ لَا يُحِبُّ الْفَرِحِينَ (٧٦)</span> ] به‌ دڵنیایى خوای گه‌وره‌ ئه‌و كه‌سانه‌ی خۆش ناوێت كه‌ لووتبه‌رزن و فه‌خرو شانازی به‌سه‌ر خه‌ڵكیدا ئه‌كه‌ن."
    },
    {
      "verse_id": 77,
      "isHTML": true,
      "isTafsir": true,
      "text": "[ <span class=\"arabic uthmani\">وَابْتَغِ فِيمَا آتَاكَ اللَّهُ الدَّارَ الْآخِرَةَ</span> ] وه‌ تۆ به‌م ماڵ و سه‌روه‌ت و سامانه‌ى خواى گه‌وره‌ پێى به‌خشیویت هه‌وڵ بده‌ بۆ قیامه‌تت و به‌ هۆیه‌وه‌ خوای گه‌وره‌ له‌ خۆت ڕازی بكه‌ [ <span class=\"arabic uthmani\">وَلَا تَنْسَ نَصِيبَكَ مِنَ الدُّنْيَا</span> ] وه‌ به‌شی خۆتیش له‌ دونیا له‌بیر مه‌كه‌ له‌ خواردن و خواردنه‌وه‌و پۆشاك به‌ڵام له‌ حه‌ڵاڵدا (خواى گه‌وره‌ مافى به‌سه‌رته‌وه‌ هه‌یه‌، وه‌ خۆت و منداڵ و خێزان و میوانت مافیان به‌سه‌رته‌وه‌ هه‌یه‌ مافى هه‌مووان بده‌، به‌ڵام هه‌وڵى سه‌ره‌كیت با بۆ قیامه‌ت بێت، چونكه‌ دونیا كه‌م و كورته‌و ده‌بڕێته‌وه‌، به‌ڵام قیامه‌ت هه‌میشه‌یی و نه‌بڕاوه‌یه‌) [ <span class=\"arabic uthmani\">وَأَحْسِنْ كَمَا أَحْسَنَ اللَّهُ إِلَيْكَ</span> ] وه‌ تۆ چاكه‌كار به‌ بۆ به‌نده‌كانی خوا چۆن خوای گه‌وره‌ چاكه‌ی له‌گه‌ڵ تۆدا كردووه‌ [ <span class=\"arabic uthmani\">وَلَا تَبْغِ الْفَسَادَ فِي الْأَرْضِ</span> ] وه‌ تۆ ئاشووب له‌ زه‌ویدا مه‌نێره‌وه‌و خراپه‌كارى مه‌كه‌ [ <span class=\"arabic uthmani\">إِنَّ اللَّهَ لَا يُحِبُّ الْمُفْسِدِينَ (٧٧)</span> ] به‌ دڵنیایى خوای گه‌وره‌ ئه‌و كه‌سانه‌ی خۆش ناوێ كه‌ ئاشووبگێڕن."
    },
    {
      "verse_id": 78,
      "isHTML": true,
      "isTafsir": true,
      "text": "[ <span class=\"arabic uthmani\">قَالَ إِنَّمَا أُوتِيتُهُ عَلَى عِلْمٍ عِنْدِي</span> ] (قاڕون) وتی: ئه‌م ماڵه‌ من به‌ زانیاری و لێهاتوویی خۆم په‌یدام كردووه‌، یان خوای گه‌وره‌ ئه‌یزانی كه‌ من شایه‌نی ئه‌م ماڵه‌م بۆیه‌ پێى داوم و فه‌زڵی من ئه‌زانێت [ <span class=\"arabic uthmani\">أَوَلَمْ يَعْلَمْ أَنَّ اللَّهَ قَدْ أَهْلَكَ مِنْ قَبْلِهِ مِنَ الْقُرُونِ مَنْ هُوَ أَشَدُّ مِنْهُ قُوَّةً وَأَكْثَرُ جَمْعًا</span> ] ئایا نازانێ خوای گه‌وره‌ له‌ پێش ئه‌مدا له‌ ئوممه‌تانی تر چه‌نده‌ها كه‌سی له‌ناو بردووه‌ كه‌ زۆر له‌م به‌هێزتر بوونه‌و ماڵ و سه‌روه‌ت و سامانیشیان له‌م زۆرتر بووه‌؟ (ده‌وڵه‌مه‌ندى و هه‌ژارى پێوه‌ر نین بۆ خۆشویستن و رق لێبوونى خواى گه‌وره‌، به‌ڵكو ئیمان و كرده‌وه‌ى چاك پێوه‌ره‌) [ <span class=\"arabic uthmani\">وَلَا يُسْأَلُ عَنْ ذُنُوبِهِمُ الْمُجْرِمُونَ (٧٨)</span> ] وه‌ فریشته‌كان پرسیار له‌ تاوانباران ناكه‌ن ده‌رباره‌ی تاوانیان له‌به‌ر زۆرى تاوانیان، وه‌ ده‌یانناسنه‌وه‌."
    },
    {
      "verse_id": 79,
      "isHTML": true,
      "isTafsir": true,
      "text": "[ <span class=\"arabic uthmani\">فَخَرَجَ عَلَى قَوْمِهِ فِي زِينَتِهِ</span> ] ڕۆژێك (قاڕون) ده‌رچوو بۆ ناو قه‌ومه‌كه‌ی به‌ جوانى و ڕازاوه‌یى [ <span class=\"arabic uthmani\">قَالَ الَّذِينَ يُرِيدُونَ الْحَيَاةَ الدُّنْيَا</span> ] ئه‌وانه‌ی كه‌ مه‌به‌ستیان ژیانی دونیا بوو ژیانی دونیایان ئه‌وویست وتیان: [ <span class=\"arabic uthmani\">يَا لَيْتَ لَنَا مِثْلَ مَا أُوتِيَ قَارُونُ</span> ] خۆزگه‌ ئه‌وه‌ی به‌ (قارون) به‌خشراوه‌ خوای گه‌وره‌ ئه‌وه‌یشی به‌ ئێمه‌ به‌خشیبایه‌ [ <span class=\"arabic uthmani\">إِنَّهُ لَذُو حَظٍّ عَظِيمٍ (٧٩)</span> ] به‌ڕاستی ئه‌و زۆر به‌خته‌وه‌ره‌، یان به‌شێكی یه‌كجار گه‌وره‌ی هه‌یه‌ له‌ دونیادا."
    },
    {
      "verse_id": 80,
      "isHTML": true,
      "isTafsir": true,
      "text": "{فه‌زڵى زانايان}\n [ <span class=\"arabic uthmani\">وَقَالَ الَّذِينَ أُوتُوا الْعِلْمَ</span> ] به‌ڵام ئه‌وانه‌ی زانست و زانیاری شه‌رعییان هه‌بوو زانایان وتیان: [ <span class=\"arabic uthmani\">وَيْلَكُمْ</span> ] هاوار بۆ خۆتان [ <span class=\"arabic uthmani\">ثَوَابُ اللَّهِ خَيْرٌ لِمَنْ آمَنَ وَعَمِلَ صَالِحًا</span> ] پاداشتی خوای گه‌وره‌ له‌ به‌هه‌شتدا باشتره‌ له‌وه‌ى ئێوه‌ ده‌یبینن بۆ كه‌سانێك كه‌ ئیماندار بن و كرده‌وه‌ی چاكیان كرد بێت [ <span class=\"arabic uthmani\">وَلَا يُلَقَّاهَا إِلَّا الصَّابِرُونَ (٨٠)</span> ] به‌ڵام كه‌س ئه‌م وته‌یه‌ وه‌رناگرێ و كاری پێ ناكات ته‌نها مه‌گه‌ر كه‌سانێك زۆر ئارامگر بن له‌سه‌ر جوانی و ڕازاوه‌یی دونیاو پێی هه‌ڵنه‌خه‌ڵه‌تێن."
    },
    {
      "verse_id": 81,
      "isHTML": true,
      "isTafsir": true,
      "text": "[ <span class=\"arabic uthmani\">فَخَسَفْنَا بِهِ وَبِدَارِهِ الْأَرْضَ</span> ] خوای گه‌وره‌ ئه‌فه‌رمووێ: خۆی و ماڵه‌كه‌یشیمان به‌ ناخی زه‌ویدا برده‌ خواره‌وه‌و ڕۆچوو به‌ ناخی زه‌ویدا [ <span class=\"arabic uthmani\">فَمَا كَانَ لَهُ مِنْ فِئَةٍ يَنْصُرُونَهُ مِنْ دُونِ اللَّهِ</span> ] وه‌ هیچ كۆمه‌ڵێكی نه‌بوو كه‌ بتوانن ڕزگاری بكه‌ن له‌ سزای خوای گه‌وره‌ [ <span class=\"arabic uthmani\">وَمَا كَانَ مِنَ الْمُنْتَصِرِينَ (٨١)</span> ] وه‌ خۆیشی نه‌یتوانی خۆی سه‌ربخات و تیاچوو له‌ناوچوو."
    },
    {
      "verse_id": 82,
      "isHTML": true,
      "isTafsir": true,
      "text": "[ <span class=\"arabic uthmani\">وَأَصْبَحَ الَّذِينَ تَمَنَّوْا مَكَانَهُ بِالْأَمْسِ</span> ] وه‌ ئه‌وانه‌ی كه‌ پێش ئێستا ئاواته‌خواز بوون خوای گه‌وره‌ وه‌كو ئه‌وی به‌مانیش ببه‌خشیایه‌ [ <span class=\"arabic uthmani\">يَقُولُونَ وَيْكَأَنَّ اللَّهَ يَبْسُطُ الرِّزْقَ لِمَنْ يَشَاءُ مِنْ عِبَادِهِ وَيَقْدِرُ</span> ] (وَيْكَأَنَّ) به‌ مانای هاوار بۆ خۆت و ئایا نازانى دێت، ئه‌یانووت: هاوار بۆ خۆت بزانه‌، یان ئایا نابینی كه‌ خوای گه‌وره‌ ڕزقی خۆی فراوان ئه‌كات بۆ هه‌ر كه‌سێك كه‌ ویستی لێ بێت له‌ به‌نده‌كانی، وه‌ ویستیشی لێ بێت كه‌می ئه‌كاته‌وه‌ (ده‌وڵه‌مه‌ندى و هه‌ژارى به‌ڵگه‌ نیه‌ له‌سه‌ر ره‌زامه‌ندى و توڕه‌ بوون و خۆشه‌ویستى و رق لێبوونى خواى گه‌وره‌) [ <span class=\"arabic uthmani\">لَوْلَا أَنْ مَنَّ اللَّهُ عَلَيْنَا</span> ] ئه‌گه‌ر خوای گه‌وره‌ نیعمه‌تی خۆی نه‌ڕژاندایه‌ به‌سه‌رمانداو ڕه‌حمی پێ نه‌كردینایه‌ [ <span class=\"arabic uthmani\">لَخَسَفَ بِنَا</span> ] ئه‌وه‌ ئێمه‌یشی له‌گه‌ڵ (قارون)دا ئه‌برده‌ ناخی زه‌وی، چونكه‌ ئێمه‌ ئاواتمان به‌و خواست [ <span class=\"arabic uthmani\">وَيْكَأَنَّهُ لَا يُفْلِحُ الْكَافِرُونَ (٨٢)</span> ] هاوار بۆ خۆت بزانه‌، یان ئایا نابینی كه‌ خوای گه‌وره‌ كافران سه‌رفرازو سه‌ركه‌وتوو ناكات."
    },
    {
      "verse_id": 83,
      "isHTML": true,
      "isTafsir": true,
      "text": "{به‌هه‌شت بۆ خۆبه‌كه‌مزانانه‌}\n[ <span class=\"arabic uthmani\">تِلْكَ الدَّارُ الْآخِرَةُ نَجْعَلُهَا لِلَّذِينَ لَا يُرِيدُونَ عُلُوًّا فِي الْأَرْضِ وَلَا فَسَادًا</span> ] خوای گه‌وره‌ ئه‌فه‌رمووێ: به‌هه‌شتمان بۆ كه‌سانێك داناوه‌ كه‌ خۆیان به‌گه‌وره‌ نازانن له‌سه‌ر ڕووی زه‌ویداو لووتبه‌رز نین وه‌ ئاشووب ناگێڕن و ماڵى خه‌ڵكى به‌ ناحه‌ق ناخۆن [ <span class=\"arabic uthmani\">وَالْعَاقِبَةُ لِلْمُتَّقِينَ (٨٣)</span> ] وه‌ سه‌ره‌نجامیش هه‌ر بۆ ئه‌و كه‌سانه‌یه‌ كه‌ ته‌قوای خوای گه‌وره‌ ئه‌كه‌ن."
    },
    {
      "verse_id": 84,
      "isHTML": true,
      "isTafsir": true,
      "text": "[ <span class=\"arabic uthmani\">مَنْ جَاءَ بِالْحَسَنَةِ</span> ] هه‌ر كه‌سێكیش كرده‌وه‌ی چاك بكات (كرده‌وه‌ى چاك ئه‌وه‌یه‌ كه‌ بۆ خوا بێت و بۆ ریا نه‌بێت، وه‌ له‌سه‌ر سوننه‌ت بێت و بیدعه‌ نه‌بێت) [ <span class=\"arabic uthmani\">فَلَهُ خَيْرٌ مِنْهَا</span> ] ئه‌وه‌ خوای گه‌وره‌ به‌ باشتر پاداشتی ئه‌داته‌وه‌ یه‌ك به‌ ده‌، تا یه‌ك به‌ حه‌وت سه‌د، تا زیاتر [ <span class=\"arabic uthmani\">وَمَنْ جَاءَ بِالسَّيِّئَةِ</span> ] وه‌ هه‌ر كه‌سێكیش كرده‌وه‌ی خراپ بكات [ <span class=\"arabic uthmani\">فَلَا يُجْزَى الَّذِينَ عَمِلُوا السَّيِّئَاتِ إِلَّا مَا كَانُوا يَعْمَلُونَ (٨٤)</span> ] ئه‌وا خوای گه‌وره‌ سزایان ناداته‌وه‌ ته‌نها به‌ هاوشێوه‌ی خراپه‌كه‌ی خۆیان نه‌بێ، واته‌: یه‌ك به‌رامبه‌ر به‌ یه‌كه‌."
    },
    {
      "verse_id": 85,
      "isHTML": true,
      "isTafsir": true,
      "text": "[ <span class=\"arabic uthmani\">إِنَّ الَّذِي فَرَضَ عَلَيْكَ الْقُرْآنَ</span> ] به‌ دڵنیایى ئه‌و خوایه‌ی كه‌ ئه‌م قورئانه‌ی دابه‌زاندۆته‌ سه‌رت وه‌ كار كردن به‌ حوكمه‌كانی و گه‌یاندنى به‌ خه‌ڵكى فه‌رز كردووه‌ له‌سه‌رت [ <span class=\"arabic uthmani\">لَرَادُّكَ إِلَى مَعَادٍ</span> ] تۆ ئه‌گه‌ڕێنێته‌وه‌ بۆ كاتی دیاریكراو كه‌ ڕۆژی قیامه‌ته‌، یاخود ئه‌تگه‌ڕێنێته‌وه‌ بۆ مه‌ككه‌و سه‌رت ئه‌خات [ <span class=\"arabic uthmani\">قُلْ رَبِّي أَعْلَمُ مَنْ جَاءَ بِالْهُدَى</span> ] ئه‌ی محمد - <span class=\"saw\">صلی الله علیه وسلم</span> -  بڵێ: خوای گه‌وره‌ زاناتره‌ كه‌ كێ هیدایه‌تی هێناوه‌ [ <span class=\"arabic uthmani\">وَمَنْ هُوَ فِي ضَلَالٍ مُبِينٍ (٨٥)</span> ] وه‌ كێیش له‌ گومڕاییه‌كی ئاشكرادایه‌ كه‌ كافرانن."
    },
    {
      "verse_id": 86,
      "isHTML": true,
      "isTafsir": true,
      "text": "[ <span class=\"arabic uthmani\">وَمَا كُنْتَ تَرْجُو أَنْ يُلْقَى إِلَيْكَ الْكِتَابُ إِلَّا رَحْمَةً مِنْ رَبِّكَ</span> ] وه‌ پێش ئه‌وه‌ی وه‌حیت بۆ بێ ئه‌ی محمد - <span class=\"saw\">صلی الله علیه وسلم</span> -  تۆ به‌ ئومێد نه‌بوویت و گومانت نابرد ئه‌م قورئانه‌ت بۆ دابه‌زێ، ئه‌مه‌ ته‌نها ڕه‌حمه‌تێكه‌ له‌لایه‌ن خوای گه‌وره‌وه‌ بۆ تۆ [ <span class=\"arabic uthmani\">فَلَا تَكُونَنَّ ظَهِيرًا لِلْكَافِرِينَ (٨٦)</span> ] تۆش مه‌به‌ به‌ یارمه‌تیده‌رو پشتیوانی كافران، به‌ڵكو پێچه‌وانه‌یان بكه‌و لێیان دوربكه‌وه‌."
    },
    {
      "verse_id": 87,
      "isHTML": true,
      "isTafsir": true,
      "text": "[ <span class=\"arabic uthmani\">وَلَا يَصُدُّنَّكَ عَنْ آيَاتِ اللَّهِ بَعْدَ إِذْ أُنْزِلَتْ إِلَيْكَ</span> ] وه‌ با هیچ شتێك ڕێگری له‌ تۆ نه‌كات له‌و ئایه‌تانه‌ی خوای گه‌وره‌ له‌ دوای ئه‌وه‌ی كه‌ بۆ تۆ دابه‌زیوه‌، واته‌: با وته‌و كرداری كافران كاریگه‌ری و ڕێگریت نه‌كات له‌ قورئان، به‌ڵكو گوێیان پێ مه‌ده‌و خواى گه‌وره‌ پشتیوان و سه‌رخه‌رته‌ [ <span class=\"arabic uthmani\">وَادْعُ إِلَى رَبِّكَ</span> ] وه‌ تۆ بانگه‌وازی خه‌ڵكی بكه‌ بۆ لای په‌رستنى په‌روه‌ردگارت [ <span class=\"arabic uthmani\">وَلَا تَكُونَنَّ مِنَ الْمُشْرِكِينَ (٨٧)</span> ] وه‌ تۆ له‌و كه‌سانه‌ مه‌به‌ كه‌ شه‌ریك بۆ خوای گه‌وره‌ دائه‌نێن، (به‌ دڵنیایی پێغه‌مبه‌رى خوا - <span class=\"saw\">صلی الله علیه وسلم</span> -  وانه‌بووه‌ به‌ڵام ئامۆژگارییه‌ بۆ ئێمه‌)."
    },
    {
      "verse_id": 88,
      "isHTML": true,
      "isTafsir": true,
      "text": "[ <span class=\"arabic uthmani\">وَلَا تَدْعُ مَعَ اللَّهِ إِلَهًا آخَرَ</span> ] وه‌ له‌گه‌ڵ الله دا تۆ دوعا مه‌كه‌و مه‌پاڕێره‌وه‌ له‌ خوایه‌كی تر (به‌ دڵنیایی پێغه‌مبه‌رى خوا - <span class=\"saw\">صلی الله علیه وسلم</span> -  وانه‌بووه‌ به‌ڵام ئامۆژگارییه‌ بۆ ئێمه‌) [ <span class=\"arabic uthmani\">لَا إِلَهَ إِلَّا هُوَ</span> ] له‌به‌ر ئه‌وه‌ی هیچ په‌رستراوێك به‌ حه‌ق نیه‌ شایه‌نی په‌رستن بێ ته‌نها زاتی پیرۆزی الله نه‌بێ [ <span class=\"arabic uthmani\">كُلُّ شَيْءٍ هَالِكٌ إِلَّا وَجْهَهُ</span> ] هه‌موو شتێك له‌ناو ئه‌چێ ته‌نها زاتی پیرۆزی خوای گه‌وره‌ نه‌بێ (جێگیر كردنى سیفه‌تى رووى تێدایه‌ بۆ خواى گه‌وره‌، كه‌ روویه‌كى پیرۆزو به‌رێزه‌و له‌ رووى دروستكراوه‌كان ناچێت و ته‌نها خواى گه‌وره‌ چۆنێتیه‌كه‌ى ده‌زانێت) [ <span class=\"arabic uthmani\">لَهُ الْحُكْمُ وَإِلَيْهِ تُرْجَعُونَ (٨٨)</span> ] حوكم و بڕیاردان هه‌ر بۆ خوای گه‌وره‌یه‌ وه‌ له‌ ڕۆژی قیامه‌تیش ته‌نها بۆ لای خوای گه‌وره‌ ئه‌گه‌ڕێنه‌وه‌، والله أعلم."
    }
  ]
}
