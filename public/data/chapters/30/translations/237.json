{
  "translations": [
    { "resource_id": 237, "text": "Алиф. Лам. Мим." },
    { "resource_id": 237, "text": "Ромеите бяха победени" },
    {
      "resource_id": 237,
      "text": "на най-близката земя. Но след поражението им те ще победят"
    },
    {
      "resource_id": 237,
      "text": "след няколко години. На Аллах е повелята и преди, и след това. В този ден вярващите ще ликуват"
    },
    {
      "resource_id": 237,
      "text": "с помощта на Аллах. Помага Той комуто пожелае. Той е Всемогъщия, Премъдрия."
    },
    {
      "resource_id": 237,
      "text": "Обещано е от Аллах. Аллах не нарушава Своето обещание, ала повечето хора не разбират."
    },
    {
      "resource_id": 237,
      "text": "Те добре познават земния живот, ала нехаят за отвъдния."
    },
    {
      "resource_id": 237,
      "text": "Нима не размишляват за себе си? Аллах сътвори небесата и земята, и всичко между тях с мъдрост и за определен срок. А повечето хора не вярват в срещата със своя Господ."
    },
    {
      "resource_id": 237,
      "text": "И не ходят ли по земята, за да видят какъв бе краят на онези преди тях? Бяха по-силни от тях и повече се възползваха от земята, и я населяваха по-дълго, отколкото я населяват те. И Нашите пратеници дойдоха при тях с ясните знаци. Не Аллах ги угнетява, а те себе си угнетяват."
    },
    {
      "resource_id": 237,
      "text": "После лош ще бъде краят за онези, които злосторстват, защото взимат за лъжа знаменията на Аллах и им се подиграват."
    },
    {
      "resource_id": 237,
      "text": "Аллах начева творението, после Той ще го повтори, после при Него ще бъдете върнати."
    },
    {
      "resource_id": 237,
      "text": "В Деня, когато настане Часът, отчаянието ще обхване престъпниците."
    },
    {
      "resource_id": 237,
      "text": "И не ще имат застъпници сред онези, които те са съдружавали, и от съдружаваните ще се отрекат."
    },
    {
      "resource_id": 237,
      "text": "В Деня, когато настане Часът, в този Ден ще се разделят."
    },
    {
      "resource_id": 237,
      "text": "Онези, които вярват и вършат праведни дела, ще бъдат възрадвани в Градината."
    },
    {
      "resource_id": 237,
      "text": "А онези, които не вярват и взимат за лъжа Нашите знамения и срещата с Нас в отвъдния живот, те ще бъдат въведени в мъчението."
    },
    {
      "resource_id": 237,
      "text": "Прославяйте Аллах, когато замръквате и когато осъмвате!"
    },
    {
      "resource_id": 237,
      "text": "За Него е прославата на небесата и на земята, и по мрак, и по пладне!"
    },
    {
      "resource_id": 237,
      "text": "Той изважда живото от мъртвото и изважда мъртвото от живото, и съживява земята след нейната смърт. Така и вие ще бъдете извадени [от гробовете]."
    },
    {
      "resource_id": 237,
      "text": "И от Неговите знамения е, че ви сътвори от пръст, после - ето ви - хора, които се множат!"
    },
    {
      "resource_id": 237,
      "text": "И от Неговите знамения е, че сътвори за вас съпруги от самите вас, за да намерите спокойствие при тях, и стори помежду ви любов и милост. В това има знамения за хора мислещи."
    },
    {
      "resource_id": 237,
      "text": "И от Неговите знамения е сътворяването на небесата и на земята, и разнообразието на езиците и цветовете ви. В това има знамения за знаещите."
    },
    {
      "resource_id": 237,
      "text": "И от Неговите знамения е сънят ви нощем и денем и стремежът ви към Неговата благодат. В това има знамения за хора чуващи."
    },
    {
      "resource_id": 237,
      "text": "И от Неговите знамения Той ви показва мълнията за страх и надежда. И изсипва от небето вода, с която съживява земята след нейната смърт. В това има знамения за хора проумяващи."
    },
    {
      "resource_id": 237,
      "text": "И от Неговите знамения е, че небето и земята стоят по Негова повеля. После, когато ви призове, ето ви - от земята излизате."
    },
    {
      "resource_id": 237,
      "text": "Негови са всички на небесата и на земята. Всички на Него се подчиняват."
    },
    {
      "resource_id": 237,
      "text": "Той е, Който начева творението, после ще го повтори, а това е още по-лесно за Него. Негово е върховенството на небесата и на земята. Той е Всемогъщия, Премъдрия."
    },
    {
      "resource_id": 237,
      "text": "Той ви дава пример от самите вас. Нима имате сред владените от вашите десници съдружници в препитанието, което ви даваме, та в него да сте равни, и да се страхувате от тях, както се страхувате от самите себе си? Така обясняваме знаменията за хора проумяващи."
    },
    {
      "resource_id": 237,
      "text": "Да, онези, които угнетяват, следват своите страсти в неведение. А кой може да напъти онзи, когото Аллах оставя в заблуда? Няма за тях закрилници."
    },
    {
      "resource_id": 237,
      "text": "И обърни своето лице към религията - правоверен, - към природата, според която Аллах е създал хората! Религията на Аллах е неизменна. Тя е правата вяра. Ала повечето хора не разбират."
    },
    {
      "resource_id": 237,
      "text": "Върнете се към Него с покаяние! И бойте се от Него, и отслужвайте молитвата, и не бъдете от съдружаващите -"
    },
    {
      "resource_id": 237,
      "text": "от онези, които разделиха своята религия и станаха на части! Всяка група ликува с онова, което е у нея."
    },
    {
      "resource_id": 237,
      "text": "И щом беда засегне хората, те зоват своя Господ, връщайки се към Него с покаяние. А когато Той им даде да вкусят милост от Него, ето - част от тях съдружават със своя Господ,"
    },
    {
      "resource_id": 237,
      "text": "за да отрекат онова, което Ние сме им дали. Наслаждавайте се - ще узнаете!"
    },
    {
      "resource_id": 237,
      "text": "Или им низпослахме довод и той им казва да Го съдружават?"
    },
    {
      "resource_id": 237,
      "text": "И ако дадем на хората да вкусят милост, радват й се. А щом ги сполети злина заради онова, което ръцете им са сторили преди, ето ги - отчайват се."
    },
    {
      "resource_id": 237,
      "text": "Не виждат ли, че Аллах увеличава препитанието комуто пожелае, и Той го намалява? В това има знамения за хора вярващи."
    },
    {
      "resource_id": 237,
      "text": "И отдавай на роднината правото му, и на нуждаещия се, и на пътника [в неволя]! Това е най-доброто за онези, които искат да видят Лика на Аллах. Те са сполучилите."
    },
    {
      "resource_id": 237,
      "text": "Не очаквайте при Аллах богатство за онова, което давате с лихва, за да се обогатите от имотите на хората, а за онова, което давате като милостиня закат, искайки да видите Лика на Аллах. На тези ще се умножи."
    },
    {
      "resource_id": 237,
      "text": "Аллах е, Който ви сътворява, после ви дава препитание, после ви прибира душите, после ще ви съживи. Има ли сред съдружаваните от вас някой способен да направи нещо такова? Пречист е Той, превисоко е над това, с което Го съдружават!"
    },
    {
      "resource_id": 237,
      "text": "Разрухата по сушата и в морето се появи заради онова, което ръцете на хората сториха, за да ги накара Той да вкусят част от онова, което са извършили, и за да се покаят."
    },
    {
      "resource_id": 237,
      "text": "Кажи: “Ходете по земята и вижте какъв бе краят на предишните хора! Повечето от тях бяха съдружаващи.”"
    },
    {
      "resource_id": 237,
      "text": "И обърни лицето си към правата вяра, преди да дойде неизбежният Ден от Аллах! В този Ден ще бъдат разделени:"
    },
    {
      "resource_id": 237,
      "text": "който е неверник, против него е неверието му, а които вършат праведни дела, за себе си готвят,"
    },
    {
      "resource_id": 237,
      "text": "за да възнагради Той от Своята благодат онези, които вярват и вършат праведни дела. Той не обича неверниците."
    },
    {
      "resource_id": 237,
      "text": "И от Неговите знамения е, че изпраща ветровете като благовестници, и за да ви даде да вкусите от милостта Му, и за да плават корабите според Неговата воля, и за да търсите от Неговата благодат. И за да сте признателни!"
    },
    {
      "resource_id": 237,
      "text": "И преди теб изпращахме Ние пратеници при техните народи и им донасяха ясните знаци, и отмъстихме на онези, които престъпваха, и Наш дълг бе да подкрепим вярващите."
    },
    {
      "resource_id": 237,
      "text": "Аллах е, Който праща ветровете, та надигат облаци, и ги разстила по небето, както пожелае, и ги натрупва, и виждаш как дъждът излиза от тях. И щом ги изсипе над когото пожелае от Своите раби, ето ги - радват се,"
    },
    {
      "resource_id": 237,
      "text": "въпреки че бяха отчаяни, преди да им бъде изпратен."
    },
    {
      "resource_id": 237,
      "text": "И виж следите от милостта на Аллах! Как съживява земята след нейната смърт! Той е, Който ще съживи мъртвите. Той над всяко нещо има сила."
    },
    {
      "resource_id": 237,
      "text": "А ако им пратим вятър и видят посева пожълтял, те ще останат неверници и след това."
    },
    {
      "resource_id": 237,
      "text": "Ти не можеш да накараш мъртвите да чуят, нито глухите да чуят зова, щом обърнат гръб."
    },
    {
      "resource_id": 237,
      "text": "И не можеш изведеш слепите от заблудата им. Ще те чуят само тези, които вярват в Нашите знамения. Тези са отдадените на Аллах."
    },
    {
      "resource_id": 237,
      "text": "Аллах е, Който ви сътвори немощни, после след немощ ви даде сила, после след силата - немощ и посивяване. Сътворява Той каквото пожелае. Той е Всезнаещия, Всемогъщия."
    },
    {
      "resource_id": 237,
      "text": "В Деня, когато настане Часът, престъпниците ще се кълнат, че са пребивавали [на земята] не повече от час. Така са били подлъгани."
    },
    {
      "resource_id": 237,
      "text": "А дарените със знанието и с вярата ще кажат: “Пребивавахте според предписанието на Аллах до Деня на възкресението. Това е Денят на възкресението, ала вие не съзнавахте.”"
    },
    {
      "resource_id": 237,
      "text": "В този Ден не ще помогне на угнетителите тяхното извинение и не ще им бъде позволено покаяние."
    },
    {
      "resource_id": 237,
      "text": "Дадохме вече на хората всякакви примери в този Коран. И ако им донесеш знамение, неверниците ще рекат: “Вие сте само празнодумци.”"
    },
    {
      "resource_id": 237,
      "text": "Така Аллах запечатва сърцата на онези, които не съзнават."
    },
    {
      "resource_id": 237,
      "text": "И търпи! Обещанието на Аллах е истинно. И да не те разколебават онези, които не са убедени!"
    }
  ],
  "meta": {
    "translation_name": "Tzvetan Theophanov",
    "author_name": "Tzvetan Theophanov",
    "filters": { "resource_id": 237, "chapter_number": "30" }
  }
}
