{
  "translations": [
    { "resource_id": 113, "text": "Әлиф. Ләм. Мим" },
    { "resource_id": 113, "text": "Рұмдықтар жеңілді," },
    {
      "resource_id": 113,
      "text": "ең жақын  / төменгі /  жерде. Алайда олар жеңілгеннен кейін жеңіске жетеді,"
    },
    {
      "resource_id": 113,
      "text": "бірнеше жылдың ішінде. Бұдан бұрын да, бұдан кейін де  / барлық /  іс Аллаһтың билігінде. Сол күні имандылар қуанады,"
    },
    {
      "resource_id": 113,
      "text": "Аллаһтан болған көмекке. Ол қалағанына көмек береді. Ол -бәрінен Үстем, ерекше Мейірімді."
    },
    {
      "resource_id": 113,
      "text": "Аллаһтың уәдесі  / осы / . Аллаһ уәдесін бұзбайды. Бірақ адамдардың көбі білмейді."
    },
    {
      "resource_id": 113,
      "text": "Олар осы өмірдің сырттай көрініп тұрғанын ғана біліп, соңғы, мәңгілік өмірден  / ақиреттен /  қаперсіз."
    },
    {
      "resource_id": 113,
      "text": "Олар өздері жайлы ойланып көрмеді ме? Аллаһ аспандарды және жерді әрі екеуінің арасындағыларды ақиқат бойынша және белгілі мерзімге жаратқан. Анығында, адамдардың көбі  / қайта тіріліп /  өздерінің Раббысына жолығатындығына сенбейді."
    },
    {
      "resource_id": 113,
      "text": "Олар жер бетінде сапар шекпеді ме, сөйтіп өздерінен бұрынғылардың соңы қалай болғанын көрмеді ме? Олар күш-қуат жағынан бұлардан мықты еді, олар жерді жыртып, оны бұлардың игергенінен артық игерген еді. Оларға елшілер анық дәлелдермен келді. Аллаһ оларға әділетсіздік етпеді, бірақ олар өздеріне-өздері әділетсіздік етті."
    },
    {
      "resource_id": 113,
      "text": "Кейін жамандық қылғандардың соңы - Аллаһтың аяттарын өтірік санағандықтары және оларды келеке еткендіктері үшін жаман болды."
    },
    {
      "resource_id": 113,
      "text": "Аллаһ алғаш жаратады, кейін оны қайталайды  / қайта жаратады!. Содан кейін сендер Оған қайтарыласыңдар."
    },
    {
      "resource_id": 113,
      "text": "Сағат  / Қиямет /  болған күні қылмыскерлердің үміттері үзіледі."
    },
    {
      "resource_id": 113,
      "text": "Әрі олардың Аллаһқа серік етіп қосқандарынан ешқайсысы оларға ара түсіп болыспайды және олар серік етіп қосқандарын теріске шығарады."
    },
    {
      "resource_id": 113,
      "text": "Әрі Сағат  / Қиямет /  болған сол күні олар  / адамдар /  бөлінеді."
    },
    {
      "resource_id": 113,
      "text": "Сонда иманға келген және ізгі амал істегендер  / Жәннаттағы бақтарда / қуанышқа бөленеді."
    },
    {
      "resource_id": 113,
      "text": "Ал, сондай күпірлік еткендер  / қарсы келгендер /  және аят-белгілерімізді және ақиреттегі жолығуды өтірікке шығарғандар азапқа тартылады."
    },
    {
      "resource_id": 113,
      "text": "/ Ей, мұсылмандар! /  Сендер кештің кіретін уақыттарында және таңның ататын уақыттарында Аллаһты  / барлық кемшіліктен / пәк деп дәріптеңдер."
    },
    {
      "resource_id": 113,
      "text": "Әрі аспандардағы және жердегі барлық мақтау - Оған  / Аллаһқа / . Әрі түнде және түскі уақыттарда да  / Оны дәріптеңдер / ,"
    },
    {
      "resource_id": 113,
      "text": "Ол өліден тіріні шығарады, тіріден өліні шығарады әрі жерді өлгенінен кейін  / қайта жандандырып /  тірілтеді. Сендер де осылай  / қабірден қайта тірілтіліп /  шығарыласыңдар."
    },
    {
      "resource_id": 113,
      "text": "Әрі сендерді топырақтан жаратқаны және кейін сендердің адам  / адамзат /  болып таралуларың - Оның белгілерінің бірі."
    },
    {
      "resource_id": 113,
      "text": "Әрі сендердің тыныштық, тыным тауып орнығуларың үшін өздеріңнен жұбайлар жаратуы және араларында сүйіспеншілік пен мейірім-жанашырлық пайда етуі де Оның белгілерінен. Ақиқатында мұнда ойланып, ақылға салатын адамдар үшін дәлел-ғибраттар бар."
    },
    {
      "resource_id": 113,
      "text": "Әрі аспандар мен жердің жаратылуы және сендердің тілдерің мен түстеріңнің әртүрлі болуы да - Оның белгілерінен. Ақиқатында мұнда білетіндер үшін белгі-ғибраттар бар."
    },
    {
      "resource_id": 113,
      "text": "Әрі түнгі және күндізгі ұйқыларың және Оның кеңшілігін  / ризықтарыңды /  іздеулерің де - Оның белгілерінен. Ақиқатында мұнда тыңдайтын адамдар үшін белгі-ғибраттар бар."
    },
    {
      "resource_id": 113,
      "text": "Әрі сендерге найзағайды қорқуларың және үміт етулерің үшін көрсетуі және аспаннан су түсіріп, онымен жерді өлгенінен  / тіршіліксіз қалғанынан /  кейін қайта тірілтуі де - Оның белгілерінен. Ақиқатында Мұнда ақылын істетіп, ұғынатын адамдар үшін дәлелдер бар."
    },
    {
      "resource_id": 113,
      "text": "Әрі аспан және жердің Оның әмірімен тұруы - Оның белгілерінен. Кейін Ол сендерді  / қиямет күні /  шақырғанда, сендер сол сәтте жерден  / қайта тіріліп /  шығасыңдар."
    },
    {
      "resource_id": 113,
      "text": "Аспандардағы және жердегілердің бәрі - Онікі. Барлығы да Оған бағынады."
    },
    {
      "resource_id": 113,
      "text": "Әрі Ол алғаш  / жоқтан /  пайда етеді, кейін оны қайталайды  / қайта жаратады / .Бұл, Ол үшін өте жеңіл. Аспандар мен жердегі ең жоғары сипаттар Оған тән. Ол бәрінен Үстем ,  аса Дана ."
    },
    {
      "resource_id": 113,
      "text": "Ол сендерге өздерің туралы мысал келтірді. Біз сендерге ризық етіп бергенімізге сендердің қол астарыңдағылардан  / құлдарыңнан /  серік болатындар бар ма? Әрі сендер олармен оған / меншіктеріңе /  қатысты  / құқық тұрғысынан /  тең болып, олардан өздеріңнен  / өздерің секілді меншікке үлесі бардан /  қорыққандай қорқасындар ма? Біз ақылдарын істетіп, үғынатын адамдарға аяттарымызды осылай анық етіп түсіндіреміз."
    },
    {
      "resource_id": 113,
      "text": "Негізінде, әділетсіздік еткендер ешқандай білімі болмаса да көңілі құмарлығына ерді. Аллаһ адастырғанды кім тура жолға сала алады? Әрі оларға көмек берушілер болмайды."
    },
    {
      "resource_id": 113,
      "text": "/ Ей, Мұхаммед! /  Жүзіңді дінге ханиф болған түрде қарат. Аллаһ адамдарды осы фитрамен  / табиғи болмыспен /  жаратты. Аллаһтың жаратқанын  / фитраны /  өзгертуге болмайды. Міне, осы  - тұп-тура дін. Бірақ адамдардың көбі білмейді."
    },
    {
      "resource_id": 113,
      "text": "Оған бойсұнған күйде қайтып, тақуалық етіңдер  / жазасынан қорқып, сақтаныңдар / және намазды  / барлық шарттарын сақтап, беріле, /  толық орындаңдар және Аллаһқа серік қосушылардан болмаңдар,"
    },
    {
      "resource_id": 113,
      "text": "сондай діндерін жікке бөлшектеп және топтарға бөлініп, әрбір тобы өздеріндегіге мәз болып жүргендердің қатарынан  / болмаңдар / ."
    },
    {
      "resource_id": 113,
      "text": "Егер адамдарға бір зиян тисе, олар Раббысына бойсұна жүгініп, Оған жалбарынады. Ал, кейін Ол оларға Өз тарапынан бір мейірім татқызса, олардың бір бөлігі Раббысына серік қосады,"
    },
    {
      "resource_id": 113,
      "text": "/ сөйтіп /  Біздің оларға бергенімізге күпірлік ету  / мойындамау, теріске шығару / үшін. Пайдалана тұрыңдар, жақын арада білесіңдер."
    },
    {
      "resource_id": 113,
      "text": "Әлде Біз оларға олардың серік етіп қосатындары жайлы айтатын бір дәлел түсірдік пе?"
    },
    {
      "resource_id": 113,
      "text": "Қашан адамдарға мейірім таттырсақ, олар оған қуанады. Ал егер оларға қолдарымен істегендері салдарынан бір жамандық келсе, олар сол бойда үмітсіздікке түседі."
    },
    {
      "resource_id": 113,
      "text": "Олар Аллаһтың ризықты кімге қаласа кеңітіп не тарылтатынын көрмеді ме? Ақиқатында Мұнда сенетін адамдар үшін белгі-ғибраттар бар."
    },
    {
      "resource_id": 113,
      "text": "Туысқанға өз хақысын бер әрі жарлыға да және жолда қалып қойғанға да. Аллаһтың дидарын  / ақиретте көруді / қалағандар үшін осы қайырлы. Міне, солар -мұратына жететіндер."
    },
    {
      "resource_id": 113,
      "text": "Сендер адамдардың мал-дүниелері ішінде көбейсін деп, өсім үшін бергендерің, Аллаһтың алдында көбеймейді. Ал, Аллаһтың дидарын қалап берген зекеттерің  / еселенеді / - міне, солар сауабы еселеніп артатындар."
    },
    {
      "resource_id": 113,
      "text": "Аллаһ, Ол -  сендерді жаратты, кейін ризық берді, содан кейін сендерді өлтіреді  / жандарыңды алады / , кейін сендерді  / Есеп күні қайта /  тірілтеді. Сендердің Оған серік етіп қосқандарыңның ішінде осы істердің бірін жасай алатын біреу бар ма? Ол -   / барлық кемшіліктен / пәк әрі олардың серік етіп қосқандарынан жоғары."
    },
    {
      "resource_id": 113,
      "text": "Адамдардың өз қолдарымен жасағандарының  / күнә, қылмыстарының /  себебінен құрлықта және теңізде бүліншілік пайда болды.  / Бұл /  олардың істеген күнәларының кейбірінің жазасын татуы әрі олардың  / күнәлардан / қайтулары үшін."
    },
    {
      "resource_id": 113,
      "text": "/ Ей, Мұхаммед!! Айт: «Жер жүзін аралап, бұрынғылардың соңы қалай болғанын көріңдер. Олардың көбі мүшріктер  / Аллаһқа серік қосушылар /  еді», - деп."
    },
    {
      "resource_id": 113,
      "text": "Аллаһ тарапынан қайтарылмайтын күн келуден бұрын жүзіңді тура дінге қарат. Сол күні олар  / топтарға /  бөлінеді."
    },
    {
      "resource_id": 113,
      "text": "Кім күпірлік етсе  / иманға келмесе / , онда күпірлігі  / қарсылығы /  өзіне зиян. Ал, кім ізгі амал істесе, өздері үшін  / игілік /  дайындайды."
    },
    {
      "resource_id": 113,
      "text": "/ Бұл /  Оның иманға келген және ізгі амал істегендерге Өз кеңшілігінен қайтарым сый беруі үшін. Ақиқатында, Ол кәпірлерді жақсы көрмейді."
    },
    {
      "resource_id": 113,
      "text": "Оның белгілерінің бірі   - сендерге Өзінің мейірімінен таттыруы үшін желдерді игі хабаршы етіп жіберуі және Оның кеңшілігін  / ризық-несібелеріңді /  іздеп, игіліктеріне алғыс білдірулерің үшін кемелердің Оның әмірі бойынша жүзуі."
    },
    {
      "resource_id": 113,
      "text": "/ Ей, Мұхаммед! /  Біз сенен бұрын да елшілерді елдеріне жібердік. Сонда олар елдеріне анық дәлелдермен келді. Кейін, Біз қылмыс істегендерді жазаладық. Өйткені имандыларға көмек беру -  Бізге міндет."
    },
    {
      "resource_id": 113,
      "text": "Аллаһ, Ол сондай, желдерді жіберіп, ол  / желдер /  бұлттарды  / теңіздерден / қозғап  / көтеріп / , содан оны  / бұлттарды /  аспанда Өзі қалағандай жаяды және бөлек-бөлек етеді. Сонда сен олардың арасынан жаңбыр тамшыларының шыққанын көресің. Қашан Ол оны Өз құлдарынан қалағандарына жіберсе  / жаудырса / , сонда олар қуанады."
    },
    {
      "resource_id": 113,
      "text": "Ал, оған дейін олар өздеріне  / жаңбыр /  жіберілуден алдын үмітсіз күйде болғанмен."
    },
    {
      "resource_id": 113,
      "text": "Аллаһ мейірімінің іздеріне  / нәтижесіне /  Оның жерді өлгенінен кейін қалай тірілтетініне қара. Негізінде Ол - өлілерді де тірілтуші, әрі Ол - барлық нәрсені Жасай алушы."
    },
    {
      "resource_id": 113,
      "text": "Егер Біз  / егінді құртатын /  жел жіберіп, олар оның сарғайғанын көрсе, олар одан кейін де күпірлік етеді  / берілген игіліктерді теріске шығарады / ."
    },
    {
      "resource_id": 113,
      "text": "/ Ей, Мұхаммед! /  Ақиқатында, сен өліктерге естірте алмайсың және кереңдерге де олар кері бұрылған кезде үндеуіңді естірте алмайсың."
    },
    {
      "resource_id": 113,
      "text": "Әрі сен соқырларды адасуларынан тура жолға салушы емессің. Сен тек аяттарымызға сенгендерге ғана естірте аласың. Міне, солар Мұсылмандар."
    },
    {
      "resource_id": 113,
      "text": "Аллаһ, Ол сондай, сендерді әлсізден жаратты, одан соң әлсіздіктен кейін қуат берді, одан кейін күш-қуаттан соң әлсіздік беріп, сақал-шашқа ақ түсіреді. Ол Өзі қалаған нәрсесін жаратады. Ол бәрін Білуші, барлық нәрсені Жасай алушы."
    },
    {
      "resource_id": 113,
      "text": "Әрі Сағат  / қайта тірілу күні /  болған күні қылмыскерлер  / бұл дүниеде /  бір аз уақыт қана болдық деп ант ішеді. Олар міне осылай  / өткен дүниеде де ақиқаттан / бұрылып кеткен еді."
    },
    {
      "resource_id": 113,
      "text": "Ал білім мен иман берілгендер болса: «Негізінде сендер Аллаһтың жазуы бойынша қайта тірілтілетін күнге дейін болдыңдар. Қайта тірілтілетін күн - осы. Бірақ сендер білмедіңдер», - дейді."
    },
    {
      "resource_id": 113,
      "text": "Сол күні әділетсіздік істегендерге ақталулары пайда бермейді әрі олардан талап етілмейді."
    },
    {
      "resource_id": 113,
      "text": "Біз осы Құранда адамдарға әртүрлі мысалдардан келтірдік. Егер оларға бір белгі, мұғжиза келтірсең де күпір келтірушілер  / мойындамаушылар /  сөзсіз: «Сендер - тек жалғанды әкелушісіңдер», - дейді."
    },
    {
      "resource_id": 113,
      "text": "Аллаһ білмейтіндердің жүректерін осылай мөрлеп  / бітеп /  қояды."
    },
    {
      "resource_id": 113,
      "text": "/ Ей, Мұхаммед! /  Сабыр ет. Аллаһтың уәдесі ақиқат. Айқын сенімі болмағандар сенен босаңсу көрмесін."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "30" }
  }
}
