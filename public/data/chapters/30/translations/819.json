{
  "translations": [
    { "resource_id": 819, "text": "الم" },
    { "resource_id": 819, "text": "رومی پاس کے علاقہ میں مغلوب ہوگئے" },
    {
      "resource_id": 819,
      "text": "اور وہ اپنی مغلوبیت کے بعد عنقریب غالب ہوں گے"
    },
    {
      "resource_id": 819,
      "text": "چند برسوں میں  اللہ ہی کے ہاتھ میں سب کام ہے، پہلے بھی اور پیچھے بھی اور اس دن ایمان والے خوش ہوں گے"
    },
    {
      "resource_id": 819,
      "text": "اللہ کی مدد سے وہ جس کی چاہتا ہے مدد کرتا ہے اور وہ زبردست ہے، رحمت والا ہے"
    },
    {
      "resource_id": 819,
      "text": "اللہ کا وعدہ ہے اللہ اپنے وعدہ کے خلاف نہیں کرتا لیکن اکثر لوگ نہیں جانتے"
    },
    {
      "resource_id": 819,
      "text": "وہ دنیا کی زندگی کے صرف ظاہر کو جانتے ہیں ، اور وہ آخرت سے بے خبر ہیں"
    },
    {
      "resource_id": 819,
      "text": "کیا انھوں نے اپنے جی میں غور نہیں کیا، اللہ نے آسمانوں اور زمین کو اور جو کچھ ان کے درمیان ہے برحق پیدا کیا ہے اور صرف ایک مقرر مدت کے ليے اور لوگوں میں بہت سے ہیں جو اپنے رب سے ملاقات کے منکر ہیں"
    },
    {
      "resource_id": 819,
      "text": "کیا وہ زمین میں چلے پھرے نہیں کہ وہ دیکھتے کہ کیسا انجام ہوا ان لوگوں کا جو ان سے پہلے تھے وہ ان سے زیادہ طاقت رکھتے تھے اور انھوں نے زمین کو جوتا اور اس کو اس سے زیادہ آباد کیا جتنا انھوں نے آباد کیاہے اور ان کے پاس ان کے رسول واضح نشانیاں لے کر آئے پس اللہ ان پر ظلم کرنے والا نہ تھا مگر وہ خود ہی اپنی جانوں پر ظلم کر رہے تھے"
    },
    {
      "resource_id": 819,
      "text": "پھر جن لوگوں نے برا کام کیا تھا ان کا انجام برا ہوا، اس وجہ سے کہ انھوں نے اللہ کی آیتوں کو جھٹلایا اور وہ ان کی ہنسی اڑاتے تھے"
    },
    {
      "resource_id": 819,
      "text": "اللہ خلق کو پہلی بار پیدا کرتا ہے، پھر وہی دوبارہ اس کو پیدا کرے گا پھر تم اسی کی طرف لوٹائے جاؤ گے"
    },
    {
      "resource_id": 819,
      "text": "اور جس دن قیامت برپا ہوگی اس دن مجرم لوگ حیرت زدہ رہ جائیں گے"
    },
    {
      "resource_id": 819,
      "text": "اور ان کے شریکوں میں سے ان کا کوئی سفارشی نہ ہوگا اور وہ اپنے شریکوں کے منکر ہوجائیں گے"
    },
    {
      "resource_id": 819,
      "text": "اور جس دن قیامت برپا ہوگی اس دن سب لوگ جدا جدا ہوجائیں گے"
    },
    {
      "resource_id": 819,
      "text": "پس جو ایمان لائے اور جنھوں نے نیک عمل کیا وہ ایک باغ میں مسرور ہوں گے"
    },
    {
      "resource_id": 819,
      "text": "اور جن لوگوں نے انکار کیا اور ہماری آیتوں کو اور آخرت کے پیش آنے کو جھٹلایا تو وہ عذاب میں پڑے ہوئے ہوں گے"
    },
    {
      "resource_id": 819,
      "text": "پس تم پاک اللہ کی یاد کرو جب تم شام کرتے ہو اور جب تم صبح کرتے ہو"
    },
    {
      "resource_id": 819,
      "text": "اور آسمانوں اور زمین میں اسی کے ليے حمد ہے اور تیسرے پہر اور جب تم ظہر کرتے ہو"
    },
    {
      "resource_id": 819,
      "text": "وہ زندہ کو مردہ سے نکالتا ہے اور مردہ کو زندہ سے نکالتا ہے اور وہ زمین کو اس کے مردہ ہوجانے کے بعد زندہ کرتاہے اور اسی طرح تم لوگ نکالے جاؤ گے"
    },
    {
      "resource_id": 819,
      "text": "اور اس کی نشانیوں میں سے یہ ہے کہ اس نے تم کومٹی سے پیدا کیا ہے، پھر یکایک تم بشر بن کر پھیل جاتے ہو"
    },
    {
      "resource_id": 819,
      "text": "اور اس کی نشانیوں میں سے یہ ہے کہ اس نے تمھاری جنس سے تمھارے ليے جوڑے پیدا کيے، تاکہ تم ان سے سکون حاصل کرو اور اس نے تمھارے درمیان محبت اور رحمت رکھ دی بے شک اس میں بہت سی نشانیاں ہیں ان لوگوں کے ليے جو غور کرتے ہیں"
    },
    {
      "resource_id": 819,
      "text": "اور اس کی نشانیوں میں سے آسمانوں اورزمین کی پیدائش اور تمھاری بولیوں اور تمھارے رنگوں کا فرق ہے بے شک اس میں بہت سی نشانیاں ہیں علم والوں کے لیے"
    },
    {
      "resource_id": 819,
      "text": "اور اس کی نشانیوں میں سے تمھارا رات اور دن میں سونا اور تمھارا اس کے فضل کو تلاش کرنا ہے بے شک اس میں بہت سی نشانیاں ہیں ان لوگوں کے لیے جو سنتے ہیں"
    },
    {
      "resource_id": 819,
      "text": "اور اس کی نشانیوں میں سے یہ ہے کہ وہ تم کو بجلی دکھاتا ہے، خوف کے ساتھ اور امید کے ساتھاور وہ آسمان سے پانی اُتارتا ہے پھر اس سے زمین کو زندہ کرتا ہے اس کے مُردہ ہوجانے کے بعد بے شک اس میں نشانیاں ہیں ان لوگوں کے لیے جوعقل سے کام لیتے ہیں"
    },
    {
      "resource_id": 819,
      "text": "اور اس کی نشانیوں میں سے یہ ہے کہ آسمان اور زمین اس کے حکم سے قائم ہيں پھر جب وہ تم کو ایک بار پکارے گا تو تم اسی وقت زمین سے نکل پڑوگے"
    },
    {
      "resource_id": 819,
      "text": "اور آسمانوں اور زمین میں جو بھی ہے اسی کا ہے سب اسی کے تابع ہیں"
    },
    {
      "resource_id": 819,
      "text": "اور وہی ہے جو اول بار پیدا کرتا ہے پھر وہی دوبارہ پیدا کرے گااور یہ اس کے لیے زیادہ آسان ہے اور آسمانوں اور زمین میں اسی کے لیے سب سے برتر صفت ہےاور وہ زبردست ہے، حکمت والا ہے"
    },
    {
      "resource_id": 819,
      "text": "وہ تمھارے لیے خود تمھاری ذات سے ایک مثال بیان کرتا ہےکیا تمھارے غلاموں میں کوئی تمھارے اس مال میں شریک ہے جو ہم نے تم کو دیا ہے کہ تم اور وہ اس میں برابر ہوں  اور جس طرح تم اپنوں کا لحاظ کرتے ہو، اسی طرح ان کا بھی لحاظ کرتے ہو اس طرح ہم آیتیں کھول کر بیان کرتے ہیں ان لوگوں کے لیے جو عقل سے کام لیتے ہیں"
    },
    {
      "resource_id": 819,
      "text": "بلکہ اپنی جانوں پر ظلم کرنے والوں نے بلادلیل اپنے خیالات کی پیروی کر رکھی ہے تو اس کوکون ہدایت دے سکتا ہے جس کو اللہ نے بھٹکا دیا ہواور کوئی ان کامددگار نہیں"
    },
    {
      "resource_id": 819,
      "text": "پس تم یکسو ہوکر اپنا رخ اس دین کی طرف رکھو، اللہ کی فطرت جس پر اس نے لوگوں کو بنایا ہےاس کے بنائے ہوئے کو بدلنا نہیں  یہی سیدھا دین ہے لیکن اکثر لوگ نہیں جانتے"
    },
    {
      "resource_id": 819,
      "text": "اسی کی طرف متوجہ ہوکر اور اسی سے ڈرو اور نماز قائم کرو اور مشرکین میں سے نہ بنو"
    },
    {
      "resource_id": 819,
      "text": "جنھوں نے اپنے دین کو ٹکڑے ٹکڑے کرلیااور بہت سے گروہ ہوگئے ہر گروہ اپنے طریقے پر نازاں ہے جو اس کے پاس ہے"
    },
    {
      "resource_id": 819,
      "text": "اور جب لوگوں کو کوئی تکلیف پہنچتی ہے تووہ اپنے رب کو پکارتے ہیں اسی کی طرف متوجہ ہوکرپھر جب وہ اپنی طرف سے ان کو مہربانی چکھاتا ہے تو ان میں سے ایک گروہ اپنے رب کا شریک ٹھہرانے لگتا ہے"
    },
    {
      "resource_id": 819,
      "text": "کہ جو کچھ ہم نے ان کو دیا ہے اس کے منکر ہوجائیں  تو چند دن فائدہ اٹھالو، عنقریب تم کو معلوم ہوجائے گا"
    },
    {
      "resource_id": 819,
      "text": "کیا ہم نے ان پرکوئی سند اتاری ہے کہ وہ ان کو خدا کے ساتھ شرک کرنے کو کہہ رہی ہے"
    },
    {
      "resource_id": 819,
      "text": "اور جب ہم لوگوں کو مہربانی چکھاتے ہیں تو وہ اس سے خوش ہوجاتے ہیں اور اگر ان کے اعمال کے سبب سے ان کو کوئی تکلیف پہنچتی ہے تو یکایک وہ مایوس ہوجاتے ہیں"
    },
    {
      "resource_id": 819,
      "text": "کیا وہ دیکھتے نہیں کہ اللہ جس کو چاہے زیادہ روزی دیتا ہے اور جس کو چاہے کمبے شک اس میں نشانیاں ہیں ان لوگوں کے لیے جو ایمان رکھتے ہیں"
    },
    {
      "resource_id": 819,
      "text": "پس رشتہ دار کو اس کاحق دو اور مسکین کو اور مسافرکویہ بہتر ہے ان لوگوں کے لیے جواللہ کی رضا چاہتے ہیں اوروہی لوگ فلاح پانے والے ہیں"
    },
    {
      "resource_id": 819,
      "text": "اور جو سود تم دیتے ہو تاکہ لوگوں کے مال میں شامل ہوکر وہ بڑھ جائے ، تو اللہ کے نزدیک وہ نہیں بڑھتا اور جوزکوٰۃ تم دوگے، اللہ کی رضا حاصل کرنے کے لیے تو یہی لوگ ہیں جو اللہ کے یہاں اپنے مال کو بڑھانے والے ہیں"
    },
    {
      "resource_id": 819,
      "text": "اللہ ہی ہے جس نے تم کو پیدا کیاپھر اس نے تم کو روزی دی،پھر وہ تم کو موت دیتا ہے پھر وہ تم کو زندہ کرے گاکیا تمھارے شریکوں میں سے کوئی ایسا ہے جو ان میں سے کوئی کام کرتا ہووہ پاک ہے اور برتر ہے اس شرک سے جو یہ لوگ کرتے ہیں"
    },
    {
      "resource_id": 819,
      "text": "خشکی اور تری میں فساد پھیل گیا لوگوں کے اپنے ہاتھوں کی کمائی سے، تاکہ اللہ مزه چکھا ئے ان کو ان کے بعض اعمال کا، شاید کہ وہ باز آئیں"
    },
    {
      "resource_id": 819,
      "text": "کہو کہ زمین میں چلو پھرو، پھردیکھو کہ ان لوگوں کا انجام کیا ہوا جو اس سے پہلے گزرے ہیں  ان میں سے اکثر مشرک تھے"
    },
    {
      "resource_id": 819,
      "text": "پس اپنا رُخ دین ِقیّم کی طرف سیدھا رکھو،قبل اس کے کہ اللہ کی طرف سے ایسا دن آجائے جس کے لیے واپسی نہیں ہےاس دن لوگ جدا جدا ہوجائیں گے"
    },
    {
      "resource_id": 819,
      "text": "جس نے انکار کیاتو اس کا انکار اسی پر پڑے گا اور جس نے نیک عمل کیا تو یہ لوگ اپنے ہی لیے سامان کررہے ہیں"
    },
    {
      "resource_id": 819,
      "text": "تاکہ اللہ ایمان لانے والوں کو اور نیک عمل کرنے والوں کو اپنے فضل سے جزا دے بے شک اللہ منکروں  کو پسند نہیں کرتا"
    },
    {
      "resource_id": 819,
      "text": "اور اس کی نشانیوں میں سے یہ ہے کہ وہ ہوائیں بھیجتا ہے خوش خبری دینے کے لیے، اور تاکہ وہ تم کو اپنی رحمت سے نوازے اور تاکہ کشتیاں اس کے حکم سے چلیں ،اور تاکہ تم اس کا فضل تلاش کرو،اور تاکہ تم اس کاشکر ادا کرو"
    },
    {
      "resource_id": 819,
      "text": "اور ہم نے تم سے پہلے رسولوں کو بھیجا ان کی قوم کی طرف پس وہ ان کے پاس کھلی ہوئی نشانیاں لے کر آئے تو ہم نے ان لوگوں سے انتقام لیا جنھوں نے جرم کیا تھا اور ہم پر یہ حق تھا کہ ہم مومنوں کی مددکریں"
    },
    {
      "resource_id": 819,
      "text": "اللہ ہی ہے جو ہواؤں کو بھیجتا ہے پس وہ بادل کواٹھاتی ہیں  پھر اللہ ان کو آسمان میں پھیلا دیتا ہے جس طرح چاہتا ہے اور وہ ان کو تہہ بہ تہہ کرتا ہے پھر تم مینھ کو دیکھتے ہو کہ اس کے اندر سے نکلتا ہےپھر جب وہ اپنے بندوں میں سے جس کو چاہتا ہے اسے پہنچادیتا ہے تو یکایک وہ خوش ہوجاتے ہیں"
    },
    {
      "resource_id": 819,
      "text": "اور وہ اس کے نازل کيے جانے سے قبل، خوشی سے پہلے ناامید تھے"
    },
    {
      "resource_id": 819,
      "text": "پس اللہ کی رحمت کے آثار کو دیکھو وہ کس طرح زمین کو زندہ کردیتا ہے اس کے مُردہ ہو جانے کے بعد بے شک وہی مردوں کو زندہ کرنے والا ہےاور وہ ہر چیز پرقادر ہے"
    },
    {
      "resource_id": 819,
      "text": "اور اگر ہم ایک ہوا بھیج دیں ،پھر وہ کھیتی کو زرد ہوئی دیکھیں تو اس کے بعد وہ انکار کرنے لگیں گے"
    },
    {
      "resource_id": 819,
      "text": "تو تم مُردوں کو نہیں سناسکتے اور نہ تم بہروں کو اپنی پکار سناسکتے جب کہ وہ پیٹھ پھیر کر چلے جارہے ہوں"
    },
    {
      "resource_id": 819,
      "text": "اور نہ تم اندھوں کو ان کی گمراہی سے نکال کر راہ پرلاسکتے ہوتم صرف اس کو سناسکتے ہو جوہماری آیتوں پر ایمان لانے والا ہو پس یہی لوگ اطاعت کرنے والے ہیں"
    },
    {
      "resource_id": 819,
      "text": "اللہ ہی ہے جس نے تم کو ناتوانی سے پیدا کیا، پھر ناتوانی کے بعد قوت دی، پھر قوت کے بعد ضعف اور بڑھاپا طاری کردیا وہ جو چاہتا ہے پیدا کرتا ہےاور وہ علم والا، قدرت والا ہے"
    },
    {
      "resource_id": 819,
      "text": "اور جس دن قیامت برپاہوگی،مجرم لوگ قسم کھاکر کہیں گے کہ وہ ایک گھڑی سے زیادہ نہیں رہےا س طرح وہ پھیرے جاتے تھے"
    },
    {
      "resource_id": 819,
      "text": "اور جن لوگوں کو علم اور ایمان عطا ہوا تھا وہ کہیں گے کہ اللہ کی کتاب میں تو تم روزِحشر تک پڑے رہےپس یہ حشر کادن ہے، لیکن تم جانتے نہ تھے"
    },
    {
      "resource_id": 819,
      "text": "پس اس دن ظالموں کو ان کی معذرت کچھ نفع نہ دے گی اور نہ ان سے معافی مانگنے کے لیے کہاجائے گا"
    },
    {
      "resource_id": 819,
      "text": "اور ہم نے اس قرآن میں لوگوں کے لیے ہرقسم کی مثالیں بیان کی ہیں  اور اگر تم ان کے پاس کوئی نشانی لے آؤ تو جن لوگوں نے انکار کیا ہے وہ یہی کہیں گے کہ تم سب باطل پرہو"
    },
    {
      "resource_id": 819,
      "text": "اس طرح اللہ مہر کردیتا ہے ان لوگوں کے دلوں پر جو نہیں جانتے"
    },
    {
      "resource_id": 819,
      "text": "پس تم صبر کرو بے شک اللہ کا وعدہ سچا ہےاور تم کو بے برداشت نہ کردیں وہ لوگ جویقین نہیں رکھتے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "30" }
  }
}
