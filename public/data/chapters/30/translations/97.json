{
  "translations": [
    { "resource_id": 97, "text": "ا ل م" },
    { "resource_id": 97, "text": "رومی قریب کی سرزمین میں مغلوب ہو گئے ہیں" },
    {
      "resource_id": 97,
      "text": "اور اپنی اس مغلوبیت کے بعد چند سال کے اندر وہ غالب ہو جائیں گے۔<sup foot_note=\"186120\">1</sup>"
    },
    {
      "resource_id": 97,
      "text": "اللہ ہی کا اختیار ہے پہلے بھی اور بعد میں بھی۔<sup foot_note=\"186121\">1</sup> اور وہ دن وہ ہو گا جبکہ اللہ کی بخشی ہوئی فتح پر مسلمان خوشیاں منائیں گے۔<sup foot_note=\"186122\">2</sup>"
    },
    {
      "resource_id": 97,
      "text": "اللہ نصرت عطا فرماتا ہے جسے چاہتا ہے، اور وہ زبردست اور رحیم ہے"
    },
    {
      "resource_id": 97,
      "text": "یہ وعدہ اللہ نے کیا ہے، اللہ کبھی اپنے وعدے کی خلاف ورزی نہیں کرتا، مگر اکثر لوگ نہیں جانتے ہیں"
    },
    {
      "resource_id": 97,
      "text": "لوگ دنیا کی زندگی کا بس ظاہری پہلو جانتے ہیں اور آخرت سے وہ خود ہی غافل ہیں<sup foot_note=\"186123\">1</sup>"
    },
    {
      "resource_id": 97,
      "text": "کیا انہوں نے کبھی اپنے آپ میں غور و فکر  نہیں کیا؟<sup foot_note=\"186124\">1</sup> اللہ نے زمین اور آسمانوں کو اور ان ساری چیزوں کو جو ان کے درمیان ہیں برحق اور ایک مقرر مدت ہی کے لیے پیدا کیا ہے۔<sup foot_note=\"186125\">2</sup> مگر بہت سے لوگ اپنے  رب کی ملاقات کے منکر ہیں۔<sup foot_note=\"186126\">3</sup>"
    },
    {
      "resource_id": 97,
      "text": "اور کیا یہ لو گ کبھی زمین میں چلے پھرے نہیں ہیں کہ انہیں ان لوگوں کا انجام نظر آتا جو ان سے پہلے گزر چکے ہیں؟<sup foot_note=\"186129\">1</sup> وہ ان سے زیادہ طاقت رکھتے تھے ، انہوں نے زمین کو خوب ادھیڑا تھا<sup foot_note=\"186130\">2</sup> اور اسے اتنا آباد کیا تھا جتنا انہوں نے نہیں کیا ہے۔<sup foot_note=\"186131\">3</sup> ان کےپاس ان کے رسول روشن نشانیاں لے کر آئے۔<sup foot_note=\"186132\">4</sup> پھر اللہ ان پر ظلم کرنے والا نہ تھا، مگر وہ خود ہی اپنے اوپر ظلم کر رہے تھے۔<sup foot_note=\"186133\">5</sup>"
    },
    {
      "resource_id": 97,
      "text": "آ خرکار جن لوگوں نے بُرائیاں کی تھیں ان کا انجام بہت برا ہوا، اس لیے کہ انہوں نے اللہ کی آیات کو جھٹلایا تھا اور وہ ان کا مذاق اڑاتے تھے"
    },
    {
      "resource_id": 97,
      "text": "اللہ ہی خلق کی ابتدا کرتا ہے ، پھر وہی اس کا اعادہ کرے گا،<sup foot_note=\"186134\">1</sup> پھر اسی کی طرف تم پلٹائے جاؤ گے"
    },
    {
      "resource_id": 97,
      "text": "اور جب وہ ساعت<sup foot_note=\"186135\">1</sup> برپا ہو گی اس دن مجرم ہَک دَک رہ جائیں گے ،<sup foot_note=\"186136\">2</sup>"
    },
    {
      "resource_id": 97,
      "text": "ان کے ٹھیر ائے ہوئے شریکوں میں کوئی ان کا سفارشی نہ ہو گا <sup foot_note=\"186137\">1</sup> اور وہ اپنے شریکوں کےمنکر ہو جائیں گے۔<sup foot_note=\"186138\">2</sup>"
    },
    {
      "resource_id": 97,
      "text": "جس روز ساعت برپا ہوگی، اس دن (سب انسان)الگ گروہوں میں بٹ جائیں گے۔<sup foot_note=\"186139\">1</sup>"
    },
    {
      "resource_id": 97,
      "text": "جو لوگ ایمان لائے ہیں اور جنہوں نے نیک عمل کیے ہیں وہ ایک باغ میں<sup foot_note=\"186140\">1</sup> شاداں و فرحاں رکھے جائیں گے۔<sup foot_note=\"186141\">2</sup>"
    },
    {
      "resource_id": 97,
      "text": "اور جنہوں نے کفر کیا ہے اور ہماری آیات کو اور آخرت کی ملاقات کو جھٹلایا ہے<sup foot_note=\"186142\">1</sup> وہ عذاب میں حاضررکھے جائیں گے"
    },
    {
      "resource_id": 97,
      "text": "<sup foot_note=\"171444\">1</sup> پس تسبیح کرو اللہ کی<sup foot_note=\"171445\">2</sup> جبکہ تم شام کرتے ہو اور جب صبح کرتے ہو"
    },
    {
      "resource_id": 97,
      "text": "آسمانوں اور زمین  میں اسی کے لیے حمد ہے۔ اور (تسبیح کرو اس کی) تیسرے پہر اور جبکہ تم پر ظہر کا وقت آتا ہے۔<sup foot_note=\"186143\">1</sup>"
    },
    {
      "resource_id": 97,
      "text": "وہ زندہ میں سے مردے کو نکالتا ہے اور مردے میں سے زندہ کو نکال لاتا ہے اور زمین کو اس کی موت کے بعد زندگی بخشتا ہے۔<sup foot_note=\"186144\">1</sup> اسی طرح تم لوگ بھی (حالتِ موت سے) نکال لیے جاؤ گے"
    },
    {
      "resource_id": 97,
      "text": "<sup foot_note=\"171446\">1</sup> اس کی نشانیوں میں سے یہ ہے کہ اس نے تم کو مٹی سے پیدا کیا۔ پھر یکایک تم بشر ہو کہ (زمین میں)پھیلتے چلے جا رہے ہو۔<sup foot_note=\"171447\">2</sup>"
    },
    {
      "resource_id": 97,
      "text": "اور اس کی نشانیوں میں سے یہ ہے کہ اس نے تمہارے لیے تمہاری ہی جنس سے بیویاں بنائیں<sup foot_note=\"186145\">1</sup> تاکہ تم ان کے پاس سکون حاصل کرو<sup foot_note=\"186146\">2</sup> اور تمہارے درمیان محبّت اور رحمت پیدا کر دی۔<sup foot_note=\"186147\">3</sup> یقیناً اس میں بہت سی نشانیاں ہیں ان لوگوں کے لیے جو غور وفکر کرتے ہیں"
    },
    {
      "resource_id": 97,
      "text": "اور اس کی نشانیوں میں سے آسمانوں اور زمین  کی پیدائش،<sup foot_note=\"186148\">1</sup> اور تمہاری زبانوں اور تمہارے رنگوں کا اختلاف ہے۔<sup foot_note=\"186149\">2</sup> یقیناً اس میں بہت سی نشانیاں ہیں دانشمند لوگوں کے لیے"
    },
    {
      "resource_id": 97,
      "text": "اور اس کی نشانیوں میں سے تمہارا رات اور دن کو  سونا اور تمہارا اس کے فضل کو تلاش کرنا ہے۔<sup foot_note=\"186150\">1</sup> یقیناًاس میں سے بہت سی نشانیاں ہیں ان لوگوں کے لیے جو (غور سے) سنتے ہیں"
    },
    {
      "resource_id": 97,
      "text": "اور اس کی نشانیوں میں سے یہ ہے کہ وہ تمہیں بجلی کی چمک دکھاتا ہے خوف کے ساتھ بھی اور طمع کے ساتھ بھی۔<sup foot_note=\"186151\">1</sup> اور آسمان سے پانی بر سا تا ہے، پھر اس کے ذریعہ سے زمین کو اس کی موت کے بعد زندگی بخشتا ہے۔<sup foot_note=\"186152\">2</sup> یقیناً اس میں بہت سی نشانیاں ہیں ان لوگوں کے لیے جو عقل سے کام لیتے ہیں"
    },
    {
      "resource_id": 97,
      "text": "اور اس کی نشانیوں میں سے یہ ہے کہ آسمان اور زمین اس کےحکم سے قائم ہیں۔<sup foot_note=\"186127\">1</sup> پھر جو نہی کہ اس نےتمہیں زمین سے پکارا ، بس ایک ہی پکار میں اچانک تم نکل آؤ گے۔<sup foot_note=\"186128\">2</sup>"
    },
    {
      "resource_id": 97,
      "text": "آسمانوں اور زمین میں جو بھی ہیں اُس کے بندے ہیں، سب کے سب اسی کے تابع فرمان ہیں"
    },
    {
      "resource_id": 97,
      "text": "وہی ہے جو تخلیق کی ابتد کرتا ہے، پھر وہی اس کا اعادہ کرے گا اور یہ اس کے لیے آسان تر ہے۔<sup foot_note=\"186153\">1</sup> آسمانوں اور زمین میں اس کی صفت سب سے برتر ہے اور وہ زبردست اور حکیم ہے"
    },
    {
      "resource_id": 97,
      "text": "وہ تمہیں<sup foot_note=\"186154\">1</sup> خود تمہاری اپنی ہی ذات سےایک مثال دیتا ہے۔ کیا تمہارے اُن غلاموں میں سے جو تمہاری ملکیت میں ہیں کچھ غلام ایسے بھی ہیں جو ہمارے دیے ہوئے مال و دولت میں تمہارے ساتھ برابر کے شریک ہوں اور تم ان سے اس طرح ڈرتے ہو جس طرح آپس میں اپنے ہمسروں سے ڈرتے ہو؟<sup foot_note=\"186155\">2</sup> --۔۔۔۔ اس طرح ہم آیا ت کھول کر پیش کرتے ہیں ان لوگوں کے لیے جو عقل سے کام لیتے ہیں"
    },
    {
      "resource_id": 97,
      "text": "مگر یہ ظالم بے سمجھے بوجھے اپنے تخیلات کے پیچھے چل پڑے ہیں۔ اب کون اس شخص کو راستہ دکھا سکتا ہے جسے اللہ نے بھٹکا دیا ہو۔<sup foot_note=\"186156\">1</sup> ایسے لوگوں کا تو کوئی مددگار نہیں ہو سکتا"
    },
    {
      "resource_id": 97,
      "text": "<sup foot_note=\"171448\">1</sup>پس (اے نبیؐ اور نبیؐ کے پیروو) یک سُو ہو کر اپنا رخ اس دین<sup foot_note=\"171449\">2</sup> کی سمت میں جمادو،<sup foot_note=\"171450\">3</sup> قائم ہو جاؤ اس فطرت پر جس پر اللہ تعالیٰ نےانسانوں کو پیدا کیا ہے،<sup foot_note=\"171451\">4</sup> اللہ کی بنائی ہوئی ساخت بدلی نہیں جا سکتی،<sup foot_note=\"171452\">5</sup> یہی بالکل راست اور درست دین ہے،<sup foot_note=\"171453\">6</sup> مگر اکثر لوگ جانتے نہیں ہیں"
    },
    {
      "resource_id": 97,
      "text": "(قائم ہو جاؤ اس بات پر) اللہ کی طرف رجوع کرتے ہوئے،<sup foot_note=\"186157\">1</sup> اور ڈرو اس سے<sup foot_note=\"186158\">2</sup> اور نماز قائم کرو،<sup foot_note=\"186159\">3</sup> اور نہ ہو جاؤ ان مشرکین میں سے"
    },
    {
      "resource_id": 97,
      "text": "جنہوں نے اپنا اپنا دین الگ بنا دیا ہے او گروہوں میں بٹ گئے ہیں،ہر ایک گروہ کے پاس جو کچھ ہے اسی میں وہ مگن ہے۔<sup foot_note=\"186160\">1</sup>"
    },
    {
      "resource_id": 97,
      "text": "لوگوں کا حال یہ ہے کہ جب انھیں کوئی تکلیف پہنچتی ہے تو اپنے رب کی طرف رجوع کر کے اسے پکارتے ہیں،<sup foot_note=\"186161\">1</sup> پھر جب وہ کچھ اپنی رحمت کا ذائقہ انھیں چکھا دیتا ہے تو یکایک ان میں سے کچھ لوگ شرک کرنے لگتے ہیں<sup foot_note=\"186162\">2</sup>"
    },
    {
      "resource_id": 97,
      "text": "تاکہ ہمارے کیے ہوئے احسان کی ناشکری کریں اچھا، مزے کر لو، عنقریب تمہیں معلوم ہو جائے گا"
    },
    {
      "resource_id": 97,
      "text": "کیا ہم نے کوئی سند اور دلیل ان پر نازل کی ہے جو شہادت دیتی ہو اس شرک کی صداقت پر جو یہ کر رہے ہیں؟<sup foot_note=\"186163\">1</sup>"
    },
    {
      "resource_id": 97,
      "text": "جب ہم لوگوں کو رحمت کا ذائقہ چکھاتے ہیں تو وہ اس پر پھول جاتے ہیں اور جب ان کے اپنے کیے کرتوتوں سے ان پر کوئی مصیبت آتی ہے تو یکایک وہ مایوس ہونے لگتے ہیں۔<sup foot_note=\"186164\">1</sup>"
    },
    {
      "resource_id": 97,
      "text": "کیا یہ لوگ دیکھتے نہیں ہیں کہ اللہ ہی رزق کشادہ کرتا ہے جس کا چاہتا ہے اور تنگ کرتاہے(جس کا چاہتا ہے)۔ یقیناً اس میں بہت سی نشانیاں ہیں ان لوگوں کے لیے جو ایمان لاتے ہیں۔<sup foot_note=\"186165\">1</sup>"
    },
    {
      "resource_id": 97,
      "text": "پس (اے مومن)رشتہ دار کو اس  کا حق دے اور مسکین و مسافر کو (اس کا حق) <sup foot_note=\"186166\">1</sup>۔ یہ طریقہ بہتر ہے ان  لوگوں کے لیے جو اللہ کی خوشنودی چاہتے ہوں، اور وہی فلاح پانے والے ہیں۔<sup foot_note=\"186167\">2</sup>"
    },
    {
      "resource_id": 97,
      "text": "جو سُود تم دیتے ہو تا کہ لوگوں کے اموال میں شامل ہو کر وہ بڑھ جائے ، اللہ کے نزدیک وہ نہیں بڑھتا،<sup foot_note=\"186168\">1</sup> اور جو زکوٰة تم اللہ کی خوشنودی حاصل کر نے کے ارادے سے دیتے ہو، اسی کے دینے والے درحقیقت اپنے مال بڑھاتے ہیں۔<sup foot_note=\"186169\">2</sup>"
    },
    {
      "resource_id": 97,
      "text": "<sup foot_note=\"171454\">1</sup>اللہ ہی ہے جس نے تم کو پیدا کیا ، پھر تمہیں رزق دیا،<sup foot_note=\"171455\">2</sup> پھر وہ تمہیں موت دیتا ہے، پھر وہ تمہیں زندہ کرے گا۔ کیا تمہارے ٹھیرائے ہوئے شریکوں میں کوئی ایسا ہے جو ان میں سے کوئی کام بھی کرتا ہو؟<sup foot_note=\"171456\">3</sup> پاک ہے وہ اور بہت بالا و بر تر ہے اس شرک سے جو یہ لوگ کرتے ہیں"
    },
    {
      "resource_id": 97,
      "text": "خشکی اور تری میں فساد برپا ہو گیا ہے لوگوں کے اپنے ہاتھوں کی کمائی سے تاکہ مزّہ چکھائے اُن کو اُن کے بعض اعمال کا، شاید کہ وہ باز آئیں۔<sup foot_note=\"186170\">1</sup>"
    },
    {
      "resource_id": 97,
      "text": "(اے نبیؐ)ان سے کہو کہ زمین میں چل پھر کر دیکھو پہلے گُزرے ہوئے لوگوں کا کیا انجام ہو چکا ہے، ان میں اکثر مشرک ہی تھے۔<sup foot_note=\"186171\">1</sup>"
    },
    {
      "resource_id": 97,
      "text": "پس (اے نبیؐ)اپنا رُخ مضبوطی کے ساتھ جما دو اِس دینِ راست کی سمت میں قبل اس کے کہ وہ دن آئے جس کے ٹل جانے کی کوئی صُورت اللہ کی طرف سے نہیں ہے۔<sup foot_note=\"186172\">1</sup> اُس دن لوگ پھٹ کر ایک دُوسرے سے الگ ہو جائیں گے"
    },
    {
      "resource_id": 97,
      "text": "جس نے کُفر کیا ہے اُس کے کُفر کا وبال اُسی پر ہے۔<sup foot_note=\"186173\">1</sup> اور جن لوگوں نے نیک عمل کیا ہے وہ اپنے ہی لیے فلاح کا راستہ صاف کر رہے ہیں"
    },
    {
      "resource_id": 97,
      "text": "تاکہ اللہ ایمان لانے والوں اور عملِ صالح کرنے والوں کو اپنے فضل سے جزا دے یقیناً وہ کافروں کو پسند نہیں کرتا"
    },
    {
      "resource_id": 97,
      "text": "اُس کی نشانیوں میں سے یہ ہے کہ وہ ہوائیں بھیجتا ہے بشارت دینے کے لیے<sup foot_note=\"186174\">1</sup> اور تمہیں اپنی رحمت سے بہرہ مند کرنے کے لیے اور اِس غرض کے لیے کہ کشتیاں اُس کے حکم سے چلیں<sup foot_note=\"186175\">2</sup> اور تم اُس کا فضل تلاش کرو<sup foot_note=\"186176\">3</sup> اور اُس کے شکر گزار بنو"
    },
    {
      "resource_id": 97,
      "text": "اور ہم نے تُم سے پہلے رسُولوں کو اُن کی قوم کی طرف بھیجا اور وہ اُن کے پاس روشن نشانیاں لے کر آئے،<sup foot_note=\"186177\">1</sup> پھر جنہوں نے جُرم کیا<sup foot_note=\"186178\">2</sup> اُن سے ہم نے انتقام لیا اور ہم پر یہ حق تھا کہ ہم مومنوں کی مدد کریں"
    },
    {
      "resource_id": 97,
      "text": "اللہ ہی ہے جو ہواؤں کو بھیجتا ہے اور وہ بادل اٹھاتی ہیں، پھر وہ اِن بادلوں کو آسمان میں پھیلا دیتا ہے جس طرح چاہتا ہے اور انہیں ٹکڑیوں میں تقسیم کرتا ہے، پھر تُو دیکھتا ہے کہ بارش کے قطرے بادل سے ٹپکے چلے آتے ہیں یہ بارش جب وہ اپنے بندوں میں سے جن پر چاہتا ہے برساتا ہے"
    },
    {
      "resource_id": 97,
      "text": "تو یکایک وہ خوش و خرم ہو جاتے ہیں حالانکہ اس کے نزول سے پہلے وہ مایوس ہو رہے تھے"
    },
    {
      "resource_id": 97,
      "text": "دیکھو اللہ کی رحمت کے اثرات کہ مُردہ پڑی ہوئی زمین کو وہ کس طرح جِلا اُٹھاتا ہے،<sup foot_note=\"186179\">1</sup> یقیناً وہ مُردوں کو زندگی بخشنے والا ہے اور وہ ہر چیز پر قادر ہے"
    },
    {
      "resource_id": 97,
      "text": "اور اگر ہم ایک ایسی ہوا بھیج دیں جس کے اثر سے وہ اپنی کھیتی کو زرد پائیں<sup foot_note=\"186180\">1</sup> تو وہ کُفر کرتے رہ جاتے ہیں۔<sup foot_note=\"186181\">2</sup>"
    },
    {
      "resource_id": 97,
      "text": "(اے نبیؐ)تم مُردوں کو نہیں سُنا سکتے،<sup foot_note=\"186182\">1</sup> نہ اُن بہروں کو اپنی پُکار سُنا سکتے ہو جو پیٹھ پھیرے چلے جارہے ہوں<sup foot_note=\"186183\">2</sup>"
    },
    {
      "resource_id": 97,
      "text": "اور نہ تم اندھوں کو ان کی گمراہی سے نکال کر راہِ راست دکھا سکتے ہو۔<sup foot_note=\"186184\">1</sup> تم تو صرف اُنہی کو سُنا سکتے ہو جو ہماری آیات پر ایمان لاتے اور سرِ تسلیم خم کر دیتے ہیں"
    },
    {
      "resource_id": 97,
      "text": "اللہ ہی تو ہے جس نے ضعف کی حالت سے تمہاری پیدائش کی ابتدا کی ، پھر اس ضعف کے بعد تمہیں قوّت بخشی، پھر اس قوّت کے بعد تمہیں ضعیف اور بُوڑھا کر دیا۔ وہ جو کچھ چاہتا ہے پیدا کرتا ہے۔<sup foot_note=\"186185\">1</sup> وہ سب کچھ جاننے والا ، ہر چیز پر قدرت رکھنے والا ہے"
    },
    {
      "resource_id": 97,
      "text": "اور جب وہ ساعت برپا ہوگی<sup foot_note=\"186186\">1</sup> تو مجرم قسمیں کھاکھا کر کہیں گے کہ ہم ایک گھڑی بھر سے زیادہ نہیں ٹھہرے ہیں،<sup foot_note=\"186187\">2</sup> اسی طرح وہ دنیا کی زندگی میں دھوکا کھایا کرتے تھے۔<sup foot_note=\"186188\">3</sup>"
    },
    {
      "resource_id": 97,
      "text": "مگر جو علم اور ایمان سے بہرہ مند کیے گئے تھے وہ کہیں گے کہ خدا کے نوشتے میں تو تم روزِ حشر تک پڑے رہے ہو، سو یہ وہی روزِ حشر ہے، لیکن تم جانتے نہ تھے"
    },
    {
      "resource_id": 97,
      "text": "پس وہ دن ہوگا جس میں ظالموں کو ان کی معذرت کوئی نفع نہ دے گی اور نہ اُن سے معافی مانگنے کے لیے کہا جائے گا۔<sup foot_note=\"186189\">1</sup>"
    },
    {
      "resource_id": 97,
      "text": "ہم نے اِس قرآن میں لوگوں کو طرح طرح سے سمجھایا ہے تم خواہ کوئی نشانی لے آؤ، جن لوگوں نے ماننے سے انکار کر دیا ہے وہ یہی کہیں گے کہ تم باطل پر ہو"
    },
    {
      "resource_id": 97,
      "text": "اِس طرح ٹھپہ لگا دیتا ہے اللہ اُن لوگوں کے دلوں پر جو بے علم ہیں"
    },
    {
      "resource_id": 97,
      "text": "پس (اے  نبیؐ)صبر کرو، یقیناً اللہ کا وعدہ سچا ہے،<sup foot_note=\"186190\">1</sup> اور ہرگز ہلکا نہ پائیں تم کو وہ لوگ جو یقین نہیں لاتے۔<sup foot_note=\"186191\">2</sup>"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "30" }
  }
}
