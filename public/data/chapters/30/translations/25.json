{
  "translations": [
    { "resource_id": 25, "text": "Elif-lam-mim." },
    { "resource_id": 25, "text": "Bizantinci su pobijeđeni" },
    {
      "resource_id": 25,
      "text": "u najbližoj zemlji, ali oni će, poslije poraza, sigurno pobijediti"
    },
    {
      "resource_id": 25,
      "text": "za nekoliko godina. Allahu pripada odluka i prije i poslije. Taj dan će se vjernici radovati"
    },
    {
      "resource_id": 25,
      "text": "Allahovoj pomoći. On pomaže kome hoće i On je Silni i Milostivi."
    },
    {
      "resource_id": 25,
      "text": "To je obećanje Allahovo. Allah ne krši obećanje svoje, ali većina ljudi ne zna."
    },
    {
      "resource_id": 25,
      "text": "Oni znaju samo spoljašnju stranu života dunjalučkog, a prema ahiretu su nemarni."
    },
    {
      "resource_id": 25,
      "text": "A zašto ne razmisle sami o sebi?! Allah je stvorio nebesa i Zemlju i ono što je između njih samo s Istinom i s rokom određenim. A zaista ljudi mnogi u susret s Gospodarom svojim ne vjeruju."
    },
    {
      "resource_id": 25,
      "text": "Zašto ne putuju po Zemlji pa da vide kakav je bio završetak onih prije njih?! Oni su bili od njih jači i zemlju su obrađivali i izgrađivali je više nego što je izgrađuju ovi, i poslanici su im donosili jasne dokaze: Allah im sigurno nije zulum činio, međutim, sami su sebi zulum činili."
    },
    {
      "resource_id": 25,
      "text": "A onda, završetak onih koji su zlo činili bio je- i bit će- najužasnija kazna, zato što su Allahove riječi poricali i što su ih ruglu izvrgavali."
    },
    {
      "resource_id": 25,
      "text": "Allah započinje stvaranje; stvara iz ničega, zatim će to ponovo učiniti, a onda ćete Njemu biti vraćeni."
    },
    {
      "resource_id": 25,
      "text": "Na Dan kad nastupi Čas suda, prestupnici će očajavati."
    },
    {
      "resource_id": 25,
      "text": "I oni neće imati među svojim božanstvima zagovornika i oni će svoja božanstva nijekati."
    },
    {
      "resource_id": 25,
      "text": "Na Dan kada nastupi Čas suda, ljudi će se razdvojiti:"
    },
    {
      "resource_id": 25,
      "text": "oni koji su vjerovali i dobra djela činili radovat će se u džennetskom perivoju,"
    },
    {
      "resource_id": 25,
      "text": "a oni koji nisu vjerovali i koji su ajete i dokaze Naše i susret na ahiretu poricali - u Vatru privedeni bit će."
    },
    {
      "resource_id": 25,
      "text": "Pa, slavljen i uzvišen neka je Allah kad god omrknete i kad god osvanete."
    },
    {
      "resource_id": 25,
      "text": "Njemu neka je sva hvala i na nebesima i na Zemlji, i predvečer i u podne."
    },
    {
      "resource_id": 25,
      "text": "On živo izvodi iz mrtvog i izvodi mrtvo iz živog. On oživljava Zemlju nakon mrtvila njezina; isto tako ćete i vi biti iz nje izvedeni."
    },
    {
      "resource_id": 25,
      "text": "Jedan od znakova Njegovih je to što vas je od prašine stvorio, a zatim se kao ljudska bića svuda razilazite."
    },
    {
      "resource_id": 25,
      "text": "I jedan od znakova Njegovih je to što vam je, od vas samih, parice stvorio da se uz njih smirite, i što između vas uspostavlja ljubav i samilost. U tome, zbilja, ima znakova za ljude koji razmišljaju."
    },
    {
      "resource_id": 25,
      "text": "I jedan od znakova Njegovih je stvaranje nebesa i Zemlje, i raznovrsnost jezika vaših i boja vaših; u tome, zaista, ima znakova za one koji znaju."
    },
    {
      "resource_id": 25,
      "text": "I jedan od znakova Njegovih je san vaš noću i danju, i nastojanje vaše da steknete nešto iz obilja Njegova; u tome, zaista, ima znakova za ljude koji čuju."
    },
    {
      "resource_id": 25,
      "text": "I jedan od znakova Njegovih je to što vam pokazuje munju, da se pobojite i ponadate, i to što spušta s neba kišu i oživljava njome zemlju poslije mrtvila njezina; u tome, zaista, ima znakova za ljude koji razumiju."
    },
    {
      "resource_id": 25,
      "text": "I jedan od znakova Njegovih je i to što nebo i Zemlja opstoje odredbom Njegovom. Zatim, ćete, čim vas On samo jednom pozove, iz zemlje brzo izaći."
    },
    {
      "resource_id": 25,
      "text": "Njemu pripada sve što je na nebesima i na Zemlji, sve je Njemu poslušno."
    },
    {
      "resource_id": 25,
      "text": "On je Taj Koji započinje stvaranje; stvara iz ničega i On će to ponovo učiniti, to je Njemu lahko;  Njemu pripada primjer najuzvišeniji i na nebesima i na Zemlji; On je Silni i Mudri."
    },
    {
      "resource_id": 25,
      "text": "On vam kao primjer navodi vas same: da li među onima koji su u posjedu vašem imate suvlasnike u onome čime smo vas opskrbili, pa ste u tome isti, i bojite ih se kao što se jedni drugih bojite? Eto, tako Mi podrobno izlažemo znakove Naše ljudima koji razumiju."
    },
    {
      "resource_id": 25,
      "text": "Ali, oni koji zulum učine, bez znanja slijede hirove svoje, a ko će na Pravi put uputiti onoga kome je Allah dao da u zabludi je?! Oni pomagača nemaju."
    },
    {
      "resource_id": 25,
      "text": "Ti upravi lice svoje vjeri iskreno; prirodnoj vjeri Allahovoj prema kojoj je ljude stvorio. Nema izmjene Allahovog stvaranja, to je prava vjera, ali većina ljudi to ne zna."
    },
    {
      "resource_id": 25,
      "text": "Pokajnički Mu se obraćajte! Bojte se Njega i obavljajte namaz, i ne budite višebošci,"
    },
    {
      "resource_id": 25,
      "text": "oni koji su vjeru svoju rascijepili i u stranke se podijelili, svaka stranka radosna zbog onog što ima!"
    },
    {
      "resource_id": 25,
      "text": "A kad ljude nevolja snađe, oni Gospodara svoga mole, vraćajući Mu se pokajnički, a poslije, kad On učini da okuse milost Njegovu, odjednom neki od njih Gospodaru svome druge u obožavanju pridružuju,"
    },
    {
      "resource_id": 25,
      "text": "da bi poricali ono što im Mi dajemo, pa uživajte, a saznat ćete!"
    },
    {
      "resource_id": 25,
      "text": "Štaviše, da im nismo poslali kakav dokaz koji govori u prilog onima koje Njemu ravnim smatraju?"
    },
    {
      "resource_id": 25,
      "text": "A kad učinimo da ljudi milost našu okuse, oni joj se obraduju, a kad ih pogodi nevolja zbog onoga što su njihove ruke činile, odjednom očajavaju."
    },
    {
      "resource_id": 25,
      "text": "Zar oni ne vide da Allah u obilju daje opskrbu onome kome On hoće, i da je uskraćuje?! Tu su, uistinu, znakovi za ljude koji vjeruju."
    },
    {
      "resource_id": 25,
      "text": "Pa daj bližnjem pravo njegovo, i siromahu, i putniku namjerniku. To je bolje za one koji žele lice Allahovo; baš to su oni uspješni."
    },
    {
      "resource_id": 25,
      "text": "A ono što dajete da se uveća imovinom drugih ljudi neće se kod Allaha uvećati, a zekat koji udijelite iz želje za licem Allahovim - upravo takvi će nagradu svoju umnogostručiti."
    },
    {
      "resource_id": 25,
      "text": "Allah je Onaj Koji vas je stvorio, pa vas opskrbio, zatim će vas usmrtiti i potom oživiti. Postoji li ijedno božanstvo koje bilo šta od toga čini?! Čist je i Uzvišen On od onoga što Njemu ravnim smatraju."
    },
    {
      "resource_id": 25,
      "text": "Nered se pojavio na kopnu i na moru zbog onog što ljudi rade, da bi im On dao da iskuse kaznu za nešto od onoga što urade, ne bi li se povratili."
    },
    {
      "resource_id": 25,
      "text": "Reci: \"Putujte po Zemlji pa pogledajte kakav je bio kraj onih što su bili prije; većinom su oni višebošci bili.\""
    },
    {
      "resource_id": 25,
      "text": "Zato ti upravi lice svoje pravoj vjeri, prije nego što od Allaha dođe Dan koji niko neće moći odbiti. Taj dan će se oni razdvojiti."
    },
    {
      "resource_id": 25,
      "text": "Oni koji nisu vjerovali - na svoju štetu nisu vjerovali, a oni koji su dobra djela činili - sebi su Džennet pripremili,"
    },
    {
      "resource_id": 25,
      "text": "da On iz obilja Svoga nagradi one koji su vjerovali i dobra djela činili; a On, zaista, ne voli nevjernike."
    },
    {
      "resource_id": 25,
      "text": "Jedan od znakova Njegovih je to što On šalje vjetrove kao nosioce radosnih vijesti da bi vam dao da milost Njegovu osjetite i da lađe odredbom Njegovom plove i da iz obilja Njegova stječete, i da biste zahvalni bili."
    },
    {
      "resource_id": 25,
      "text": "I prije tebe smo poslanike narodima njihovim slali i oni su im jasne dokaze donosili, pa smo one koji su griješili kažnjavali, a uistinu Nam je dužnost bila vjernike pomoći."
    },
    {
      "resource_id": 25,
      "text": "Allah je Taj Koji vjetrove šalje, pa oni oblake tjeraju i On ih po nebu, kako On hoće, rasprostire i na komade dijeli, pa ti vidiš kišu kako iz njih pada, i kad je On na one robove Svoje, na koje želi, prolije, oni se odjednom vesele,"
    },
    {
      "resource_id": 25,
      "text": "iako su prije nego što se spustila na njih bili očajni."
    },
    {
      "resource_id": 25,
      "text": "Zato, pogledaj tragove Allahove milosti - kako On oživi zemlju nakon mrtvila njezina! On će, uistinu, i mrtve oživiti, On nad svime ima moć."
    },
    {
      "resource_id": 25,
      "text": "A da pošaljemo vjetar i da oni vide da je sve požutjelo, oni bi, i poslije toga, blagodati poricali."
    },
    {
      "resource_id": 25,
      "text": "Ti ne možeš mrtve dozvati, ni gluhe, kad se od tebe okrenu, dovikati,"
    },
    {
      "resource_id": 25,
      "text": "niti možeš zaslijepljene od zablude njihove odvratiti; možeš jedino dozvati one koji u ajete Naše vjeruju, jedino oni su pokorni."
    },
    {
      "resource_id": 25,
      "text": "Allah je Taj Koji vas nejakim stvara, i onda vam, poslije nejakosti, snagu daje, a poslije snage iznemoglost i sijede vlasi; On stvara što hoće, On je Sveznajući i Svemoćni."
    },
    {
      "resource_id": 25,
      "text": "A na Dan kad nastupi Čas oživljenja, prestupnici će se zaklinjati da su samo jedan čas ostali; a i prije su Istinu izbjegavali."
    },
    {
      "resource_id": 25,
      "text": "A reći će oni kojima je dato znanje i vjerovanje: \"Vi ste ostali, prema Allahovoj Knjizi, sve do Dana oživljenja, a ovo je Dan oživljenja, samo što vi niste znali.\""
    },
    {
      "resource_id": 25,
      "text": "Taj dan neće ničemu poslužiti pravdanja onima koji su prema sebi zulum učinili i neće im biti udovoljeno da blagonaklonost za povratak traže."
    },
    {
      "resource_id": 25,
      "text": "U ovom Kur'anu Mi navodimo ljudima svakovrsne primjere. A kad bi im kakav znak donio, opet bi rekli oni koji ne vjeruju: \"Vi samo iznosite laži!\""
    },
    {
      "resource_id": 25,
      "text": "Eto, tako Allah pečati srca onima koji ne znaju."
    },
    {
      "resource_id": 25,
      "text": "A ti budi strpljiv! Allahovo obećanje je, zaista, istina i neka te nikako ne usplahire oni koji čvrsto ne vjeruju."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "30" }
  }
}
