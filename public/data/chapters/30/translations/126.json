{
  "translations": [
    { "resource_id": 126, "text": "Elif Lām Mīm." },
    { "resource_id": 126, "text": "Bizantinci su pobijeđeni" },
    {
      "resource_id": 126,
      "text": "u susjednoj zemlji, ali oni će, poslije poraza svoga, sigurno pobijediti"
    },
    {
      "resource_id": 126,
      "text": "za nekoliko godina – i prije, i poslije, Allahova je odluka – i tada će se vjernici radovati"
    },
    {
      "resource_id": 126,
      "text": "Allahovoj pomoći – On pomaže kome hoće, On je Silni i Samilosni –"
    },
    {
      "resource_id": 126,
      "text": "obećanje je Allahovo, a Allah će obećanje Svoje ispuniti, ali većina ljudi ne zna;"
    },
    {
      "resource_id": 126,
      "text": "oni znaju samo spoljašnju stranu života na ovome svijetu, a prema onome svijetu su ravnodušni."
    },
    {
      "resource_id": 126,
      "text": "A zašto ne razmisle sami o sebi? Allah je stvorio nebesa i Zemlju i ono što je između njih – sa ciljem i do roka određenog. A mnogi ljudi ne vjeruju da će pred Gospodara svoga doista izaći."
    },
    {
      "resource_id": 126,
      "text": "Zašto ne putuju po svijetu pa da vide kako su završili oni prije njih? Oni su bili od njih jači, i zemlju su orali i obrađivali je više nego što je obrađuju ovi, i poslanici su im donosili jasne dokaze; Allah im nije učinio nepravdu, sami su sebi nepravdu nanijeli."
    },
    {
      "resource_id": 126,
      "text": "Oni koji su zlo činili završiće najužasnijom patnjom, zato što su Allahove riječi poricali i što su ih ruglu izvrgavali."
    },
    {
      "resource_id": 126,
      "text": "Allah iz ničega stvara, On će to ponovo učiniti i na kraju Njemu ćete se vratiti."
    },
    {
      "resource_id": 126,
      "text": "Na dan kad nastupi Čas – mnogobošci će svaku nadu izgubiti:"
    },
    {
      "resource_id": 126,
      "text": "božanstva njihova neće im biti zagovornici, a zbog božanstava svojih bili su nevjernici."
    },
    {
      "resource_id": 126,
      "text": "Na dan kad nastupi Čas oživljenja – ljudi će se razdvojiti:"
    },
    {
      "resource_id": 126,
      "text": "oni koji su vjerovali i dobra djela činili – u džennetskom perivoju će se radovati,"
    },
    {
      "resource_id": 126,
      "text": "a oni koji nisu vjerovali i koji su ajete Naše i susret na Sudnjem danu poricali – u trajnoj će muci biti."
    },
    {
      "resource_id": 126,
      "text": "Pa, hvaljen neka je Allah kad god omrknete i kad god osvanete –"
    },
    {
      "resource_id": 126,
      "text": "Njemu neka je pohvala i na nebesima i na Zemlji – i predvečer i u podne! –"
    },
    {
      "resource_id": 126,
      "text": "On iz neživog stvara živo i živo pretvara u neživo. On oživljava zemlju nakon mrtvila njezina – isto tako ćete i vi biti oživljeni."
    },
    {
      "resource_id": 126,
      "text": "Jedan od dokaza Njegovih je to što vas od zemlje stvara, i odjednom vas, ljudi, svuda ima razasutih;"
    },
    {
      "resource_id": 126,
      "text": "i jedan od dokaza Njegovih je to što za vas, od vrste vaše, stvara žene da se uz njih smirite, i što između vas uspostavlja ljubav i samilost; to su, zaista, pouke za ljude koji razmišljaju;"
    },
    {
      "resource_id": 126,
      "text": "i jedan od dokaza Njegovih je stvaranje nebesa i Zemlje, i raznovrsnost jezika vaših i boja vaših; to su, zaista, pouke za one koji znaju;"
    },
    {
      "resource_id": 126,
      "text": "i jedan od dokaza Njegovih je san vaš noću i po danu, i nastojanje vaše da steknete nešto iz obilja Njegova; to su, zaista, pouke za ljude koji čuju;"
    },
    {
      "resource_id": 126,
      "text": "i jedan od dokaza Njegovih je to što vam pokazuje munju, da se pobojite i ponadate, i to što spušta s neba kišu i oživljava njome zemlju poslije mrtvila njezina; to su, zaista, pouke za ljude koji razumiju."
    },
    {
      "resource_id": 126,
      "text": "I jedan od dokaza Njegovih je i to što nebo i Zemlja postoje voljom Njegovom. Zatim to što ćete, čim vas On samo jednom iz zemlje pozove, brzo ustati."
    },
    {
      "resource_id": 126,
      "text": "Njemu pripada sve što je na nebesima i na Zemlji, sve je Njemu poslušno."
    },
    {
      "resource_id": 126,
      "text": "On je Taj koji iz ničega stvara i On će to ponovo učiniti, to je Njemu lahko; On je uzvišen i na nebesima i na Zemlji; On je silan i mudar."
    },
    {
      "resource_id": 126,
      "text": "On vam kao primjer navodi vas same: da li su oni koji su u posjedu vašem izjednačeni s vama u onome što vam Mi dajemo, pa ste u tome isti, i da li ih se bojite kao što se vi jedni drugih bojite? – Eto, tako Mi, podrobno, izlažemo dokaze Naše ljudima koji razmišljaju."
    },
    {
      "resource_id": 126,
      "text": "Ali, nevjernici lahkomisleno slijede strasti svoje – a ko će na Pravi put uputiti onoga koga je Allah u zabludi ostavio? – njima neće moći niko u pomoć priteći."
    },
    {
      "resource_id": 126,
      "text": "Ti upravi lice svoje vjeri, kao pravi vjernik, vjeri, djelu Allahovu, prema kojoj je On ljude načinio – ne treba se mijenjati Allahova vjera, jer to je prava vjera, ali većina ljudi to ne zna –"
    },
    {
      "resource_id": 126,
      "text": "obraćajući Mu se predano! Bojte se Njega i obavljajte molitvu, i ne budite od onih koji Mu druge ravnim smatraju,"
    },
    {
      "resource_id": 126,
      "text": "od onih koji su vjeru svoju razbili i u stranke se podijelili; svaka stranka zadovoljna onim što ispovijeda."
    },
    {
      "resource_id": 126,
      "text": "A kad ljude nevolja snađe, oni se Gospodaru svome pokajnički obraćaju, a poslije, kad im On dâ da okuse milost Njegovu, odjednom neki od njih Gospodaru svome druge ravnim smatraju"
    },
    {
      "resource_id": 126,
      "text": "da bi bili nezahvalni na onome što im Mi dajemo. \"Pa uživajte, a saznaćete!\""
    },
    {
      "resource_id": 126,
      "text": "Zar smo im Mi poslali kakav dokaz koji govori u prilog onih koje Njemu ravnim smatraju?"
    },
    {
      "resource_id": 126,
      "text": "Kad dopustimo ljudima da se blagodatima naslađuju, oni im se obraduju, a kad ih pogodi nevolja, zbog onoga što su ruke njihove činile, odjednom očajavaju."
    },
    {
      "resource_id": 126,
      "text": "Zar oni ne znaju da Allah u obilju daje hranu onome kome On hoće, i da uskraćuje? To su, uistinu, dokazi za ljude koji vjeruju."
    },
    {
      "resource_id": 126,
      "text": "Zato podaj bližnjemu pravo njegovo, i siromahu i putniku! To je bolje za one koji žele lice Allahovo; ti će postići šta žele."
    },
    {
      "resource_id": 126,
      "text": "A novac koji dajete da se uveća novcem drugih ljudi neće se kod Allaha uvećati, a za milostinju koju udijelite iz želje za licem Allahovim – takvi će dobra djela svoja umnogostručiti."
    },
    {
      "resource_id": 126,
      "text": "Allah vas stvara, i opskrbljuje; On će vam život oduzeti i na kraju vas oživiti. Postoji li ijedno božanstvo vaše koje bilo šta od toga čini? Hvaljen neka je On i vrlo visoko iznad onih koje Njemu smatraju ravnim!"
    },
    {
      "resource_id": 126,
      "text": "Zbog onoga što ljudi rade, pojavio se metež i na kopnu i na moru, da im On dâ da iskuse kaznu zbog onoga što rade, ne bi li se popravili."
    },
    {
      "resource_id": 126,
      "text": "Reci: \"Putujte po svijetu pa pogledajte kako su onī prije završili; većinom su oni mnogobošci bili.\""
    },
    {
      "resource_id": 126,
      "text": "Zato ti upravi lice svoje prema pravoj vjeri, prije nego što Allahovom voljom nastupi Dan koji niko neće moći odbiti. Toga dana On će ih razdvojiti:"
    },
    {
      "resource_id": 126,
      "text": "oni koji nisu vjerovali – na svoju štetu nisu vjerovali, a oni koji su dobra djela činili – sebi su Džennet pripremili,"
    },
    {
      "resource_id": 126,
      "text": "da On iz obilja Svoga nagradi one koji su vjerovali i dobra djela činili; a On, zaista, ne voli nevjernike."
    },
    {
      "resource_id": 126,
      "text": "Jedan od dokaza Njegovih je to što On šalje vjetrove kao nosioce radosnih vijesti da vam dâ da milost Njegovu osjetite i da lađe voljom Njegovom plove i da iz obilja Njegova stječete, i da biste zahvalni bili."
    },
    {
      "resource_id": 126,
      "text": "I prije tebe smo poslanike narodima njihovim slali i oni su im prave dokaze donosili, pa smo one koji su griješili kažnjavali – a dužnost Nam je bila vjernike pomoći."
    },
    {
      "resource_id": 126,
      "text": "Allah je Taj koji vjetrove šalje, pa oni oblake tjeraju i On ih po nebu, kako On hoće, rasprostire i na komade dijeli, pa ti vidiš kišu kako iz njih pada, i kad je On na robove Svoje na koje želi prolije, oni se odjednom radošću ispune,"
    },
    {
      "resource_id": 126,
      "text": "iako su bili očajni prije nego što se spustila na njih."
    },
    {
      "resource_id": 126,
      "text": "Zato pogledaj tragove Allahove milosti – kako On oživi zemlju nakon mrtvila njezina! On će, uistinu, i mrtve oživiti, On sve može."
    },
    {
      "resource_id": 126,
      "text": "A da pošaljemo vjetar i da oni vide da je sve požutjelo, oni bi, i poslije toga, blagodati poricali."
    },
    {
      "resource_id": 126,
      "text": "Ti ne možeš mrtve dozvati, ni gluhe, kad se od tebe okrenu, dovikati,"
    },
    {
      "resource_id": 126,
      "text": "niti možeš slijepe od zablude njihove odvratiti; možeš jedino dozvati one koji u ajete Naše vjeruju, jedino oni će se odazvati."
    },
    {
      "resource_id": 126,
      "text": "Allah je Taj koji vas nejakim stvara, i onda vam, poslije nejakosti, snagu daje, a poslije snage iznemoglost i sijede vlasi; On stvara što hoće; On sve zna i sve može."
    },
    {
      "resource_id": 126,
      "text": "A na Dan kad nastupi Čas oživljenja, zločinci će se zaklinjati da su u grobovima samo jedan čas ostali; a i prije su istinu izbjegavali."
    },
    {
      "resource_id": 126,
      "text": "A reći će oni kojima je dato znanje i vjerovanje: \"Vi ste ostali, prema Allahovoj odredbi, sve do Dana oživljenja – a ovo je Dan oživljenja, samo što vi niste znali.\""
    },
    {
      "resource_id": 126,
      "text": "Toga Dana neće ničem poslužiti pravdanja onima koji su se prema sebi ogriješili i neće na ovaj svijet vraćeni biti."
    },
    {
      "resource_id": 126,
      "text": "U ovom Kur'anu Mi navodimo ljudima svakovrsne primjere. A kad bi im ti ne znam kakvo čudo donio, opet bi rekli oni koji neće da vjeruju: \"Vi samo iznosite laži!\""
    },
    {
      "resource_id": 126,
      "text": "Eto tako Allah pečati srca onih koji neće da znaju."
    },
    {
      "resource_id": 126,
      "text": "A ti budi strpljiv! Allahovo obećanje je, zaista, istina i neka te nikako ne obmanu oni koji čvrsto ne vjeruju."
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "30" }
  }
}
