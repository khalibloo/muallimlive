{
  "translations": [
    { "resource_id": 25, "text": "Tako Mi brda Tur" },
    { "resource_id": 25, "text": "i Knjige u retke napisane" },
    { "resource_id": 25, "text": "na koži razvijenoj" },
    { "resource_id": 25, "text": "i Bejtul-Ma'mura" },
    { "resource_id": 25, "text": "i svoda uzdignutog" },
    { "resource_id": 25, "text": "i vatrom mora napunjenog," },
    {
      "resource_id": 25,
      "text": "kazna Gospodara tvoga sigurno će se dogoditi."
    },
    { "resource_id": 25, "text": "Niko je neće moći otkloniti" },
    { "resource_id": 25, "text": "na Dan kad se nebo silno uzburka" },
    { "resource_id": 25, "text": "a planine s mjesta pomaknu!" },
    { "resource_id": 25, "text": "Teško na taj dan onima koji su poricali," },
    {
      "resource_id": 25,
      "text": "koji su se u laž upuštali, zabavljajući se!"
    },
    {
      "resource_id": 25,
      "text": "Na Dan kada će grubo u vatru džehennemsku biti gurnuti:"
    },
    { "resource_id": 25, "text": "\"Ovo je Vatra koju ste poricali" },
    {
      "resource_id": 25,
      "text": "pa, je li ovo vradžbina, ili vi ne vidite?!"
    },
    {
      "resource_id": 25,
      "text": "Pržite se u njoj, isto vam je trpjeli ili ne trpjeli - to vam je kazna za ono što ste radili!\""
    },
    {
      "resource_id": 25,
      "text": "A bogobojazni će, zbilja, u džennetskim baščama i blagodatima biti,"
    },
    {
      "resource_id": 25,
      "text": "i u onom će što im je Gospodar njihov dao uživati - njih će Gospodar njihov patnje u Ognju sačuvati."
    },
    {
      "resource_id": 25,
      "text": "Jedite i pijte i neka vam je prijatno, to je za ono što ste radili."
    },
    {
      "resource_id": 25,
      "text": "Bit će naslonjeni na divanima poredanim, a vjenčat ćemo ih s hurijama krupnih očiju."
    },
    {
      "resource_id": 25,
      "text": "Onima koji su vjerovali i za kojima su se djeca njihova u vjerovanju povela priključit ćemo djecu njihovu, a djela njihova nećemo nimalo umanjiti - svaki čovjek je zalog za ono što je uradio."
    },
    {
      "resource_id": 25,
      "text": "Još ćemo ih darovati voćem i mesom kakvo budu željeli,"
    },
    {
      "resource_id": 25,
      "text": "jedni drugima će, u njemu, pune čaše dodavati - zbog njih neće biti praznih besjeda i pobuda na grijeh,"
    },
    {
      "resource_id": 25,
      "text": "a služit će ih posluga njihova nalik na biser skriveni,"
    },
    {
      "resource_id": 25,
      "text": "i primaknut će se jedni drugima i jedni druge pitati:"
    },
    {
      "resource_id": 25,
      "text": "\"Prije smo među svojim porodicama strahovali,"
    },
    {
      "resource_id": 25,
      "text": "pa nam je Allah milost darovao i od patnje u Ognju nas sačuvao."
    },
    {
      "resource_id": 25,
      "text": "Mi smo Ga u dovi molili, On je, doista, Dobročinitelj, Milostivi."
    },
    {
      "resource_id": 25,
      "text": "Zato ti opominji, jer ti, milošću Gospodara svoga, nisi ni prorok ni lud."
    },
    {
      "resource_id": 25,
      "text": "Zar oni da govore: \"Pjesnik je, sačekat ćemo dok potresen nedaćama ne umre.\""
    },
    {
      "resource_id": 25,
      "text": "\"Pa čekajte\", reci ti, \"i ja ću zajedno s vama čekati.\""
    },
    {
      "resource_id": 25,
      "text": "Da li im ovo umovi njihovi naređuju?! Ne, nego su oni obijesan narod."
    },
    {
      "resource_id": 25,
      "text": "Zar oni da govore: \"Izmišlja ga!\" Štaviše, oni ne vjeruju."
    },
    {
      "resource_id": 25,
      "text": "Zato, neka oni sastave govor sličan Kur'anu, ako istinu govore."
    },
    {
      "resource_id": 25,
      "text": "Da li su oni bez Stvoritelja stvoreni ili su oni sami sebe stvorili?!"
    },
    {
      "resource_id": 25,
      "text": "Da li su oni nebesa i Zemlju stvorili?! Ne, nego, oni nisu uvjereni!"
    },
    {
      "resource_id": 25,
      "text": "Da li su kod njih riznice Gospodara tvoga, ili oni vladaju?!"
    },
    {
      "resource_id": 25,
      "text": "Da li oni imaju ljestve, pa na njima prisluškuju?! Neka onaj među njima koji tvrdi daje nešto čuo donese potvrdu očitu."
    },
    {
      "resource_id": 25,
      "text": "Zar da su za Njega - kćeri, a za vas da su - sinovi?!"
    },
    {
      "resource_id": 25,
      "text": "Da li ti tražiš od njih naknadu, pa su nametom opterećeni?"
    },
    {
      "resource_id": 25,
      "text": "Ili, da nije u njih znanje o onome što je čulima nedokučivo, pa oni prepisuju?!"
    },
    {
      "resource_id": 25,
      "text": "Zar oni spletke žele?! Pa, oni koji ne vjeruju, oni padaju u spletke!"
    },
    {
      "resource_id": 25,
      "text": "Zar oni drugog boga osim Allaha da imaju? Uzvišen je Allah od onoga što Mu u obožavanju pridružuju."
    },
    {
      "resource_id": 25,
      "text": "I kad bi vidjeli da komad neba pada, rekli bi: \"Oblaci nagomilani.\""
    },
    {
      "resource_id": 25,
      "text": "Zato ih pusti dok se ne suoče s Danom u kome će pomrijeti,"
    },
    {
      "resource_id": 25,
      "text": "Danom kada im spletke njihove nimalo neće koristiti i kada im niko neće pomoći."
    },
    {
      "resource_id": 25,
      "text": "A za sve koji su zulum činili i druga će kazna prije one biti, ali većina njih ne zna."
    },
    {
      "resource_id": 25,
      "text": "A ti strpljivo čekaj presudu Gospodara svoga, jer ti si pred Našim očima;  i veličaj i hvali Gospodara svoga kad ustaješ,"
    },
    { "resource_id": 25, "text": "i noću Ga veličaj kad se zvijezde gube." }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "52" }
  }
}
