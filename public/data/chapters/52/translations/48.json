{
  "translations": [
    { "resource_id": 48, "text": "VID SINAI berg!" },
    { "resource_id": 48, "text": "Vid [den heliga] Skriften," },
    { "resource_id": 48, "text": "nedtecknad på öppna ark!" },
    {
      "resource_id": 48,
      "text": "Vid Helgedomen, ständigt fylld av besökare!"
    },
    { "resource_id": 48, "text": "Vid [himlens] höga valv!" },
    { "resource_id": 48, "text": "Vid havet och dånet [av dess bränningar]!" },
    {
      "resource_id": 48,
      "text": "DIN Herres straff skall helt visst bli verklighet;"
    },
    { "resource_id": 48, "text": "ingen kan hindra det!" },
    {
      "resource_id": 48,
      "text": "[Det skall bli verklighet] den Dag då himlen skälver i ett häftigt skalv"
    },
    { "resource_id": 48, "text": "och bergen sätter sig i rörelse." },
    {
      "resource_id": 48,
      "text": "Förlorade denna Dag är de som kallade allt för lögn,"
    },
    {
      "resource_id": 48,
      "text": "de som roade sig med tomt prat [och glömde evigheten];"
    },
    {
      "resource_id": 48,
      "text": "den Dag då de skall störtas ned i helvetets eld och [en röst säger:]"
    },
    { "resource_id": 48, "text": "\"Detta är Elden som ni förnekade;" },
    { "resource_id": 48, "text": "¤r den en synvilla? Eller är er syn i olag" },
    {
      "resource_id": 48,
      "text": "Känn hur dess lågor bränner er! Vare sig ni uthärdar det eller inte, förändrar det ingenting för er; detta är den rätta lönen för era handlingar.\""
    },
    {
      "resource_id": 48,
      "text": "De gudfruktiga skall [den Dagen] vila lyckliga i lustgårdar,"
    },
    {
      "resource_id": 48,
      "text": "där de gläder sig åt allt det som deras Herre har skänkt dem och över att Han har skonat dem från helvetets straff."
    },
    {
      "resource_id": 48,
      "text": "[Och änglarna skall uppmana dem:] \"Ät och drick av hjärtans lust; [detta är belöningen] för era handlingar!\""
    },
    {
      "resource_id": 48,
      "text": "[De sitter] stödda [av kuddar] på högsäten, ordnade i rader [mitt emot varandra]. Och Vi skall ge dem mörkögda, oskuldsfulla unga kvinnor som sällskap."
    },
    {
      "resource_id": 48,
      "text": "Vi skall låta deras efterkommande som följde dem i tron förena sig med dem utan att förminska något av deras egna förtjänster. Men var och en är ansvarig för sina handlingar."
    },
    {
      "resource_id": 48,
      "text": "Och Vi skall förse dem med allt vad de önskar av frukt och kött,"
    },
    {
      "resource_id": 48,
      "text": "och där skall de kappas om att tömma en skål [med vin], som varken förleder dem till lättsinnigt tal eller låter syndiga tankar stiga upp inom dem."
    },
    {
      "resource_id": 48,
      "text": "Och hos dem skall vara ungdomar, som betjänar dem, [av samma rena skönhet] som pärlan i [ostronets] skyddande skal."
    },
    {
      "resource_id": 48,
      "text": "Och de går fram till varandra och frågar [om det förflutna]"
    },
    {
      "resource_id": 48,
      "text": "och säger: \"Då vi levde bland de våra kände vi [ofta] en stark oro [vid tanken på Guds straff]."
    },
    {
      "resource_id": 48,
      "text": "Men Gud har varit god mot oss som skonat oss från den glödheta vindens plåga;"
    },
    {
      "resource_id": 48,
      "text": "förr bad vi alltid till Honom [och Han hörde vår bön].\" - Han är den Gode, den Barmhärtige."
    },
    {
      "resource_id": 48,
      "text": "[FORTSÄTT] alltså att påminna [människorna, Muhammad]! Tack vare din Herres nåd är du varken en spåman eller en galning."
    },
    {
      "resource_id": 48,
      "text": "Kanske säger de: \"Han är [bara] en poet; låt oss vänta och se vad ödet kan ha i beredskap [för honom]!\""
    },
    {
      "resource_id": 48,
      "text": "Säg: \"Vänta gärna! Jag skall vänta med er!\""
    },
    {
      "resource_id": 48,
      "text": "Är det deras [berömda] visdom som talar på detta sätt – eller är de alltigenom onda människor?"
    },
    {
      "resource_id": 48,
      "text": "Säger de kanske: 'Han har själv diktat ihop alltsammans?' Nej, de vill [helt enkelt] inte tro!"
    },
    {
      "resource_id": 48,
      "text": "Låt dem då lägga fram en jämförbar text, om de talar sanning!"
    },
    {
      "resource_id": 48,
      "text": "Skapades de kanske av en slump? Eller är de själva skaparna"
    },
    {
      "resource_id": 48,
      "text": "Har de [också] skapat himlarna och jorden? Nej, de är inte säkra på något!"
    },
    {
      "resource_id": 48,
      "text": "Har de din Herres skatter i sina händer? Eller är det de som styr [allt]"
    },
    {
      "resource_id": 48,
      "text": "Eller har de en stege [med vars hjälp de når dit där] de kan lyssna [till himlens hemligheter]? Låt då den som [påstår sig ha] lyssnat, lägga fram klara bevis!"
    },
    {
      "resource_id": 48,
      "text": "Skall Han nöja Sig med döttrar, fastän ni [själva enbart] vill ha söner?"
    },
    {
      "resource_id": 48,
      "text": "Eller begär du en avgift av dem [för att framföra ditt budskap], så att de nu tyngs av skulder"
    },
    {
      "resource_id": 48,
      "text": "Eller har de [sådan kunskap om] den verklighet som är dold för människor att de [kan] skriva ned [vad de vet]?"
    },
    {
      "resource_id": 48,
      "text": "Lägger de försåt för dig [och hoppas se dig fastna i fällan]? Men förnekarna av sanningen fastnar själva i sina fällor!"
    },
    {
      "resource_id": 48,
      "text": "Eller har de en annan gud än Gud? Stor är Gud i Sin härlighet, fjärran från allt som [människor] vill sätta vid Hans sida!"
    },
    {
      "resource_id": 48,
      "text": "OCH OM de skulle se ett stycke av himlen störta ned, skulle de säga: \"Det är ingenting annat än moln som tornar upp sig!\""
    },
    {
      "resource_id": 48,
      "text": "Låt dem därför vara till dess de får se den Dag vars [fasor] kommer att driva dem från vettet,"
    },
    {
      "resource_id": 48,
      "text": "den Dag då deras list inte skall vara dem till någon nytta och de inte finner hjälp någonstans."
    },
    {
      "resource_id": 48,
      "text": "De som ständigt begår orätt [skall straffas] redan innan [den Dagen kommer], men de flesta av dem är ovetande [om detta]."
    },
    {
      "resource_id": 48,
      "text": "Ha tålamod [Muhammad] och vänta på din Herres dom - Vi vakar över dig. Och lova och prisa din Herre när du reser dig,"
    },
    {
      "resource_id": 48,
      "text": "och lova och prisa Honom under natten och då stjärnorna bleknar!"
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "52" }
  }
}
