{
  "translations": [
    { "resource_id": 227, "text": "తూర్ పర్వతం సాక్షిగా!" },
    { "resource_id": 227, "text": "వ్రాయబడిన గ్రంథం సాక్షిగా!" },
    { "resource_id": 227, "text": "విప్పబడిన చర్మపత్రం మీద." },
    { "resource_id": 227, "text": "చిరకాల సందర్శనాలయం సాక్షిగా!" },
    { "resource_id": 227, "text": "పైకెత్తబడిన కప్పు (అంతరిక్షం) సాక్షిగా!" },
    { "resource_id": 227, "text": "ఉప్పొంగే సముద్రం సాక్షిగా!" },
    {
      "resource_id": 227,
      "text": "నిశ్చయంగా, నీ ప్రభువు శిక్ష సంభవించ నున్నది."
    },
    { "resource_id": 227, "text": "దానిని తప్పించేవాడు ఎవ్వడు లేడు." },
    { "resource_id": 227, "text": "ఆకాశాలు భయంకరంగా కంపించే రోజు!" },
    { "resource_id": 227, "text": "మరియు పర్వతాలు దారుణంగా చలించినప్పుడు!" },
    { "resource_id": 227, "text": "అప్పుడు, ఆ రోజు అసత్యవాదులకు వినాశం ఉంది." },
    {
      "resource_id": 227,
      "text": "ఎవరైతే వృథా మాటలలో కాలక్షేపం చేస్తూ ఉంటారో!"
    },
    { "resource_id": 227, "text": "వారు నరకాగ్నిలోకి నెట్టుతూ త్రోయబడే రోజు;" },
    {
      "resource_id": 227,
      "text": "(వారితో ఇలా అనబడుతుంది): \"మీరు అసత్యమని నిరాకరిస్తూ వుండిన నరకాగ్ని ఇదే!"
    },
    {
      "resource_id": 227,
      "text": "ఏమీ? ఇది మంత్రజాలమా? లేక దీనిని మీరు చూడలేక పోతున్నారా?"
    },
    {
      "resource_id": 227,
      "text": "ఇందులో మీరు కాలుతూ ఉండండి. దానికి మీరు సహనం వహించినా, సహనం వహించక పోయినా అంతా మీకు సమానమే! నిశ్చయంగా, మీ కర్మలకు తగిన ప్రతిఫలమే మీకు ఇవ్వబడుతున్నది.\""
    },
    {
      "resource_id": 227,
      "text": "నిశ్చయంగా, భయభక్తులు గలవారు స్వర్గవనాలలో సుఖసంతోషాలలో ఉంటారు."
    },
    {
      "resource_id": 227,
      "text": "వారి ప్రభువు వారికి ప్రసాదించిన వాటిని హాయిగా అనుభవిస్తూ ఉంటారు. మరియు వారి ప్రభువు వారిని భగభగ మండే నరకాగ్ని శిక్ష నుండి కాపాడాడు."
    },
    {
      "resource_id": 227,
      "text": "(వారితో ఇలా అనబడుతుంది): \"మీరు చేస్తూ వుండిన కర్మలకు ఫలితంగా హాయిగా తినండి త్రాగండి!\""
    },
    {
      "resource_id": 227,
      "text": "వారు వరుసగా వేయబడిన ఆసనాల మీద, దిండ్లకు ఆనుకొని కూర్చొని ఉంటారు. మరియు మేము అందమైన పెద్ద పెద్ద కన్నులు గల సుందరీమణులతో వారి వివాహం చేయిస్తాము."
    },
    {
      "resource_id": 227,
      "text": "మరియు ఎవరైతే విశ్వసిస్తారో మరియు వారి సంతానంవారు విశ్వాసంలో వారిని అనుసరిస్తారో! అలాంటి వారిని వారి సంతానంతో (స్వర్గంలో) కలుపుతాము. మరియు వారి కర్మలలో వారికి ఏ మాత్రం నష్టం కలిగించము. ప్రతి వ్యక్తి తాను సంపాదించిన దానికి తాకట్టుగా ఉంటాడు."
    },
    {
      "resource_id": 227,
      "text": "మరియు మేము వారికి, వారు కోరే ఫలాలను మరియు మాంసాన్ని పుష్కలంగా ప్రసాదిస్తాము."
    },
    {
      "resource_id": 227,
      "text": "అందులో (ఆ స్వర్గంలో) వారు ఒకరి కొకరు (మధు) పాత్ర మార్చుకుంటూ ఉంటారు; దాన్ని (త్రాగటం) వల్ల వారు వ్యర్థపు మాటలు మాట్లాడరు మరియు పాపాలు చేయరు."
    },
    {
      "resource_id": 227,
      "text": "మరియు దాచబడిన ముత్యాల వంటి బాలురు, వారి సేవ కొరకు వారి చుట్టు ప్రక్కలలో తిరుగుతూ ఉంటారు."
    },
    {
      "resource_id": 227,
      "text": "మరియు వారు ఒకరి వైపుకొకరు మరలి పరస్పరం (తమ గతించిన జీవితాలను గురించి) మాట్లాడుకుంటూ ఉంటారు."
    },
    {
      "resource_id": 227,
      "text": "వారు ఇలా అంటారు: \"వాస్తవానికి మనం ఇంతకు పూర్వం మన కుటుంబం వారి మధ్య ఉన్నప్పుడు (అల్లాహ్ శిక్షకు) భయపడుతూ ఉండేవారము."
    },
    {
      "resource_id": 227,
      "text": "కావున నిశ్చయంగా, అల్లాహ్ మన మీద కనికరం చూపాడు మరియు మమ్ము దహించే గాలుల శిక్ష నుండి కాపాడాడు."
    },
    {
      "resource_id": 227,
      "text": "నిశ్చయంగా, మనం ఇంతకు పూర్వం ఆయననే ప్రార్థిస్తూ ఉండేవారము. నిశ్చయంగా, ఆయన మహోపకారి, అపార కరుణా ప్రదాత."
    },
    {
      "resource_id": 227,
      "text": "కావున (ఓ ప్రవక్తా!) నీవు హితోపదేశం చేస్తూ వుండు. నీ ప్రభువు అనుగ్రహం వల్ల నీవు జ్యోతిష్కుడవు కావు మరియు పిచ్చివాడవూ కావు."
    },
    {
      "resource_id": 227,
      "text": "లేదా? వారు: \"ఇతను ఒక కవి, ఇతని వినాశకాలం కోసం మేము ఎదురు చూస్తున్నాము. అని అంటున్నారా?\""
    },
    {
      "resource_id": 227,
      "text": "వారితో ఇలా అను: \"మీరు ఎదురు చూస్తూ ఉండండి, నిశ్చయంగా, నేను కూడా మీతో పాటు ఎదురు చూస్తూ ఉంటాను!\""
    },
    {
      "resource_id": 227,
      "text": "ఏమీ? వారి బుద్ధులు వారికి ఇవే ఆజ్ఞాపిస్తున్నాయా? లేక వారు తలబిరుసుతనం గల జనులా?"
    },
    {
      "resource_id": 227,
      "text": "ఏమీ? వారు: \"ఇతనే, దీనిని (ఈ సందేశాన్ని) కల్పించుకున్నాడు\" అని అంటున్నారా? అలా కాదు, వారు అసలు విశ్వసించ దలుచుకోలేదు!"
    },
    {
      "resource_id": 227,
      "text": "వారు సత్యవంతులే అయితే దీని వంటి ఒక వచనాన్ని (రచించి) తెమ్మను."
    },
    {
      "resource_id": 227,
      "text": "వారు ఏ (సృష్టికర్త) లేకుండానే సృష్టింపబడ్డారా? లేక వారే సృష్టికర్తలా?"
    },
    {
      "resource_id": 227,
      "text": "లేక వారు ఆకాశాలను మరియు భూమిని సృష్టించారా? అలా కాదు, అసలు వారికి విశ్వాసం లేదు."
    },
    {
      "resource_id": 227,
      "text": "వారి దగ్గర నీ ప్రభువు కోశాగారాలు ఏవైనా ఉన్నాయా? లేక వారు వాటికి అధికారులా?"
    },
    {
      "resource_id": 227,
      "text": "వారి దగ్గర నిచ్చెన ఏదైనా ఉందా? దానితో పైకెక్కి వారు (దేవదూతల మాటలు) వినటానికి? అలా అయితే! వారిలో ఎవడైతే విన్నాడో, అతనిని స్పష్టమైన నిదర్శనాన్ని తెమ్మను."
    },
    {
      "resource_id": 227,
      "text": "ఆయన (అల్లాహ్) కు కూతుళ్ళూ మరియు మీకేమో కుమారులా?"
    },
    {
      "resource_id": 227,
      "text": "(ఓ ముహమ్మద్!) నీవు వారితో ఏమైనా ప్రతిఫలం అడుగుతున్నావా? వారు ఋణభారంతో అణిగి పోవటానికి?"
    },
    {
      "resource_id": 227,
      "text": "లేక వారి దగ్గర అగోచర విషయపు జ్ఞానముందా? వారు దానిని వ్రాసి పెట్టారా?"
    },
    {
      "resource_id": 227,
      "text": "లేక వారేదైనా పన్నాగం పన్నదలచారా? కాని ఎవరైతే సత్యాన్ని తిరస్కరిస్తారో, వారే పన్నాగానికి గురి అవుతారు."
    },
    {
      "resource_id": 227,
      "text": "లేక వారికి అల్లాహ్ గాకుండా మరొక ఆరాధ్య దేవుడు ఉన్నాడా? వారు కల్పించే భాగస్వాములకు అల్లాహ్ అతీతుడు."
    },
    {
      "resource_id": 227,
      "text": "ఒకవేళ వారు ఆకాశపు ఒక తునకను రాలి పడటం చూసినా: \"ఇవి దట్టమైన మేఘాలు!\" అని అనేవారు."
    },
    {
      "resource_id": 227,
      "text": "కావున వారు తమ (తీర్పు) దినాన్ని దర్శించే వరకు వారిని వదిలి పెట్టు. అప్పుడు వారు భీతితో మూర్ఛపోయి పడి పోతారు."
    },
    {
      "resource_id": 227,
      "text": "ఆరోజు వారి పన్నాగం వారికి ఏ మాత్రం పనికి రాదు. మరియు వారికి ఎలాంటి సహాయం కూడా లభించదు."
    },
    {
      "resource_id": 227,
      "text": "మరియు నిశ్చయంగా, దుర్మార్గానికి పాల్పడిన వారికి, ఇదే గాక మరొక శిక్ష కూడా ఉంది, కాని వారిలో చాలా మందికి అది తెలియదు."
    },
    {
      "resource_id": 227,
      "text": "కావున (ఓ ముహమ్మద్!) నీవు, నీ ప్రభువు ఆజ్ఞ వచ్చే వరకు సహనం వహించు. నిశ్చయంగా, నీవు మా దృష్టిలో ఉన్నావు. మరియు నీవు నిద్ర నుండి లేచినపుడు నీ ప్రభువు పవిత్రతను కొనియాడు, ఆయన స్తోత్రం చెయ్యి."
    },
    {
      "resource_id": 227,
      "text": "మరియు రాత్రి వేళలో కూడా ఆయన పవిత్రతను కొనియాడు మరియు నక్షత్రాలు అస్తమించే వేళలో కూడాను!"
    }
  ],
  "meta": {
    "translation_name": "Maulana Abder-Rahim ibn Muhammad",
    "author_name": "Maulana Abder-Rahim ibn Muhammad",
    "filters": { "resource_id": 227, "chapter_number": "52" }
  }
}
