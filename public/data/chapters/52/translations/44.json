{
  "translations": [
    { "resource_id": 44, "text": "Pe Munte!" },
    { "resource_id": 44, "text": "Pe Cartea scrisă" },
    { "resource_id": 44, "text": "pe un pergament desfăşurat!" },
    { "resource_id": 44, "text": "Pe Casa vizitată!" },
    { "resource_id": 44, "text": "Pe bolta înălţată!" },
    { "resource_id": 44, "text": "Pe marea umflată!" },
    { "resource_id": 44, "text": "Osânda Domnului tău va cădea fără tăgadă" },
    { "resource_id": 44, "text": "şi nimeni nu-i va putea sta în cale!" },
    { "resource_id": 44, "text": "În Ziua când cerul va fi învârtejit," },
    { "resource_id": 44, "text": "şi munţii se vor pune în mişcare," },
    { "resource_id": 44, "text": "în Ziua aceea, vai celor care hulesc" },
    { "resource_id": 44, "text": "şi celor care cu vorbe deşarte se joacă!" },
    {
      "resource_id": 44,
      "text": "În Ziua aceea, vor fi îmbrânciţi în Focul Gheenei:"
    },
    {
      "resource_id": 44,
      "text": "“Acesta este Focul pe care l-aţi socotit minciună!"
    },
    { "resource_id": 44, "text": "Este o vrajă ori nu vedeţi nimic?" },
    {
      "resource_id": 44,
      "text": "Ardeţi în el! De-l răbdaţi ori nu-l răbdaţi, totuna-i pentru voi. Sunteţi răsplătiţi pentru ceea ce aţi făptuit!”"
    },
    {
      "resource_id": 44,
      "text": "Cei care se tem de Dumnezeu vor trăi în Grădini, în desfătare,"
    },
    {
      "resource_id": 44,
      "text": "bucurându-se de ceea ce Domnul lor le-a dăruit. Domnul lor i-a ferit de osânda Iadului."
    },
    {
      "resource_id": 44,
      "text": "“Mâncaţi şi beţi în tihnă pentru ceea ce aţi făptuit,"
    },
    {
      "resource_id": 44,
      "text": "întinşi pe paturi rânduite!” Noi le vom da de soţii hurii cu ochii mari."
    },
    {
      "resource_id": 44,
      "text": "Pe cei care cred şi a căror seminţie i-a urmat în credinţă, Noi îi vom aduna la un loc cu seminţia lor şi cu nimic nu le vom micşora faptele lor. Fiece suflet a ceea ce a agonisit este chezaş."
    },
    {
      "resource_id": 44,
      "text": "Noi le vom rostui fructele şi carnea ce poftesc."
    },
    {
      "resource_id": 44,
      "text": "Ei îşi vor trece unii altora pocale ce nu duc la vorbe deşarte, nici la învinuire de păcate."
    },
    {
      "resource_id": 44,
      "text": "Flăcăiandrii, ce vor umbla printre ei, în slujba lor, vor fi asemenea mărgăritarelor ascunse."
    },
    {
      "resource_id": 44,
      "text": "Ei se vor întoarce unii către alţii întrebându-se."
    },
    {
      "resource_id": 44,
      "text": "Vor spune: “Ne temeam mai înainte pentru ai noştri,"
    },
    {
      "resource_id": 44,
      "text": "însă Dumnezeu ne-a oblăduit şi ne-a ferit de osânda vântului arzător."
    },
    {
      "resource_id": 44,
      "text": "Noi L-am chemat şi mai înainte, căci El este Blândul, Milostivul”"
    },
    {
      "resource_id": 44,
      "text": "Aminteşte-ţi! Tu nu eşti, har Domnului tău, nici prezicător şi nici îndrăcit!"
    },
    {
      "resource_id": 44,
      "text": "Ei vor spune: “Este un poet! Şi pentru el aşteptăm necazurile vremii!”"
    },
    {
      "resource_id": 44,
      "text": "Spune: “Aşteptaţi! Eu sunt cu voi printre cei care aşteaptă!”"
    },
    {
      "resource_id": 44,
      "text": "Oare visele lor le poruncesc aceasta ori sunt un popor de ticăloşi?"
    },
    {
      "resource_id": 44,
      "text": "Vor spune: “El l-a născocit!” Nu!... Ei nu cred."
    },
    {
      "resource_id": 44,
      "text": "Să aducă o spusă asemenea lui, dacă spun adevărul!"
    },
    {
      "resource_id": 44,
      "text": "Au fost creaţi din nimic ori sunt ei creatorii?"
    },
    {
      "resource_id": 44,
      "text": "Au creat ei cerurile şi pământul? Nu!... Ei nu sunt convinşi!"
    },
    {
      "resource_id": 44,
      "text": "Au ei comorile Domnului tău ori le pot stăpâni?"
    },
    {
      "resource_id": 44,
      "text": "Au ei vreo scară de pe care să asculte? Să vină cel care a ascultat dintre ei cu o împuternicire desluşită!"
    },
    { "resource_id": 44, "text": "Dumnezeu o fi având fiice, iar voi fii?" },
    {
      "resource_id": 44,
      "text": "Le ceri tu vreo răsplată? Atunci ar fi împovăraţi de datorii!"
    },
    { "resource_id": 44, "text": "Au ei Taina, aşa încât să o scrie?" },
    {
      "resource_id": 44,
      "text": "Vor vreun vicleşug? Cei care au tăgăduit vor fi cei vicleniţi!"
    },
    {
      "resource_id": 44,
      "text": "Au ei un dumnezeu afară de Dumnezeu? Mărire lui Dumnezeu. deasupra celor pe care I-i alătură!"
    },
    {
      "resource_id": 44,
      "text": "Dacă văd o bucată de cer năruindu-se, ei vor spune: “Sunt numai nori vălătuciţi.”"
    },
    {
      "resource_id": 44,
      "text": "Lasă-i până când vor întâlni Ziua în care vor fi trăsniţi,"
    },
    {
      "resource_id": 44,
      "text": "Ziua în care vicleşugul lor nu le va mai sluji la nimic, Ziua în care nu vor mai fi ajutaţi."
    },
    {
      "resource_id": 44,
      "text": "Ticăloşii vor avea parte de o osândă înaintea acesteia, însă cei mai mulţi dintre ei nu vor şti nimic."
    },
    {
      "resource_id": 44,
      "text": "Rabdă pentru Judecata Domnului tău, căci tu eşti sub ochii Noştri. Preamăreşte-L cu laude pe Domnului tău când te scoli!"
    },
    {
      "resource_id": 44,
      "text": "Preamăreşte-L noaptea şi la pălitul stelelor!"
    }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "52" }
  }
}
