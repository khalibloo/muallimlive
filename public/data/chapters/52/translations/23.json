{
  "translations": [
    {
      "resource_id": 23,
      "text": "And olsun (Allahın Musa ilə danışdığı) Tur dağına;"
    },
    {
      "resource_id": 23,
      "text": "And olsun yazılmış kitaba (Tövrata, Qur’ana, yaxud bütün ilahi kitablara) -"
    },
    { "resource_id": 23, "text": "Açıq dəri üzərində (olan kitaba);" },
    {
      "resource_id": 23,
      "text": "And olsun (mələklərin ibadət etdiyi) Beytülmə’mura;"
    },
    { "resource_id": 23, "text": "And olsun yüksək tavana (uca göyə)" },
    { "resource_id": 23, "text": "Və dolub daşan (alovlanan) dənizə ki," },
    {
      "resource_id": 23,
      "text": "Rəbbinin əzabı (Ya Peyğəmbər!) mütləq vaqe olacaqdır!"
    },
    { "resource_id": 23, "text": "Onu heç kəs dəf edə bilməz!" },
    {
      "resource_id": 23,
      "text": "O gün göy hərəkətə gəlib fırlanacaq (çalxalanacaq),"
    },
    {
      "resource_id": 23,
      "text": "Dağlar yerindən qopub (havada toz kimi) oynayacaqdır."
    },
    {
      "resource_id": 23,
      "text": "O gün vay (peyğəmbərləri) yalançı hesab edənlərin halına!"
    },
    {
      "resource_id": 23,
      "text": "O kəslər ki, (dünyada) yalana qurşanıb qəflət içində oynayarlar."
    },
    {
      "resource_id": 23,
      "text": "O gün onlar zorla cəhənnəm oduna sürüklənəcəklər."
    },
    {
      "resource_id": 23,
      "text": "(Onlara belə deyiləcəkdir: ) “Bu sizin (dünyada) yalan hesab etdiyiniz cəhənnəm odudur!"
    },
    {
      "resource_id": 23,
      "text": "(Vəhyə, Qur’ana sehr dediyiniz kimi) bu da sehrdir, yoxsa (gözünüz qapanıb onun həqiqət olduğunu) görmürsünüz?"
    },
    {
      "resource_id": 23,
      "text": "Yanın orada! İstər dözün, istər yox; sizin üçün eynidir (həmişəlik Cəhənnəmdə qalacaqsınız). Siz ancaq etdiyiniz əməllərin cəzasını çəkəcəksiniz!”"
    },
    {
      "resource_id": 23,
      "text": "Müttəqilər isə, şübhəsiz ki, cənnətlər və ne’mətlər içində olacaqlar."
    },
    {
      "resource_id": 23,
      "text": "Rəbbinin onlara əta etdiyi ne’mətlərdən zövq (ləzzət) alacaqlar. Rəbbi onları cəhənnəm əzabından qorumuşdur."
    },
    {
      "resource_id": 23,
      "text": "(Onlara belə deyiləcəkdir: ) “(Dünyada) etdiyiniz yaxşı əməllərin müqabilində nuşcanlıqla yeyin-için;"
    },
    {
      "resource_id": 23,
      "text": "Səf-səf düzülmüş taxtlara söykəndiyiniz halda!” Biz onları iri (ahu) gözlü hurilərlə evləndirəcəyik."
    },
    {
      "resource_id": 23,
      "text": "İman gətirib övladları imanla arxalarınca gedənlərin nəsillərini də (Cənnətdə) özlərinə qoşacağıq. Onların əməllərindən heç bir şey əskiltməyəcəyik. Hər kəs öz əməlinin girovudur!"
    },
    {
      "resource_id": 23,
      "text": "Onları istədikləri meyvə və ətlə (bol-bol) tə’min edəcəyik."
    },
    {
      "resource_id": 23,
      "text": "Onlar orada bir-birinə (şərab dolu) qədəh ötürəcəklər. Onda (cənnət şərabının xislətində dünyakından fərqli olaraq) nə lağlağılıq, nə də günaha təhrik vardır."
    },
    {
      "resource_id": 23,
      "text": "Onların ətrafında (xidmət üçün) özlərinə məxsus olan, sədəf içində gizlənmiş inci kimi gözəl oğlanlar dolanacaqlar."
    },
    {
      "resource_id": 23,
      "text": "Onlar (dünyada gördükləri işlər barəsində) bir-birindən hal-əhval tutmağa başlayacaqlar."
    },
    {
      "resource_id": 23,
      "text": "Və (söhbət əsnasında) belə deyəcəklər: “Biz bundan əvvəl (dünyada) ailəmiz içində olarkən (Rəbbimizin əzabından) qorxardıq."
    },
    {
      "resource_id": 23,
      "text": "Artıq Allah bizə mərhəmət buyurub (minnət qoyub) bizi cəhənnəm (səmum) əzabından qorudu."
    },
    {
      "resource_id": 23,
      "text": "Biz bundan əvvəl (dünyada) Ona ibadət edirdik. Şübhəsiz ki, O, (və’dinə sadiq) kərəm sahibidir, rəhm edəndir!”"
    },
    {
      "resource_id": 23,
      "text": "Elə isə (ya Peyğəmbər! Sən müşriklərə) öyüd-nəsihət ver. Sən öz Rəbbinin ne’məti (nübüvvət və islam dini) sayəsində nə kahinsən, nə də divanə!"
    },
    {
      "resource_id": 23,
      "text": "Yoxsa onlar (sənin barəndə): “(O) şairdir. Biz (ruzigarın gərdişi nəticəsində) onun başına gələcək müsibəti (ölüb getməsini) gözləyirik!” – deyirlər."
    },
    {
      "resource_id": 23,
      "text": "De: “Gözləyin, mən də sizinlə birlikdə (sizin başınıza gələcək müsibəti) gözlələyənlərdənəm!”"
    },
    {
      "resource_id": 23,
      "text": "Yoxsa onların puç ağılları bunu (bu cür batil sözləri deməyi) onlara əmr edir? Xeyr, onlar azğın bir qövmdürlər."
    },
    {
      "resource_id": 23,
      "text": "Yoxsa onlar: “Onu (Qur’anı) özündən uydurdun!” - deyirlər. Xeyr, onlar (həsədləri, təkəbbürləri və inadları üzündən) iman gətirmirlər."
    },
    {
      "resource_id": 23,
      "text": "Əgər doğru deyirlərsə, qoy onlar bunun (bu Qur’an) kimi bir kəlam gətirsinlər!"
    },
    {
      "resource_id": 23,
      "text": "Yoxsa onlar heç bir şeydən (xaliqsiz) yarandılar?! Yaxud onlar (öz-özlərini) yaradanlardır?!"
    },
    {
      "resource_id": 23,
      "text": "Yoxsa göyləri və yeri yaratdılar?! Xeyr, onlar (Allaha) ürəkdən inanmırlar!"
    },
    {
      "resource_id": 23,
      "text": "Yoxsa (ya Peyğəmbər) sənin Rəbbinin xəzinələri onlardadır?! Yaxud (hər şeyə) onlar hakimdirlər?!"
    },
    {
      "resource_id": 23,
      "text": "Yoxsa onların üstünə çıxıb (vəhyi) dinlədikləri bir nərdivanı vardır?! Elə isə qoy onların (vəhyi) dinləyənləri açıq-aşkar bir dəlil gətirsinlər!"
    },
    {
      "resource_id": 23,
      "text": "Yoxsa qızlar Onun (Allahın), oğlanlar isə sizindir?!"
    },
    {
      "resource_id": 23,
      "text": "Yoxsa (ya Peyğəmbər! Risaləti təbliğ etdiyinə görə) sən onlardan bir ücrət (mükafat) istəyirsən və onlar ağır borc yükü altındadırlar?!"
    },
    {
      "resource_id": 23,
      "text": "Yoxsa onlar qeybi bilir və (orada olanı) yazırlar?! (Qiyamətin, axirət həyatının olmadığını oradan öyrənib Muhəmməd əleyhissəlamla mübahisə edirlər?)"
    },
    {
      "resource_id": 23,
      "text": "Yoxsa (ya Peyğəmbər! Sənə qarşı) bir tələ qurmaq istəyirlər? Amma kafirlər özləri o tələyə düşəcəklər!"
    },
    {
      "resource_id": 23,
      "text": "Yoxsa onların Allahdan başqa bir tanrısı vardır? Allah bunların Ona qoşduqları şəriklərdən tamamilə uzaqdır!"
    },
    {
      "resource_id": 23,
      "text": "Əgər onlar göyün bir parçasının (başlarına) düşdüyünü görsələr: “Bulud topasıdır!” – deyərlər (özlərinə əzab gəldiyinə inanmazlar)."
    },
    {
      "resource_id": 23,
      "text": "Elə isə (dəhşətdən) sarsılıb karıxacaqları günə qovuşana qədər sən onları tərk et!"
    },
    {
      "resource_id": 23,
      "text": "O gün hiylələri onlara heç bir fayda verməyəcəkdir (Allahın əzabını onlardan dəf edə bilməyəcək) və onlara heç bir kömək olunmayacaqdır."
    },
    {
      "resource_id": 23,
      "text": "Şübhəsiz ki, zalımları (kafirləri) hələ bundan başqa da (dünyada və qəbir evində) əzab gözləyir. Lakin onların əksəriyyəti (bunu) bilməz!"
    },
    {
      "resource_id": 23,
      "text": "(Ya Peyğəmbər!) Sən öz Rəbinin hökmünə səbr et! Şübhəsiz ki, sən Bizim gözümüzün qabağındasan (himayəmiz altındasan). (Namaza) qalxdıqda Rəbbini həmd-səna ilə zikr et!"
    },
    {
      "resource_id": 23,
      "text": "Gecənin bir vaxtında nə ulduzlar batandan sonra (dan yeri söküləndə, yaxud sübh çağı) da Allahı təqdis edib şə’ninə tə’riflər de! (Gün ərzində vacib və əlavə namazları qıl!)"
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "52" }
  }
}
