{
  "translations": [
    {
      "resource_id": 125,
      "text": "’Alif lām rọ̄. (Allāhu ló mọ ohun tí Ó gbàlérò pẹ̀lú àwọn háràfí náà.)Ìwọ̀nyí ni àwọn āyah Tírà náà àti (àwọn āyah) al-Ƙur’ān tó ń yanjú ọ̀rọ̀ ẹ̀dá. <sup foot_note=147570>1</sup>"
    },
    {
      "resource_id": 125,
      "text": "Ó ṣeé ṣe kí àwọn tó ṣàì gbàgbọ́ nífẹ̀ẹ́ sí pé àwọn ìbá sì ti jẹ́ mùsùlùmí (nílé ayé)."
    },
    {
      "resource_id": 125,
      "text": "Fi wọ́n sílẹ̀, kí wọ́n jẹ, kí wọ́n gbádùn, kí ìrètí (ẹ̀mí gígùn) kó àìrójú ráàyè bá wọn (láti ṣẹ̀sìn); láìpẹ́ wọ́n máa mọ̀."
    },
    {
      "resource_id": 125,
      "text": "A kò pa ìlú kan run rí àfi kí ó ní àkọsílẹ̀ tí A ti mọ̀."
    },
    {
      "resource_id": 125,
      "text": "Kò sí ìjọ kan (tí ó parun) ṣíwájú àkókò rẹ̀ (nínú Laohul-Mahfuuṭḥ); wọn kò sì níí sún un ṣíwájú fún wọn."
    },
    {
      "resource_id": 125,
      "text": "Wọ́n wí pé: “Ìwọ tí wọ́n sọ al-Ƙur’ān kalẹ̀ fún, dájúdájú wèrè ni ọ́."
    },
    {
      "resource_id": 125,
      "text": "Kí ni kò jẹ́ kí ìwọ mú àwọn mọlāika wá bá wa, tí ìwọ bá wà nínú àwọn olódodo?”"
    },
    {
      "resource_id": 125,
      "text": "A kò níí sọ mọlāika kalẹ̀ bí kò ṣe pẹ̀lú òdodo. Wọn kò sì níí lọ́ wọn lára mọ́ nígbà náà (tí àwọn mọlāika bá sọ̀kalẹ̀)."
    },
    {
      "resource_id": 125,
      "text": "Dájúdájú Àwa l’A sọ Tírà Ìrántí kalẹ̀ (ìyẹn al-Ƙur’ān). Dájúdájú Àwa sì ni Olùṣọ́ rẹ̀."
    },
    {
      "resource_id": 125,
      "text": "Dájúdájú ṣíwájú rẹ A ti rán (àwọn Òjíṣẹ́) níṣẹ́ sí àwọn ìjọ, àwọn ẹni àkọ́kọ́."
    },
    {
      "resource_id": 125,
      "text": "Òjíṣẹ́ kan kò sì níí dé bá wọn àfi kí wọ́n máa fi ṣe yẹ̀yẹ́."
    },
    {
      "resource_id": 125,
      "text": "Báyẹn náà ni A ṣe máa fi (àìsàn pípe al-Ƙur'ān nírọ́) sínú ọkàn àwọn ẹlẹ́ṣẹ̀ (nínú ìjọ tìrẹ náà)."
    },
    {
      "resource_id": 125,
      "text": "Wọn kò níí gbà á gbọ́; ìṣe (Allāhulórí) àwọn ẹni àkọ́kọ́ kúkú ti ré kọjá. <sup foot_note=147571>1</sup>"
    },
    {
      "resource_id": 125,
      "text": "Tí ó bá jẹ́ pé A ṣí ìlẹ̀kùn kan sílẹ̀ fún wọn láti inú sánmọ̀, tí wọn kò sì yé gbabẹ̀ gùnkè lọ (sínú sánmọ̀),"
    },
    {
      "resource_id": 125,
      "text": "dájúdájú wọ́n á wí pé: “Wọ́n kan fi n̄ǹkan bo ojú wa ni. Rárá, ènìyàn tí wọ́n ń dan ni àwa sẹ́.”"
    },
    {
      "resource_id": 125,
      "text": "A kúkú fi àwọn ibùsọ̀ ìràwọ̀ sínú sánmọ̀ (ayé). A ṣe é ní ọ̀ṣọ́ fún àwọn olùwòran."
    },
    {
      "resource_id": 125,
      "text": "A sì ṣọ́ ọ kúrò lọ́dọ̀ gbogbo èṣù, ẹni ẹ̀kọ̀.1 <sup foot_note=147572>1</sup>"
    },
    {
      "resource_id": 125,
      "text": "Àfi (èṣù) tí ó bá jí ọ̀rọ̀ gbọ́. Nígbà náà sì ni ògúnná pọ́nńbélé yó tẹ̀lé e láti ẹ̀yìn."
    },
    {
      "resource_id": 125,
      "text": "Ilẹ̀, A tẹ́ ẹ pẹrẹsẹ. A sì ju àwọn àpáta tó dúró gbagidi sínú rẹ̀. A sì mú gbogbo n̄ǹkan tí ó ní òdíwọ̀n hù jáde láti inú rẹ̀."
    },
    {
      "resource_id": 125,
      "text": "A ṣe ọ̀nà ìjẹ-ìmu sínú (ilé ayé) fun ẹ̀yin àti àwọn tí ẹ̀yin kò lè pèsè fún."
    },
    {
      "resource_id": 125,
      "text": "Kò sì sí kiní kan àfi kí ilé-ọrọ̀ rẹ̀ wà lọ́dọ̀ Wa. Àwa kò sì níí sọ̀ ọ́ kalẹ̀ àfi pẹ̀lú òdíwọ̀n tí A ti mọ̀."
    },
    {
      "resource_id": 125,
      "text": "Àti pé A rán àwọn atẹ́gùn láti kó àwọn ẹ̀ṣújò jọ. A sì sọ omi kalẹ̀ láti sánmọ̀. Nítorí náà, A fún yín mu. Ẹ̀yin sì kọ́ ni ẹ kó omi òjò jọ (sójú sánmọ̀)."
    },
    {
      "resource_id": 125,
      "text": "Dájúdájú Àwa, Àwa ń sọ (ẹ̀dá) di alààyè. A sì ń sọ ọ́ di òkú. Àwa sì ni A óò jogún (ẹ̀dá)."
    },
    {
      "resource_id": 125,
      "text": "Àti pé dájúdájú A mọ àwọn olùgbawájú nínú yín. Dájúdájú A sì mọ àwọn olùgbẹ̀yìn."
    },
    {
      "resource_id": 125,
      "text": "Dájúdájú Olúwa rẹ, Òun l’Ó máa kó wọn jọ. Dájúdájú Òun ni Ọlọ́gbọ́n, Onímọ̀."
    },
    {
      "resource_id": 125,
      "text": "Dájúdájú A ṣẹ̀dá ènìyàn láti ara amọ̀ tó ń dún koko, tó ti pàwọ̀dà."
    },
    {
      "resource_id": 125,
      "text": "Àti pé àlùjànnú, A ṣẹ̀dá rẹ̀ ṣíwájú (ènìyàn) láti ara iná alátẹ́gùn gbígbóná tí kò ní èéfín."
    },
    {
      "resource_id": 125,
      "text": "(Rántí) nígbà tí Olúwa rẹ sọ fún àwọn mọlāika pé: “Dájúdájú Èmi yóò ṣe ẹ̀dá abara kan láti ara amọ̀ tó ń dún koko, tó ti pàwọ̀dà."
    },
    {
      "resource_id": 125,
      "text": "Nígbà tí Mo bá ṣe é tó gún régétán, tí Mo fẹ́ ẹ̀mí sí i (lára) nínú ẹ̀mí Mi (tí Mo dá), nígbà náà ẹ dojú bolẹ̀ fún un ní olùforíkanlẹ̀-kíni.”1 <sup foot_note=147573>1</sup>"
    },
    {
      "resource_id": 125,
      "text": "Nítorí náà, àwọn mọlāika, gbogbo wọn pátápátá sì forí kanlẹ̀ kí i."
    },
    {
      "resource_id": 125,
      "text": "Àyàfi ’Iblīs. Ó kọ̀ láti wà nínú àwọn olùforíkanlẹ̀-kíni náà."
    },
    {
      "resource_id": 125,
      "text": "(Allāhu) sọ pé: “’Iblīs, kí ló dí ọ lọ́wọ́ láti wà nínú àwọn olùforíkanlẹ̀-kíni?”"
    },
    {
      "resource_id": 125,
      "text": "Ó wí pé: “Èmi kò níí forí kanlẹ̀ kí abara kan tí O ṣẹ̀dá rẹ̀ láti ara amọ̀ tó ń dún koko, tó ti pàwọ̀dà.”"
    },
    {
      "resource_id": 125,
      "text": "(Allāhu) sọ pé: “Nítorí náà, jáde kúrò nínú rẹ̀. Dájúdájú, ìwọ ni ẹni-ẹ̀kọ̀."
    },
    {
      "resource_id": 125,
      "text": "Àti pé, dájúdájú ègún ń bẹ lórí rẹ títí di Ọjọ́ ẹ̀san.”"
    },
    {
      "resource_id": 125,
      "text": "Ó wí pé: “Olúwa mi, lọ́ mi lára títí di Ọjọ́ tí wọ́n máa gbé ẹ̀dá dìde.”"
    },
    {
      "resource_id": 125,
      "text": "(Allāhu) sọ pé: “Dájúdájú ìwọ wà lára àwọn tí A óò lọ́ lára"
    },
    {
      "resource_id": 125,
      "text": "títí di ọjọ́ àkókò tí A ti mọ.”1 <sup foot_note=147574>1</sup>"
    },
    {
      "resource_id": 125,
      "text": "Ó wí pé: “Olúwa mi, fún wí pé O ti ṣe mí ní ẹni anù, dájúdájú emí yóò ṣe (aburú) ní ọ̀ṣọ́ fún wọn lórí ilẹ̀. Dájúdájú èmi yó sì kó gbogbo wọn sínú anù"
    },
    {
      "resource_id": 125,
      "text": "àfi àwọn ẹrúsìn Rẹ, àwọn tí O ṣà lẹ́ṣà (fún ìgbàgbọ́ òdodo).”1 <sup foot_note=147575>1</sup>"
    },
    {
      "resource_id": 125,
      "text": "(Allāhu) sọ pé: “(Ìdúróṣinṣin lójú) ọ̀nà tààrà, Ọwọ́ Mi ni èyí wà.”"
    },
    {
      "resource_id": 125,
      "text": "Dájúdájú àwọn ẹrúsìn Mi, kò sí agbára kan fún ọ lórí wọn, àyàfi ẹni tí ó bá tẹ̀lé ọ nínú àwọn ẹni anù."
    },
    {
      "resource_id": 125,
      "text": "Àti pé dájúdájú iná Jahanamọ ni àdéhùn fún gbogbo wọn."
    },
    {
      "resource_id": 125,
      "text": "Àwọn ojú ọ̀nà méje ń bẹ fún (iná). Àtúnpín tún wà fún ojú-ọ̀nà kọ̀ọ̀kan."
    },
    {
      "resource_id": 125,
      "text": "Dájúdájú àwọn olùbẹ̀rù (Allāhu) máa wà nínú àwọn Ọgbà Ìdẹ̀ra pẹ̀lú àwọn odò (tó ń ṣàn nísàlẹ̀ rẹ̀)."
    },
    {
      "resource_id": 125,
      "text": "(A máa sọ pé): “Ẹ wọ inú rẹ̀ pẹ̀lú àlàáfíà ní olùfàyàbalẹ̀.”"
    },
    {
      "resource_id": 125,
      "text": "A sì máa yọ ohun tí ń bẹ nínú ọkàn wọn tó jẹ́ inúnibíni kúrò; (wọn yóò di) ọmọ-ìyá (ara wọn. Wọn yóò wà) lórí ibùsùn, tí wọn yóò kọjú síra wọn."
    },
    {
      "resource_id": 125,
      "text": "Wàhálà kan kò níí bá wọn nínú rẹ̀. Wọn kò sì níí mú wọn jáde kúrò nínú rẹ̀."
    },
    {
      "resource_id": 125,
      "text": "Fún àwọn ẹrúsìn Mi ní ìró pé dájúdájú Èmi ni Aláforíjìn, Àṣàkẹ́-ọ̀run."
    },
    {
      "resource_id": 125,
      "text": "Àti pé dájúdájú ìyà Mi ni ìyà ẹlẹ́ta-eléro."
    },
    {
      "resource_id": 125,
      "text": "Fún wọn ní ìró nípa àlejò (Ànábì) ’Ibrọ̄hīm."
    },
    {
      "resource_id": 125,
      "text": "(Rántí) nígbà tí wọ́n wọlé tọ̀ ọ́, wọ́n sì sọ pé: “Àlàáfíà”. Ó sọ pé: “Dájúdájú ẹ̀rù yín ń ba àwa.”"
    },
    {
      "resource_id": 125,
      "text": "Wọ́n sọ pé: “Má ṣe bẹ̀rù. Dájúdájú àwa yóò fún ọ ní ìró ìdùnnú (nípa bíbí) ọmọkùnrin kan tí ó máa ní ìmọ̀.”"
    },
    {
      "resource_id": 125,
      "text": "Ó sọ pé: “Ṣé ẹ̀ ń fún mi ní ìró ìdùnnú (nípa bíbí ọmọ) nígbà tí ogbó ti dé sí mi? Ìró ìdùnnú wo ni ẹ̀ ń fún mi ná?”"
    },
    {
      "resource_id": 125,
      "text": "Wọ́n sọ pé: “À ń fún ọ ní ìró ìdùnnú pẹ̀lú òdodo. Nítorí náà, má ṣe wà lára àwọn olùjákànmùná.”"
    },
    {
      "resource_id": 125,
      "text": "Ó sọ pé: “Kò mà sí ẹni tí ó máa jákànmùná nínú ìkẹ́ Olúwa Rẹ̀ bí kò ṣe àwọn olùṣìnà.”"
    },
    {
      "resource_id": 125,
      "text": "Ó sọ pé: “Kí tún ni ọ̀rọ̀ tí ẹ bá wá, ẹ̀yin Òjíṣẹ́?”"
    },
    {
      "resource_id": 125,
      "text": "Wọ́n sọ pé: “Dájúdájú Wọ́n rán wa níṣẹ́ sí ìjọ ẹlẹ́ṣẹ̀ ni."
    },
    {
      "resource_id": 125,
      "text": "Àfi ará ilé (Ànábì) Lūt. Dájúdájú àwa yóò gba wọn là pátápátá."
    },
    {
      "resource_id": 125,
      "text": "Àfi ìyàwó rẹ̀; A ti kọ kádàrá rẹ̀ (pé) dájúdájú ó máa wà nínú àwọn tó máa ṣẹ́kù lẹ́yìn sínú ìparun.”"
    },
    {
      "resource_id": 125,
      "text": "Nígbà tí àwọn Òjíṣẹ́ dé ọ̀dọ̀ ará ilé (Ànábì) Lūt,"
    },
    {
      "resource_id": 125,
      "text": "(Ànábì Lūt) sọ pé: “Dájúdájú ẹ̀yin jẹ́ àjòjì ènìyàn.”"
    },
    {
      "resource_id": 125,
      "text": "Wọ́n sọ pé: “Rárá, a wá sọ́dọ̀ rẹ nítorí ohun tí wọ́n ń ṣeyèméjì nípa rẹ̀."
    },
    {
      "resource_id": 125,
      "text": "A mú òdodo wá bá ọ ni. Àti pé dájúdájú olódodo ni àwa."
    },
    {
      "resource_id": 125,
      "text": "Nítorí náà, mú ará ilé rẹ jáde ní apá kan òru. Kí o sì tẹ̀lé wọn lẹ́yìn. Ẹnì kan nínú yín kò sì gbọdọ̀ ṣíjú wo ẹ̀yìn wò. Kí ẹ sì lọ sí àyè tí wọ́n ń pa láṣẹ fún yín.”"
    },
    {
      "resource_id": 125,
      "text": "A sì jẹ́ kí ìdájọ́ ọ̀rọ̀ yìí hàn sí i pé dájúdájú A máa pa àwọn (ẹlẹ́ṣẹ̀) wọ̀nyí run pátápátá nígbà tí wọ́n bá mọ́júmọ́."
    },
    { "resource_id": 125, "text": "Àwọn ará ìlú náà dé, wọ́n sì ń yọ̀ sẹ̀sẹ̀." },
    {
      "resource_id": 125,
      "text": "(Ànábì Lūt) sọ pé: “Dájúdájú àwọn wọ̀nyí ni àlejò mi. Nítorí náà, ẹ má ṣe dójú tì mí."
    },
    {
      "resource_id": 125,
      "text": "Kí ẹ bẹ̀rù Allāhu. Kí ẹ sì má ṣe yẹpẹrẹ mi.”"
    },
    {
      "resource_id": 125,
      "text": "Wọ́n wí pé: “Ǹjẹ́ àwa kò ti kọ̀ fún ọ (nípa gbígba àlejò) àwọn ẹ̀dá?”"
    },
    {
      "resource_id": 125,
      "text": "Ó sọ pé: “Àwọn ọmọbìnrin mi nìwọ̀nyí, tí ẹ bá ní n̄ǹkan tí ẹ fẹ́ (fi wọ́n) ṣe.”1 <sup foot_note=147576>1</sup>"
    },
    {
      "resource_id": 125,
      "text": "(Allāhu sọ pé): “Mo fi ìṣẹ̀mí ìwọ (Ànábì Muhammad) búra;dájúdájú wọ́n kúkú wà nínú ìṣìnà àti àìmọ̀kan wọn, tí wọ́n ń pa rìdàrìdà.” <sup foot_note=147577>1</sup>"
    },
    {
      "resource_id": 125,
      "text": "Nítorí náà, ohùn igbe mú wọn nígbà tí òòrùn òwúrọ̀ yọ sí wọn."
    },
    {
      "resource_id": 125,
      "text": "A sì sọ òkè ìlú wọn di ìsàlẹ̀ rẹ̀ (ìlú wọ́n dojú bolẹ̀). A tún rọ òjò òkúta amọ̀ (sísun) lé wọn lórí."
    },
    {
      "resource_id": 125,
      "text": "Dájúdájú àwọn àmì wà nínú ìyẹn fún àwọn alárìíwòye."
    },
    {
      "resource_id": 125,
      "text": "Dájúdájú (ìlú náà) kúkú wà lójú ọ̀nà (tí ẹ̀ ń tọ̀ lọ tọ̀ bọ̀)."
    },
    {
      "resource_id": 125,
      "text": "Dájúdájú àmì wà nínú ìyẹn fún àwọn onígbàgbọ́ òdodo."
    },
    {
      "resource_id": 125,
      "text": "Àwọn ará ’Aekahnáà jẹ́ alábòsí. <sup foot_note=147578>1</sup>"
    },
    {
      "resource_id": 125,
      "text": "A sì gbẹ́san lára wọn. Dájújájú àwọn ìlú méjèèjì ló kúkú wà lójú ọ̀nà gban̄gba (tí ẹ̀ ń tọ̀ lọ tọ̀ bọ̀)."
    },
    {
      "resource_id": 125,
      "text": "Dájúdájú àwọn ará Ihò àpáta pe àwọn Òjíṣẹ́ ní òpùrọ́."
    },
    {
      "resource_id": 125,
      "text": "A sì fún wọn ní àwọn àmì Wa. Àmọ́ wọ́n gbúnrí kúrò níbẹ̀."
    },
    {
      "resource_id": 125,
      "text": "Wọ́n máa ń gbẹ́ àwọn ilé ìgbé ìfàyàbalẹ̀ sínú àwọn àpáta."
    },
    { "resource_id": 125, "text": "Ohùn igbe sì mú wọn nígbà tí wọ́n mọ́júmọ́." },
    {
      "resource_id": 125,
      "text": "Ohun tí wọ́n ń ṣe níṣẹ́ kò sì rọ̀ wọ́n lọ́rọ̀ (níbi ìyà)."
    },
    {
      "resource_id": 125,
      "text": "A kò ṣẹ̀dá àwọn sánmọ̀, ilẹ̀ àti n̄ǹkan tó wà láààrin àwọn méjèèjì bí kò ṣe pẹ̀lú òdodo. Dájúdájú Àkókò náà máa dé. Nítorí náà, ṣàmójúkúrò ní àmójúkúrò tó rẹwà."
    },
    { "resource_id": 125, "text": "Dájúdájú Olúwa rẹ ni Ẹlẹ́dàá, Onímọ̀." },
    {
      "resource_id": 125,
      "text": "Dájúdájú A fún ọ ní Sab‘u Mọthānī (ìyẹn, sūrah al-Fātihah) àti al-Ƙur’ān Ńlá."
    },
    {
      "resource_id": 125,
      "text": "Ìwọ kò gbọdọ̀ ṣíjú rẹ méjèèjì wo ohun tí A fi ṣe ìgbádún ayé fún oríṣiríṣi àwọn kan nínú àwọn aláìgbàgbọ́. Má ṣe banújẹ́ nítorí wọn. Kí o sì rẹ apá rẹ nílẹ̀ fún àwọn onígbàgbọ́ òdodo."
    },
    {
      "resource_id": 125,
      "text": "Kí o sì sọ pé: “Dájúdájú èmi ni olùkìlọ̀ pọ́nńbélé.”"
    },
    {
      "resource_id": 125,
      "text": "Gẹ́gẹ́ bí A ṣe sọ (ìyà) kalẹ̀ fún àwọn tó ń pín òdodo mọ́ irọ́;"
    },
    {
      "resource_id": 125,
      "text": "àwọn tí wọ́n sọ al-Ƙur’ān di ìpínkúpìn-ín,1 <sup foot_note=147579>1</sup>"
    },
    {
      "resource_id": 125,
      "text": "Olúwa rẹ fi Ara Rẹ̀ búra fún ọ pé, A máa bi gbogbo wọn ní ìbéèrè"
    },
    { "resource_id": 125, "text": "nípa ohun tí wọ́n ń ṣe níṣẹ́." },
    {
      "resource_id": 125,
      "text": "Nítorí náà, kéde n̄ǹkan tí A pa láṣẹ fún ọ. Kí o sì ṣẹ́rí kúrò lọ́dọ̀ àwọn ọ̀ṣẹbọ."
    },
    {
      "resource_id": 125,
      "text": "Dájúdájú Àwa yóò tó ọ (níbi aburú) àwọn oníyẹ̀yẹ́,"
    },
    {
      "resource_id": 125,
      "text": "àwọn tó ń mú ọlọ́hun mìíràn mọ́ Allāhu. Láìpẹ́ wọ́n máa mọ̀."
    },
    {
      "resource_id": 125,
      "text": "Àwa kúkú ti mọ̀ pé dájúdájú ohun tí wọ́n ń wí ń kó ìnira bá ọ."
    },
    {
      "resource_id": 125,
      "text": "Nítorí náà, ṣe àfọ̀mọ́ pẹ̀lú ẹyìn fún Olúwa rẹ.Kí o sì wà nínú àwọn olùforíkanlẹ̀ (fún Un). <sup foot_note=147580>1</sup>"
    },
    {
      "resource_id": 125,
      "text": "Jọ́sìn fún Olúwa rẹ títí àmọ̀dájú (ìyẹn, ikú) yóò fi dé bá ọ."
    }
  ],
  "meta": {
    "translation_name": "Shaykh Abu Rahimah Mikael Aykyuni",
    "author_name": "Shaykh Abu Rahimah Mikael Aykyuni",
    "filters": { "resource_id": 125, "chapter_number": "15" }
  }
}
