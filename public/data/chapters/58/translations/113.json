{
  "translations": [
    {
      "resource_id": 113,
      "text": "/ Ей, Мұхаммед! /  Аллаһ сенімен өзінің күйеуі жайында тартысып, әрі  / оның үстінен / Аллаһқа шағым жасап жатқан әйелдің сөзін естіді. Аллаһ екеуіңнің өзара әңгімелеріңді естиді. Сөзсіз, Аллаһ бәрін Естуші, барлық нәрсені Көруші."
    },
    {
      "resource_id": 113,
      "text": "Сендердің араларындағы өз әйелдерін зиһар ететіндердің әйелдері олардың аналары емес. Олардың аналары өздерін туғандар ғана. Негізінде, олар теріс әрі өтірік сөзді айтады. Ақиқатында, Аллаһ жазаламай Кешіруші, өте Кешірімді."
    },
    {
      "resource_id": 113,
      "text": "Әйелдерін зиһар етіп, кейін айтқан сөздерінен қайтатындар,  / жұбайы /  екеуі жақындасудан бұрын бір құл азат етуі тиіс. Сендерге осы арқылы насихат етіледі. Аллаһ сендердің не істеп жатқандарыңнан Хабардар."
    },
    {
      "resource_id": 113,
      "text": "Сонда кім  / азат ететін құл /  таба алмаса,  / жұбайы /  екеуі жақындасудан бұрын екі ай үздіксіз ораза тұтуы тиіс. Кімнің  / бұған /  шамасы келмесе, алпыс кедейді тамақтандырсын. Бұл - сендердің Аллаһқа және Оның елшісіне сенгендіктерің үшін. Міне, осы - Аллаһтың шектері. Ал, кәпірлерге күйзелтуші азап бар."
    },
    {
      "resource_id": 113,
      "text": "Аллаһқа және Оның елшісіне қарсы шығатындар, өздерінен бұрынғылар қорлыққа ұшыратылғанындай, қорлыққа ұшыратылады. Біз анық аяттар түсірдік. Ал, кәпірлер үшін қорлаушы азап бар."
    },
    {
      "resource_id": 113,
      "text": "Сол күні  / қияметте /  Аллаһ олардың барлығын қайта тірілтіп, оларға істеген іс-амалдарының хабарын береді. Аллаһ оны есептеп сақтады, ал олар ұмытып кетті. Әрі Аллаһ - әрбір нәрсеге Куә  / Шаһид / ."
    },
    {
      "resource_id": 113,
      "text": "/ Ей, Мұхаммед! /  Аллаһтың аспандардағы және жердегі нәрселерді білетінін көрмедің бе  / білмедің бе / ? Үшеу құпия сөйлессе, Ол төртіншісі, бесеу сөйлессе, Ол алтыншысы болады. Әрі бұдан аз не көп болса да, олар қайда болмасын Ол әлбетте олармен бірге. Со­дан кейін Ол Қайта тірілу күні оларға істеген іс-амалдарының хабарын береді. Ақиқатында Аллаһ - барлық нәрсені Білуші."
    },
    {
      "resource_id": 113,
      "text": "Өздеріне құпия сөйлесу тыйым салынғаннан кейін де, тыйылғанға қайта оралатындарды көрмедің бе? Олар күнә, дұшпандық және Елшіге бағынбау жайлы өзара құпия әңгімелеседі. Қашан олар алдыңа келсе, Аллаһ саған сәлем жолдамаған сөзбен сәлемдеседі. Әрі іштерінен: «Аллаһ бізді айтқан сөзіміз үшін неге азаптамайды?» - дейді. Оларға өздері ішінде жанатын Жаһаннам жеткілікті! Ол баратын орын неткен жаман!"
    },
    {
      "resource_id": 113,
      "text": "Ей, иманға келгендер! Егер құпия сөйлесетін болсаңдар күнә, дұшпандық және Елшіге бағынбау жайында емес, игілік және тақуалық  / Аллаһтың жазасынан қорқып, сақтану /  туралы құпиясөйлесіңдер әрі өздерің алдында жиналатын Аллаһтан қорқыңдар!"
    },
    {
      "resource_id": 113,
      "text": "Анығында, құпия сұхбат - шайтаннан, иманға келгендерді қапаландыру үшін. Алайда, Аллаһтың рұқсатынсыз ол  / шайтан /  Оларға ешқандай зиян тигізе алмайды. Сондықтан иманға келгендер Аллаһқа жүгініп, істерін Оған тапсырсын  / тәуекел етсін / ."
    },
    {
      "resource_id": 113,
      "text": "Ей, иманға келгендер! Сендерге мәжілістерде кеңінен отырыңдар делінсе, араларыңды кеңейтіңдер. Аллаһ та сендерге кеңшілік етеді. Ал, қашан сендерге: «Орындарыңнан тұрындар», -  делінсе, орындарыңнан тұрыңдар. Аллаһ сендерден иманға келгендердің және білім берілгендердің дәрежелерін көтереді. Аллаһ - сендердің істеп жатқандарыңнан Хабардар."
    },
    {
      "resource_id": 113,
      "text": "Ей, иманға келгендер! Елшімен оңаша сөйлесетін болсаңдар, сөйлесулеріңнің алдында садақа беріңдер. Бұл сендер үшін қайырлы әрі тазарақ. Ал, егер  / садақа /  таба алмасаңдар, ақиқатында Аллаһ өте Кешірімді, ерекше Мейірімді."
    },
    {
      "resource_id": 113,
      "text": "Сендер  / Елшімен /  оңаша сөйлесулеріңнен алдын садақа беруден қорықтыңдар ма?  Егер сендер мұны істемесеңдер, ал Аллаһ істеген күнәләріңе шынайы өкініп, Өзіне бойсұнуға қайтуларыңды  / тәубелеріңді /  қабыл етсе,онда намазды / барлық шарттарын сақтап,ықыласпен, толық /  орындаңдар, зекетті беріңдер, Аллаһқа және Оның елшісіне бағыныңдар. Аллаһ - сендердің не істейтіндеріңнен Хабардар."
    },
    {
      "resource_id": 113,
      "text": "/Ей, Мұхаммед! /  Аллаһтың қаһарына қалған адамдарды өздеріне дос  / жақтас /  тұтқандарды көрмедің бе? Негізінде, олар сендерден де емес, олардан да емес. Олар өздері біле тұра өтірікке ант ішеді."
    },
    {
      "resource_id": 113,
      "text": "Аллаһ оларға қатты азап әзірлеген. күмәнсіз, олардың істеген амалдары өте жаман!"
    },
    {
      "resource_id": 113,
      "text": "Олар  / мұнафиқтар /  өздерінің анттарын қалқан қылып алып,  / өзгелерді / Аллаһтың жолынан тосып, қайтарады. Енді оларға қорлаушы азап бар."
    },
    {
      "resource_id": 113,
      "text": "Оларға дүниелері де, балалары да Аллаһтан  / келетін /  ешнәрсені қайтара алмайды. Міне, солар - Отта болатындар. Олар онда мәңгі қалады."
    },
    {
      "resource_id": 113,
      "text": "Сол  / Есеп /  күні Аллаһ олардың барлығын қайта тірілтеді де, олар сендердің алдарыңда ант ішкендей, Оның алдында да ант ішеді. Әрі олар өздерін пайда тигізетін нәрседеміз деп ойлайды. Біліндер! Ақиқатында, олар - өтірікшілер."
    },
    {
      "resource_id": 113,
      "text": "Шайтан оларды иектеп, билеп алып, оларға Аллаһты еске алуды ұмыттырды. Олар -шайтанның жақтастары. Біліңдер! Негізінде, шайтанның жақтастары нағыз зиян шегушілер."
    },
    {
      "resource_id": 113,
      "text": "Анығында, Аллаһқа және Оның елшісіне қарсы шығып жатқандар - ең қор болғандардың қатарында болады."
    },
    {
      "resource_id": 113,
      "text": "Аллаһ  / Ләухул-махфузда / : «Мен міндетті түрде жеңемін және елшілерім де»,  - деп жазған. Ақиқатында, Аллаһ өте Күшті , бәрінен Үстем."
    },
    {
      "resource_id": 113,
      "text": "         Аллаһқа және Ақирет күніне сенетін адамдардың Аллаһқа және Оның елшісіне қарсы келгендерді ұнатқанын көрмейсің, мейлі ол әкелері, не балалары, не бауырлары немесе туыстары болса да. Міне, солардың жүректеріне Ол иман жазған және оларды Өзінен болған бір рухпен  / Өзінің көмегі, мейірімі және білімімен /  қолдаған. Әрі Ол  / Аллаһ /  оларды астынан өзендер ағып жататын және олар онда мәңгі қалатын  / Жәннаттағы /  бақтарға кіргізеді. Аллаһ оларға разы, олар Оған разы болды. Міне, солар - Аллаһтың жақтастары. Біліңдер! Ақиқатында Аллаһтың жақтастары мұратына  / бақытына /  жетушілер."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "58" }
  }
}
