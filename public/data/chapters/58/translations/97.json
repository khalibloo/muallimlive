{
  "translations": [
    {
      "resource_id": 97,
      "text": "اللہ نے سُن لی <sup foot_note=\"187749\">1</sup> اُس عورت کی بات جو اپنے شوہر کے معاملہ میں تم سے تکرار کر رہی ہے اور اللہ سے فریاد کیے جاتی ہے۔ اللہ تم دونوں کی گفتگو سُن رہا ہے، <sup foot_note=\"187750\">2</sup> وہ سب کچھ سُننے اور دیکھنے والا ہے"
    },
    {
      "resource_id": 97,
      "text": "تم میں سے جو لوگ اپنی بیویوں سے ظہار کرتے ہیں <sup foot_note=\"187751\">1</sup> ان کی بیویاں ان کی مائیں نہیں ہیں،ا  ن کی مائیں تو وہی ہیں جنہوں نے ان کو جنا ہے۔ <sup foot_note=\"187752\">2</sup> یہ لوگ ایک سخت ناپسندیدہ اور جُھوٹی بات کہتے ہیں، <sup foot_note=\"187753\">3</sup> اور حقیقت یہ ہے کہ اللہ بڑا معاف کرنے والا اور درگزر فرمانے والا ہے۔ <sup foot_note=\"187754\">4</sup>"
    },
    {
      "resource_id": 97,
      "text": "<sup foot_note=\"171581\">1</sup> جو لوگ اپنی بیویوں سے ظِہار کریں پھر اپنی اُس بات سے رجُوع کریں جو انہوں نے کہی تھی، <sup foot_note=\"171582\">2</sup> تو قبل اس کے  کہ دونوں ایک دوسرے کو ہاتھ لگائیں، ایک غلام آزاد کرنا ہوگا۔ اِس سے تم کو نصیحت کی جاتی ہے، <sup foot_note=\"171583\">3</sup> اور جو کچھ تم کرتے ہو اللہ اس سے باخبر ہے۔ <sup foot_note=\"171584\">4</sup>"
    },
    {
      "resource_id": 97,
      "text": "اور جو شخص غلام نہ پائے وہ دو مہینے کے پے درپے روزے رکھے قبل اس کے کہ دونوں ایک دوسرے کو ہاتھ لگائیں۔ اور جو اس پر بھی قادر نہ ہو وہ ساٹھ (۶۰) مسکینوں کو کھانا کھلائے۔ <sup foot_note=\"187755\">1</sup> یہ حکم اِس لیے دیا جارہا ہے کہ تم اللہ اور اُس کے رسُول پر ایمان لاؤ۔<sup foot_note=\"187756\">2</sup> یہ اللہ کی مقرر کی ہوئی حدیں ہیں، اور کافروں کے لیے دردناک سزا ہے۔ <sup foot_note=\"187757\">3</sup>"
    },
    {
      "resource_id": 97,
      "text": "جو لوگ اللہ اور اُس کے رسُول کی مخالفت کرتے ہیں <sup foot_note=\"187758\">1</sup> وہ اسی طرح ذلیل و خوار کر دیے جائے گے جس طرح ان سے پہلے کے لوگ ذلیل و خوار کیے جا چکے ہیں۔ <sup foot_note=\"187759\">2</sup> ہم نے صاف صاف آیات نازل کر دی ہیں، اور کافروں کے لیے ذلّت کا عذاب ہے۔ <sup foot_note=\"187760\">3</sup>"
    },
    {
      "resource_id": 97,
      "text": "اُس دن (یہ ذلّت کا عذاب ہونا ہے) جب اللہ ان سب کو پھر سے زندہ کرکے اُٹھائے گا اور انہیں بتادےگا کہ وہ کیا کچھ کرکے آئیں ہیں۔ وہ بُھول گئے ہیں مگر اللہ نے ان کا سب کیا دھرا گِن گِن کر محفوظ کر رکھا ہے <sup foot_note=\"187761\">1</sup> اور اللہ ایک ایک چیز پر شاہد ہے"
    },
    {
      "resource_id": 97,
      "text": "<sup foot_note=\"171585\">1</sup> کیا تم کو خبر نہیں ہے کہ زمین اور آسمانوں کی ہر چیز کا اللہ کو علم ہے؟ کبھی ایسا نہیں ہوتا کہ تین آدمیوں میں کوئی سرگوشی ہو  اور ان کے درمیان چوتھا اللہ نہ ہو، یا پانچ آدمیوں میں سرگوشی ہو اور ان کے اندر چھٹا اللہ نہ ہو۔ <sup foot_note=\"171586\">2</sup> خفیہ بات کرنے والے خواہ اِس سے کم ہوں یا زیادہ ، جہا ں کہیں بھی وہ ہوں ، اللہ ان کے ساتھ ہوتا ہے۔ <sup foot_note=\"171587\">3</sup> پھر قیامت کے روز وہ ان کو بتا دے گا کہ انہوں نے کیا کچھ کیا ہے۔ اللہ ہر چیز کا علم رکھتا ہے"
    },
    {
      "resource_id": 97,
      "text": "کیا تم نے دیکھا نہیں اُن لوگوں کو جنہیں سرگوشیاں کرنے سے منع کر دیا گیا تھا پھر بھی وہ وہی حرکت کیے جاتے ہیں جس سے انہیں منع کیا گیا تھا؟ <sup foot_note=\"187762\">1</sup> یہ لوگ چُھپ چُھپ کر آپس میں گناہ اور زیادتی اور رسُول کی نافرمانی کی باتیں کرتے ہیں، اور جب تمہارے پاس آتے ہیں تو تمہیں اُس طریقے سے سلام کرتے ہیں جس طرح اللہ نے تم پر سلام نہیں کیا <sup foot_note=\"187763\">2</sup> ہے اور اپنے دلوں میں کہتے ہیں کہ ہماری اِن باتوں پر اللہ ہمیں عذاب کیوں نہیں دیتا۔ <sup foot_note=\"187764\">3</sup> اُن کے لیے جہنم ہی کافی ہے۔ اُسی کا وہ ایندھن بنیں گے۔ بڑا  ہی بُرا انجام ہے اُن کا"
    },
    {
      "resource_id": 97,
      "text": "اے لوگو جو ایمان لائے ہو، جب تم آپس میں پوشیدہ بات کر و تو گناہ اور زیادتی اور رسول کی نافرمانی کی باتیں نہیں بلکہ نیکی اور تقوٰی کی باتیں کرو اور اُس خدا سے ڈرتے رہوجس کے حضور تمہیں حشر میں پیش ہونا ہے۔<sup foot_note=\"187765\">1</sup>"
    },
    {
      "resource_id": 97,
      "text": "کانا پھوسی تو ایک شیطانی کام ہے، اور وہ اس لیے کی جاتی ہے کہ ایمان لانے والے لوگ اُس سے رنجیدہ ہوں ، حالانکہ بےاذنِ خدا  وہ انہیں کچھ بھی نقصان نہیں پہنچا سکتی،اور مومنوں کو اللہ ہی بھروسہ رکھنا چاہیے۔ <sup foot_note=\"187766\">1</sup>"
    },
    {
      "resource_id": 97,
      "text": "اے لوگو جو ایمان لائے ہو، جب تم سے کہا جائے کہ اپنی مجلسوں میں کشادگی پیدا کرو تو جگہ کشادہ کر دیا کرو، <sup foot_note=\"187767\">1</sup> اللہ تمہیں کشادگی بخشے گا۔ اور جب تم سے کہا جائے کہ اُٹھ جاؤ تو اُٹھ جایا کرو۔ <sup foot_note=\"187768\">2</sup> تم میں سے جو  لوگ  ایمان رکھنے والےہیں اور جن کو علم بخشا گیا ہے، اللہ ان کو بلند درجے عطا فرمائے گا، <sup foot_note=\"187769\">3</sup> اور جو کچھ تم کرتے ہواللہ کو اس کی خبر ہے"
    },
    {
      "resource_id": 97,
      "text": "اے لوگو جو ایمان لائے ہو، جب تم رسول سے تخلیہ میں بات کرو تو بات کرنے سے پہلے کچھ صدقہ دو۔ <sup foot_note=\"187770\">1</sup> یہ تمہارے لیے بہتر اور پاکیزہ تر ہے۔ البتہ اگر تم صدقہ دینے کے لیے کچھ نہ پاؤ تو اللہ غفورورحیم ہے"
    },
    {
      "resource_id": 97,
      "text": "کیا تم ڈرگئے اس بات سےکہ تخلیہ میں گفتگو کرنے سے پہلے تمہیں صدقات دینے ہونگے؟ اچھا، اگر تم ایسا نہ کرو۔۔۔۔ اور اللہ نے تم کو اس سے معاف کر دیا۔۔۔۔ تو نماز قائم کرتے رہو، زکوٰة دیتے رہو اور اللہ اور اُس کے رسُول کی اطاعت کرتے رہو۔ تم جو کچھ کرتے ہو اللہ اس سے باخبر ہے۔ <sup foot_note=\"187771\">1</sup>"
    },
    {
      "resource_id": 97,
      "text": "کیا تم نے دیکھا نہیں اُن لوگوں کو جنہوں نے دوست بنایا ہے ایک ایسے گروہ کو جواللہ کا مغضوب ہے؟ <sup foot_note=\"187772\">1</sup> وہ نہ تمہارے ہیں نہ اُن  کے، <sup foot_note=\"187773\">2</sup> اور وہ جان بُوجھ کر  جُھوٹی بات پر قسمیں کھاتے ہیں۔ <sup foot_note=\"187774\">3</sup>"
    },
    {
      "resource_id": 97,
      "text": "اللہ نے ان کے لیے سخت عذاب مہیا کر رکھا ہے، بڑے ہی برے کرتوت ہیں جو وہ کر رہے ہیں"
    },
    {
      "resource_id": 97,
      "text": "اُنہوں نے  اپنی قسموں کر ڈھال بنا رکھا ہے جس کی آڑ میں وہ اللہ کی راہ سے لوگوں کو روکتے ہیں، <sup foot_note=\"187775\">1</sup> اِس پر ان کے لیے ذلّت کا عذاب ہے"
    },
    {
      "resource_id": 97,
      "text": "اللہ سے بچانے کے لیے نہ ان کے مال کچھ کام آئیں گے نہ ان کی اولاد وہ دوزخ کے یار ہیں، اسی میں وہ ہمیشہ رہیں گے"
    },
    {
      "resource_id": 97,
      "text": "سی طرح قسمیں  کھائیں  گے جس طرح تمہارے سامنے کھاتے ہیں <sup foot_note=\"187776\">1</sup> اور اپنے نزدیک یہ سمجھیں گے کہ اس سے ان کا کچھ کام بن جائے گا۔خوب جان لو، وہ پرلے درجے کے جُھوٹے ہیں"
    },
    {
      "resource_id": 97,
      "text": "شیطان اُن پر مسلط ہو چکا ہے اور ا ُس نے خدا کی یاد اُن کے دل سے بھلا دی ہے وہ شیطان کی پارٹی کے لوگ ہیں خبردار ہو، شیطان کی پارٹی والے ہی خسارے میں رہنے والے ہیں"
    },
    {
      "resource_id": 97,
      "text": "یقیناً ذلیل ترین مخلوقات میں سے ہیں وہ لوگ جو اللہ اور اس کے رسول کا مقابلہ کرتے ہیں"
    },
    {
      "resource_id": 97,
      "text": "اللہ نے لکھ دیا ہے کہ میں اور میرے رسُول غالب ہو کر رہیں گے۔ <sup foot_note=\"187777\">1</sup> فی الواقع اللہ زبردست اور زورآور ہے"
    },
    {
      "resource_id": 97,
      "text": "تم کبھی یہ نہ پاؤ گے کہ جو لوگ اللہ اور آخرت پر ایمان رکھنے والے ہیں وہ اُن لوگوں  سے محبت کرتے ہوں جنہوں نے اللہ اور اُس کے رسُول کی مخالفت کی ہے، خواہ وہ اُن کے باپ ہوں ، یا اُن کے بیٹے، یا اُن کے بھائی یا اُن کے اہلِ خاندان۔ <sup foot_note=\"187778\">1</sup> یہ وہ لوگ ہیں جن کے دلوں میں اللہ نے ایمان ثبت کر دیا ہے اور اپنی طرف سے ایک رُوح عطا کر کے ان کو قوّت بخشی ہے۔ وہ ان کو ایسی جنّتوں  میں داخل کرے گا جن کے نیچے نہریں بہتی ہوں گی۔ ان میں  وہ ہمیشہ رہیں گے۔ اللہ ان سے راضی ہوا اور وہ اللہ سے راضی ہوئے۔ وہ اللہ کی پارٹی کے لوگ ہیں۔ خبردار رہو، اللہ کی پارٹی والےہی فلاح پانے والے ہیں"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "58" }
  }
}
