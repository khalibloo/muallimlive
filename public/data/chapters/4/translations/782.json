{
  "translations": [
    {
      "resource_id": 782,
      "text": "O, voi, oameni! Fiţi cu frică de Domnul vostru care v‑a făcut dintr‑o singură fiinţă şi a făcut din aceasta şi pe perechea ei<sup foot_note=198164>1</sup> şi care a răspândit din cele două [fiinţe] mulţi bărbaţi şi femei! Fiţi cu frică de Allah în numele căruia vă conjuraţi [unii pe alţii] şi [fiţi cu frică de ruperea] legăturilor de rudenie, căci Allah este Veghetor peste voi [Raqib]!"
    },
    {
      "resource_id": 782,
      "text": "Şi daţi orfanilor bunurile lor şi nu‑l schimbaţi pe cel rău cu cel bun. Şi nu mâncaţi bunurile lor împreună cu bunurile voastre, căci aceasta este un mare păcat!<sup foot_note=198165>1</sup>"
    },
    {
      "resource_id": 782,
      "text": "Iar dacă vă temeţi că veţi fi nedrepţi cu orfanii, luaţi de soţii pe acelea care vă plac dintre femei – două, trei sau patru<sup foot_note=198166>1</sup>, dar dacă vă temeţi că nu veţi fi drepţi [cu ele], atunci [luaţi] una singură sau ce se află în stăpânirea mâinilor voastre drepte<sup foot_note=198167>2</sup>. Aceasta [este situaţia care] vă dă cea mai mică putinţă de a purcede nedrept."
    },
    {
      "resource_id": 782,
      "text": "Şi oferiţi femeilor zestrea<sup foot_note=198168>1</sup> de bună‑voie, iar dacă ele se lipsesc – nesilite – de ceva, atunci voi cheltuiţi‑o după cum doriţi, cu plăcere!"
    },
    {
      "resource_id": 782,
      "text": "Şi nu încredinţaţi celor nepricepuţi<sup foot_note=198169>1</sup> averile voastre, pe care Allah le‑a făcut pentru voi mijloc de trai, ci hrăniţi‑i din ele, îmbrăcaţi‑i şi spuneţi‑le lor vorbe cuviincioase!"
    },
    {
      "resource_id": 782,
      "text": "Cercaţi‑i pe orfani până ce ei ajung la vârsta căsătoriei şi dacă simţiţi la ei judecată sănătoasă, încredinţaţi‑le bunurile lor! Nu le cheltuiţi, risipindu‑le cu nechibzuinţă, înainte ca ei să se facă mari! Cel care este înstărit să fie cumpătat, iar cel care este sărac să cheltuiască după cuviinţă<sup foot_note=198170>1</sup>. Iar atunci când le încredinţaţi bunurile lor, să fie de faţă şi martori, şi Allah este de ajuns, pentru a ţine socoteala."
    },
    {
      "resource_id": 782,
      "text": "Bărbaţilor le revine o parte din ceea ce au lăsat în urmă părinţii şi rudele; asemenea le revine şi femeilor o parte din ceea ce au lăsat în urmă părinţii şi rudele, de va fi puţin ori mult; o parte anumită [li se cuvine]."
    },
    {
      "resource_id": 782,
      "text": "Dacă la împărţire sunt de faţă rude apropiate, orfani şi sărmani, oferiţi‑le lor [ceva] din ea [din moştenire] şi spuneţi‑le lor vorbe cuviincioase!"
    },
    {
      "resource_id": 782,
      "text": "Să se teamă aceia care, dacă au lăsat în urma lor descendenţi slabi<sup foot_note=198171>1</sup>, sunt îngrijoraţi pentru ei; să fie cu frică de Allah şi să spună vorbe bine chibzuite!"
    },
    {
      "resource_id": 782,
      "text": "Cei care mănâncă bunurile orfanilor pe nedrept<sup foot_note=198172>1</sup>, aceia mănâncă în pântecele lor foc şi ei vor arde în Iad."
    },
    {
      "resource_id": 782,
      "text": "Allah vă porunceşte în privinţa [moştenirii] copiilor voştri: un fiu are [o parte] cu partea a două fiice. Dacă sunt fete, mai mult decât două, primesc ele două treimi din ceea ce a lăsat [defunctul]. Dacă este una singură, capătă ea jumătate. Cât despre părinţii lui, primeşte fiecare dintre ei a şasea parte din ceea ce a lăsat [defunctul], dacă el are un copil. Dacă însă nu are copil şi‑l moştenesc părinţii lui, atunci mama sa are dreptul la o treime<sup foot_note=198173>1</sup>, iar dacă el are fraţi, atunci mama lui primeşte a şasea parte, după testament<sup foot_note=198174>2</sup> şi plata datoriilor. Voi nu ştiţi dacă părinţii voştri sau fiii voştri vă sunt mai folositori. [Aceasta este] o poruncă de la Allah, căci Allah este Atoateştiutor, Înţelept [‘Alim, Hakim].<sup foot_note=198175>3</sup>"
    },
    {
      "resource_id": 782,
      "text": "Voi aveţi jumătate din ceea ce lasă după ele soţiile voastre, dacă ele nu au nici un copil. Dar dacă ele au un copil, vă revine un sfert din ceea ce lasă în urma lor, după testament sau plata datoriilor. Iar lor le revine un sfert din ceea ce lăsaţi voi [moştenire], dacă nu aveţi nici un copil. Dar dacă aveţi un copil, lor le revine a opta parte din ceea ce lăsaţi, după testament sau plata datoriilor. Dacă un bărbat sau o femeie moare fără a avea nici un moştenitor direct<sup foot_note=198176>1</sup>, dar are un frate sau o soră, fiecăruia dintre cei doi le revine a şasea parte. Dacă ei însă sunt mai mulţi de‑atât, atunci ei toţi sunt părtaşi la o treime, după legatele testate sau plata datoriilor, fără prejudicierea [vreunuia]. [Aceasta este] porunca lui Allah, iar Allah este Atoateştiutor [şi] Blând [‘Alim, Halim]."
    },
    {
      "resource_id": 782,
      "text": "Acestea sunt orânduielile lui Allah, iar acela care este supus lui Allah şi Trimisului Său, pe acela îl va face [Allah] să intre în Grădini pe sub care curg pâraie, pentru a rămâne veşnic în ele, iar aceasta este mare izbândă."
    },
    {
      "resource_id": 782,
      "text": "Însă pe acela care nu este supus lui Allah şi Trimisului Său şi calcă orânduielile Lui, îl va face [Allah] să intre în Foc, rămânând veşnic în el şi el va avea parte de chinuri înjositoare."
    },
    {
      "resource_id": 782,
      "text": "Împotriva acelora care preacurvesc dintre muierile voastre<sup foot_note=198177>1</sup>, chemaţi să facă mărturie patru dintre voi. Iar de au mărturisit, atunci ţineţi‑le închise în case până la moarte<sup foot_note=198178>2</sup> sau Allah va porunci pentru ele altă cale<sup foot_note=198179>3</sup>."
    },
    {
      "resource_id": 782,
      "text": "Pe cei doi dintre voi [bărbaţi sau femei] care se împreună între ei<sup foot_note=198180>1</sup> pedepsiţi‑i cu asprime. Dar dacă ei se căiesc şi se îndreaptă, atunci lăsaţi‑i în pace, căci Allah rămâne Primitor al căinţei şi Îndurător."
    },
    {
      "resource_id": 782,
      "text": "Însă Allah primeşte doar căinţa acelora care săvârşesc răul întru neştiinţă, dar se căiesc de îndată. Pe aceia Allah îi iartă, căci Allah este Atoateştiutor, Înţelept [‘Alim, Hakim]."
    },
    {
      "resource_id": 782,
      "text": "Însă iertare nu este pentru aceia care săvârşesc fapte rele până în clipa când moartea se iveşte la unul dintre ei şi atunci el strigă „M‑am căit acum!” şi nici pentru aceia care mor necredincioşi. Pentru aceia Noi am pregătit chin dureros."
    },
    {
      "resource_id": 782,
      "text": "O, voi cei care credeţi! Nu vă este îngăduit să moşteniţi femei în pofida voinţei lor<sup foot_note=198181>1</sup> şi nici să le opriţi să se căsătorească [din nou] cu alţii, ca să le luaţi o parte din ce le‑aţi dat [ca zestre], decât dacă ele au săvârşit un păcat învederat, ci purtaţi‑vă cu ele după cuviinţă! Iar dacă nu vă este pe plac, se poate să nu vă fie pe plac un lucru pe care Allah l‑a pregătit [să vă aducă] un mare bine."
    },
    {
      "resource_id": 782,
      "text": "Dacă vreţi să schimbaţi o soţie cu altă soţie [prin divorţ] şi i‑aţi dat uneia dintre ele un qintal<sup foot_note=198182>1</sup>, nu luaţi nimic din el înapoi. Oare [voiţi voi să‑l] luaţi înapoi cu clevetire şi cu păcat învederat?!"
    },
    {
      "resource_id": 782,
      "text": "Cum să‑l luaţi înapoi după ce v‑aţi bucurat împreună şi ele au primit de la voi legământ sfânt?"
    },
    {
      "resource_id": 782,
      "text": "Nu vă însuraţi cu muierile cu care au fost însuraţi părinţii voştri<sup foot_note=198183>1</sup> – doar dacă s‑au petrecut mai înainte – căci aceasta este o josnicie şi un păcat cumplit! Şi ce cale rea este această [căsătorie]!"
    },
    {
      "resource_id": 782,
      "text": "Vă sunt oprite [pentru căsătorie] mamele voastre, fiicele voastre, surorile voastre, mătuşile voastre după tată, mătuşile voastre după mamă, fiicele fratelui, fiicele surorii, doicile voastre care v‑au alăptat, surorile voastre după doică, mamele nevestelor voastre, fiicele vitrege de la muierile voastre, la care aţi intrat<sup foot_note=198184>1</sup> – dar dacă nu aţi intrat încă la ele, atunci nu este păcat pentru voi – nevestele fiilor voştri din mădularele voastre, precum şi două surori deodată<sup foot_note=198185>2</sup>, doar dacă s‑a petrecut mai înainte<sup foot_note=198186>3</sup> – căci Allah este Iertător, Îndurător [Ghafur, Rahim],"
    },
    {
      "resource_id": 782,
      "text": "[Asemenea, vă este oprit să luaţi] femeile căsătorite, afară de acelea care se află sub stăpânirea dreptei voastre<sup foot_note=198187>1</sup>. Aceasta este porunca lui Allah pentru voi! Şi vă este îngăduit în afară de acestea, să căutaţi [de soţii], după averile voastre, prin căsătorie, fără să preacurviţi. Iar acelora cu care vă bucuraţi, [căsătorindu‑vă cu ele], daţi‑le zestrea lor, ca o datorie. Şi nu este nici un păcat pentru voi, dacă aţi încheiat un legământ între voi, după stabilirea zestrei, căci Allah este Atoateştiutor, Înţelept [‘Alim, Hakim]."
    },
    {
      "resource_id": 782,
      "text": "Acela dintre voi care nu are mijloace necesare să se însoare cu muieri slobode<sup foot_note=198188>1</sup> şi credincioase poate [să‑şi ia de nevastă una] din fetele voastre credincioase aflate sub dreapta voastră, căci Allah cunoaşte prea bine credinţa voastră, căci sunteţi şi unii şi alţii [de aceeaşi religie]. Luaţi‑le de neveste cu voia stăpânilor lor şi daţi‑le zestrea lor, după cuviinţă, dar ele să fie virtuoase, să nu fie destrăbălate şi să nu fi avut ibovnici. Iar dacă s‑au măritat şi apoi preacurvesc, atunci ele să primească jumătate din pedeapsa cuvenită muierilor slobode. Aceasta este îngăduită pentru acela care se teme de păcat. Dar să fiţi răbdători e şi mai bine pentru voi<sup foot_note=198189>2</sup>, căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Allah voieşte să vă facă vouă limpezi [poruncile Sale] şi să vă arate rânduielile acelora de dinainte de voi [cei bine călăuziţi] şi El vă iartă pe voi. Şi Allah este Atoateştiutor, Înţelept [‘Alim, Hakim]."
    },
    {
      "resource_id": 782,
      "text": "Şi Allah voieşte să vă ierte pe voi, în vreme ce aceia, care ur‑mează poftele lor, râvnesc ca voi să vă abateţi cât mai mult [de la El]."
    },
    {
      "resource_id": 782,
      "text": "Allah voieşte să vă uşureze [datorinţele,] căci omul a fost creat slab."
    },
    {
      "resource_id": 782,
      "text": "O, voi cei care credeţi! Nu vă mâncaţi averile voastre unii altora pe nedrept, doar dacă este un negoţ [legal], cu bună învoială între voi! Şi nu vă ucideţi voi înşivă!<sup foot_note=198190>1</sup> Allah este Îndurător [Rahim] cu voi!"
    },
    {
      "resource_id": 782,
      "text": "Însă cel care săvârşeşte aceasta prin necumpătare şi fărădelege, pe acela Noi îl vom face să ardă în Foc, căci pentru Allah aceasta este un lucru uşor!"
    },
    {
      "resource_id": 782,
      "text": "De vă veţi feri de păcatele mari, care vă sunt oprite, vă vom ierta pentru faptele voastre rele [mărunte] şi vă vom lăsa să intraţi într‑un loc nobil<sup foot_note=198191>1</sup>."
    },
    {
      "resource_id": 782,
      "text": "Nu râvniţi la ceea ce Allah a dăruit [cu harul Său] unora dintre voi mai mult decât altora. Bărbaţii vor avea parte de ceea ce au agonisit şi femeile vor avea parte de ceea ce au agonisit. Deci rugaţi‑vă lui Allah pentru harul Său, căci Allah pe toate le ştie."
    },
    {
      "resource_id": 782,
      "text": "Tuturor le‑am dat moştenitori, pentru ceea ce le lasă părinţii şi rudele apropiate. Şi acelora cu care aţi împreunat mâinile voastre drepte<sup foot_note=198192>1</sup>, daţi‑le partea lor [din moştenire]<sup foot_note=198193>2</sup>, căci Allah este la toate Martor."
    },
    {
      "resource_id": 782,
      "text": "Bărbaţii sunt proteguitori ai muierilor, datorită calităţilor deosebite cu care i‑a dăruit Allah şi datorită cheltuielilor pe care le fac din bunurile lor. Iar cele evlavioase [dintre femei] sunt ascultătoare şi păzitoare [ale celor care trebuiesc păzite] în absenţa [soţilor lor]<sup foot_note=198194>1</sup>, pe care şi Allah le păzeşte. Pe acelea de a căror neascultare vă temeţi, povăţuiţi‑le, părăsiţi‑le în paturi şi loviţi‑le!<sup foot_note=198195>2</sup> Dar dacă ele [revin şi] ascultă de voi, atunci nu mai căutaţi pricină împotriva lor. Allah este Cel mai Înalt, Măreţ [‘Aliyy, Kabir]<sup foot_note=198196>3</sup>."
    },
    {
      "resource_id": 782,
      "text": "Dacă vă temeţi de o pricină între ei doi [cei doi soţi], atunci trimiteţi un arbitru din neamul lui şi un arbitru din neamul ei. Dacă voiesc ei [arbitrii] împăcarea, Allah va readuce înţelegerea între ei [cei doi soţi]. Allah este Atoateştiutor, Bineştiutor [‘Alim, Khabir]."
    },
    {
      "resource_id": 782,
      "text": "Adoraţi‑L pe Allah şi nu‑I asociaţi Lui nimic! Purtaţi‑vă bine cu părinţii, cu rudele, cu orfanii, cu sărmanii, cu vecinul apropiat<sup foot_note=198197>1</sup> ş i c u v ecinul s trăin<sup foot_note=198198>2</sup>, cu tovarăşul de alături, cu călătorul de pe drum şi cu cei stăpâniţi de mâinile voastre drepte<sup foot_note=198199>3</sup>, căci Allah nu‑i iubeşte pe cel trufaş şi pe cel lăudăros!"
    },
    {
      "resource_id": 782,
      "text": "Acelora care sunt zgârciţi şi‑i îndeamnă pe oameni la zgârcenie şi ascund ceea ce le‑a dăruit Allah din harul Său, le‑am pregătit necredincioşilor osândă umilitoare."
    },
    {
      "resource_id": 782,
      "text": "Şi aceia care cheltuiesc banii lor [fac milostenie] numai ca să‑i vadă oamenii şi nu cred în Allah şi nici în Ziua de Apoi. Iar acela căruia Şeitan îi este tovarăş, rău tovarăş are el!"
    },
    {
      "resource_id": 782,
      "text": "Şi ce vină li s‑ar putea aduce, dacă ar crede în Allah şi în Ziua de Apoi şi ar face milostenii din ceea ce le‑a dăruit Allah? Allah este Atoateştiutor [‘Alim] cu privire la ei!"
    },
    {
      "resource_id": 782,
      "text": "Allah nu este nedrept [faţă de nimeni], nici cât greutatea unui grăunte de praf, iar dacă este o binefacere, El o înmulţeşte şi dă din partea Sa răsplată mare."
    },
    {
      "resource_id": 782,
      "text": "Şi cum le va fi [celor nedrepţi] când vom aduce din fiecare comunitate un martor şi te vom aduce pe tine, [Muhammed], martor împotriva acestora?!<sup foot_note=198200>1</sup>"
    },
    {
      "resource_id": 782,
      "text": "În ziua aceea, vor dori aceia care nu au crezut şi nu i‑au dat ascultare Trimisului să fie pământul întins peste ei şi ei nu vor putea să ascundă de Allah nici un cuvânt!"
    },
    {
      "resource_id": 782,
      "text": "O, voi cei care credeţi! Nu vă apropiaţi de Rugăciune [As‑Salat] atunci când sunteţi beţi<sup foot_note=198201>1</sup>, ca să ştiţi ce spuneţi [lui Allah], nici atunci când sunteţi necurăţaţi – doar dacă sunteţi călători pe drum – până ce nu vă veţi curăţa!<sup foot_note=198202>2</sup> Iar dacă sunteţi bolnavi sau în călătorie, ori dacă unul dintre voi se întoarce din locul unde şi‑a făcut nevoile, sau aţi atins muierile<sup foot_note=198203>3</sup> şi nu găsiţi apă, atunci căutaţi ţărână măruntă curată<sup foot_note=198204>4</sup> şi treceţi‑vă palmele peste faţă şi peste mâini, căci Allah este Îngăduitor, Iertător [‘Afuww, Ghafur]."
    },
    {
      "resource_id": 782,
      "text": "Nu i‑ai văzut, [o, Muhammed,] pe aceia cărora li s‑a dat o parte din Carte, cum cumpără ei rătăcirea şi voiesc ca şi voi să rătăciţi de la drumul [drept]?"
    },
    {
      "resource_id": 782,
      "text": "Însă Allah îi cunoaşte mai bine pe duşmanii voştri şi Allah este de ajuns ca Ocrotitor şi Allah este de ajuns ca Ajutor."
    },
    {
      "resource_id": 782,
      "text": "Printre cei care au îmbrăţişat iudaismul, sunt unii care schimonosesc sensurile cuvintelor şi zic: „Am auzit şi nu ne‑am supus!” şi „Ascultă, dar să nu auzi!” şi Ra’i‑na!”<sup foot_note=198205>1</sup>, stâlcindu‑şi limbile lor şi vătămând religia. Dacă, dimpotrivă, ei ar zice: „Am auzit şi ne‑am supus!” şi „Ascultă!” şi „Priveşte la noi”, ar fi mai bine pentru ei şi mai drept. Dar Allah i‑a blestemat din pricina necredinţei lor şi nu cred decât puţini [dintre ei]<sup foot_note=198206>2</sup>."
    },
    {
      "resource_id": 782,
      "text": "O, voi cei cărora vi s‑a dăruit Cartea! Credeţi în ceea ce am pogorât Noi, întărind ceea ce voi aveaţi deja, înainte ca Noi să mutilăm chipuri şi să le întoarcem pe dosurile lor<sup foot_note=198207>1</sup> sau să‑i blestemăm aşa cum i‑am blestemat şi pe oamenii Sabatului<sup foot_note=198208>2</sup>, căci porunca lui Allah este [întotdeauna] împlinită!"
    },
    {
      "resource_id": 782,
      "text": "Allah nu iartă să I se facă vreun părtaş. Afară de aceasta, El iartă cui voieşte. Iar acela care pune în rând cu Allah un părtaş, născoceşte un mare păcat!"
    },
    {
      "resource_id": 782,
      "text": "Nu i‑ai văzut pe aceia care se laudă că sunt evlavioşi? Însă numai Allah este Acela care socoteşte a fi evlavios pe cine voieşte El şi nu vor fi nedreptăţiţi [la răsplată] nici cât un firicel.<sup foot_note=198209>1</sup>"
    },
    {
      "resource_id": 782,
      "text": "Priveşte cum născocesc ei minciuni punându‑le pe seama lui Allah! Şi aceasta este îndeajuns un păcat vădit."
    },
    {
      "resource_id": 782,
      "text": "Nu i‑ai văzut pe aceia cărora le‑a fost dată o parte din Carte?<sup foot_note=198210>1</sup> Ei cred în Jibt<sup foot_note=198211>2</sup> ş i î n Taghut<sup foot_note=198212>3</sup> şi zic celor care nu cred<sup foot_note=198213>4</sup>: „Aceştia sunt mai bine călăuziţi pe drum decât cei care cred!”<sup foot_note=198214>5</sup>"
    },
    {
      "resource_id": 782,
      "text": "Aceştia sunt cei pe care i‑a blestemat Allah, iar celui pe care Allah l‑a blestemat nu‑i vei afla [în veci] ajutor."
    },
    {
      "resource_id": 782,
      "text": "Oare au ei parte de stăpânie?! Atunci nu dau ei oamenilor nici măcar cât punctul de pe sâmburele de curmală<sup foot_note=198215>1</sup>!"
    },
    {
      "resource_id": 782,
      "text": "Îi pizmuiesc ei pe oameni<sup foot_note=198216>1</sup> pentru ceea ce El le‑a dat cu harul Său? Or Noi i‑am dat neamului lui Avraam Cartea şi Înţelepciunea şi le‑am dat lor o mare împărăţie<sup foot_note=198217>2</sup>!"
    },
    {
      "resource_id": 782,
      "text": "Unii dintre ei au crezut în El, alţii s‑au lepădat de El şi focul Gheenei le va fi de ajuns!"
    },
    {
      "resource_id": 782,
      "text": "Cei ce nu cred în Versetele Noastre<sup foot_note=198218>1</sup>, pe aceia îi vom lăsa să ardă în Foc şi de fiecare dată când pieile lor se vor coace, le vom schimba cu alte piei, ca să guste chinul! Allah este Puternic [şi] Înţelept [‘Aziz, Hakim]!"
    },
    {
      "resource_id": 782,
      "text": "Însă pe aceia care cred şi săvârşesc fapte bune îi vom conduce în grădini pe sub care curg pâraie. În ele vor fi veşnic sălăşluitori şi vor avea în ele soaţe curăţite. Şi îi vom conduce pe ei la umbră deasă."
    },
    {
      "resource_id": 782,
      "text": "Allah vă porunceşte să daţi înapoi stăpânilor lor lucrurile încredinţate, iar dacă judecaţi între oameni, să judecaţi cu dreptate! Cât de minunat este acest lucru la care vă povăţuieşte Allah! Allah este Cel care Aude Totul [şi] Cel care Vede Totul [Sami’, Basir]!porunceşte să daţi înapoi stăpânilor lor lucrurile încredinţate, iar dacă judecaţi între oameni, să judecaţi cu dreptate! Cât de minunat este acest lucru la care vă povăţuieşte Allah! Allah este Cel care Aude Totul [şi] Cel care Vede Totul [Sami’, Basir]!"
    },
    {
      "resource_id": 782,
      "text": "O, voi cei care credeţi! Fiţi cu supunere faţă de Allah şi fiţi cu supunere [ascultare] faţă de Trimisul Său şi faţă de diriguitorii voştri<sup foot_note=198219>1</sup>! Apoi, dacă aveţi neînţelegeri într‑o chestiune, aduceţi‑o [întru judecare] la Allah şi la Trimis, dacă voi credeţi în Allah şi în Ziua de Apoi! Aceasta este mai bine şi cu mai bune urmări."
    },
    {
      "resource_id": 782,
      "text": "Nu i‑ai văzut pe aceia care pretind că ei cred în ceea ce ţi s‑a trimis ţie, [Muhammed,] şi în ceea ce s‑a trimis mai înainte de tine? Ei voiesc să‑l ia ca judecător pe Taghut, cu toate că li s‑a poruncit să nu creadă în el. Dar Şeitan voieşte să‑i împingă pe ei în lungă rătăcire."
    },
    {
      "resource_id": 782,
      "text": "Iar dacă li se zice lor: „Veniţi spre ceea ce a trimis Allah şi spre Trimis!”, îi vei vedea pe făţarnici cum se întorc, îndepărtându‑se de tine."
    },
    {
      "resource_id": 782,
      "text": "Însă cum va fi dacă îi va lovi o nenorocire pentru ceea ce au făcut mai înainte mâinile lor?! Atunci ei vor veni spre tine şi vor jura pe Allah: „Noi nu am voit decât bine şi împăcare!”."
    },
    {
      "resource_id": 782,
      "text": "Aceştia sunt cei despre care ştie Allah ce se află în inimile lor. Deci depărtează‑te de ei, povăţuieşte‑i pe ei şi spune‑le lor – în privinţa lor – vorbe convingătoare."
    },
    {
      "resource_id": 782,
      "text": "Noi nu trimitem nici un trimis, decât pentru a i se da ascultare, cu voia lui Allah. Şi dacă, după ce au fost ei nedrepţi cu propriile lor suflete, vor veni ei la tine şi se vor ruga de iertare lui Allah şi se va ruga pentru iertarea lor şi Trimisul, îl vor afla ei pe Allah Iertător, Îndurător [Tawwab, Rahim]."
    },
    {
      "resource_id": 782,
      "text": "Însă, nu! [Jur] pe Domnul Tău! Nu vor crede ei [cu adevărat] până ce nu te vor lua pe tine ca judecător pentru cele care se iscă între ei şi nu vor mai afla în sufletele lor temere faţă de ceea ce tu ai hotărât şi nu se vor supune cu desăvârşită supunere [hotărârii tale]."
    },
    {
      "resource_id": 782,
      "text": "Dacă Noi le‑am fi poruncit: „Omorâţi‑vă voi înşivă!” sau „Ieşiţi din căminele voastre!”, nu ar fi făcut‑o decât puţini dintre ei. Dar dacă ei le‑ar fi făcut pe cele la care au fost îndemnaţi, ar fi fost mai bine pentru ei şi ar fi mai statornică [credinţa lor]."
    },
    {
      "resource_id": 782,
      "text": "Şi atunci Noi le‑am fi dat din partea Noastră răsplată mare."
    },
    {
      "resource_id": 782,
      "text": "Şi i‑am fi călăuzit Noi pe un drum drept.<sup foot_note=198220>1</sup>"
    },
    {
      "resource_id": 782,
      "text": "Cei care se supun lui Allah şi Trimisului, aceia vor fi împreună cu cei pe care i‑a binecuvântat Allah cu harul Său, ca şi profeţii, adevăraţii evlavioşi, martirii şi cei pioşi. Şi ce buni tovarăşi vor fi aceştia!<sup foot_note=198221>1</sup>"
    },
    {
      "resource_id": 782,
      "text": "Acest har este de la Allah şi Allah este de ajuns ca Atoateştiutor [‘Alim]!"
    },
    {
      "resource_id": 782,
      "text": "O, voi cei care credeţi! Luaţi seama şi purcedeţi [la luptă] în grupuri sau purcedeţi [la luptă] cu toţii deodată!"
    },
    {
      "resource_id": 782,
      "text": "Printre voi este unul care rămâne în urmă [când se purcede la luptă] şi dacă asupra voastră se abate o nenorocire, zice el: „Allah s‑a îndurat de mine cu harul Lui, căci nu am fost de faţă împreună cu ei!”"
    },
    {
      "resource_id": 782,
      "text": "Dar dacă asupra voastră coboară harul lui Allah, atunci el va zice, ca şi când între voi şi între el nu ar fi fost nici o prietenie: „Ce păcat că nu am fost laolaltă cu ei, căci aş fi câştigat mare izbândă!”."
    },
    {
      "resource_id": 782,
      "text": "Să lupte, aşadar, pe calea lui Allah aceia care dau viaţa lumească de acum pentru Viaţa de Apoi! Iar aceluia care luptă pe calea lui Allah, de va fi ucis sau de va birui, Noi îi vom da mare răsplată!"
    },
    {
      "resource_id": 782,
      "text": "Şi ce este cu voi de nu luptaţi pe calea lui Allah, şi pentru bărbaţii, muierile şi copiii slabi care zic: „Doamne! Scoate‑ne pe noi din cetatea asta cu neam nelegiuit şi dă‑ne nouă din partea Ta un ocrotitor şi dă‑ne nouă din partea Ta un ajutor!”."
    },
    {
      "resource_id": 782,
      "text": "Cei care cred, luptă pe calea lui Allah, iar cei care nu cred, luptă pe calea lui Taghut.<sup foot_note=198222>1</sup> Aşadar, luptaţi împotriva aliaţilor lui Şeitan, căci vicleşugul lui Şeitan este, neîndoielnic, slab!"
    },
    {
      "resource_id": 782,
      "text": "Nu i‑ai văzut pe aceia cărora li s‑a zis: „Reţineţi‑vă mâinile voastre [de la luptă], pliniţi Rugăciunea [As‑Salat] şi achitaţi Dania [Az‑Zakat]!”? Apoi, când li s‑a poruncit lupta, o parte dintre ei au ajuns să se teamă de oameni, ca şi când ar fi încercat teama de Allah sau o teamă chiar mai puternică şi au zis: „Doamne, de ce ne‑ai poruncit nouă lupta? De ce nu ne‑ai mai păsuit până la un termen apropiat?” Spune: „Plăcerea acestei lumi este mică, iar Lumea de Apoi este mai bună pentru cei care se tem [de Allah] şi [acolo] nu veţi fi nedreptăţiţi nici cât un firicel!”<sup foot_note=198223>1</sup>"
    },
    {
      "resource_id": 782,
      "text": "Oriunde aţi fi, moartea vă va ajunge, chiar de‑aţi fi în turnuri semeţe. Dacă au parte de bine, ei zic: „Aceasta este de la Allah!”, iar dacă îi loveşte un rău, ei zic: „Aceasta este de la tine, [Muhammed]!” Spune: „Toate sunt din partea lui Allah!”. Dar ce este cu oamenii aceştia că nu înţeleg ei aproape nici o vorbă?"
    },
    {
      "resource_id": 782,
      "text": "Binele de care ai parte îţi vine de la Allah, iar răul care te loveşte îţi vine de la tine însuţi. Noi te‑am trimis ca Vestitor [trimis, profet] pentru oameni. Iar Allah este de ajuns ca martor!"
    },
    {
      "resource_id": 782,
      "text": "Cel ce se supune Trimisului se supune, neîndoielnic, şi lui Allah. Cât despre cei care întorc spatele, Noi nu te‑am trimis să fii peste ei păzitor!"
    },
    {
      "resource_id": 782,
      "text": "Ei zic: „Supunere!”. Dar de îndată ce au ieşit de la tine, o parte dintre ei născocesc noaptea [în gând, pe ascuns] cu totul altceva decât ceea ce ai spus. Allah scrie ceea ce născocesc ei noaptea [în gând, pe ascuns]. Îndepărtează‑te de ei şi încrede‑te în Allah! Şi Allah este de ajuns ca protector!"
    },
    {
      "resource_id": 782,
      "text": "Oare nu cugetă ei la Coran? Dacă ar fi el de la altcineva decât de la Allah, ar găsi în el multe nepotriviri!"
    },
    {
      "resource_id": 782,
      "text": "Când vine la ei o ştire de linişte sau de spaimă, ei o răspândesc de îndată. Dacă însă ei ar împărtăşi‑o Trimisului sau cârmuitorilor lor, aceia dintre ei, care caută să fie dumiriţi, ar afla [adevărul]. Iar de n‑ar fi harul lui Allah asupra voastră şi îndurarea Lui, l‑aţi urma pe Şeitan, afară de puţini [dintre voi]."
    },
    {
      "resource_id": 782,
      "text": "Luptă‑te pe calea lui Allah – tu nu eşti răspunzător decât pentru tine! – şi îndeamnă‑i pe dreptcredincioşi [la luptă]! Poate că Allah va opri răul celor care nu cred, căci Allah este mai de temut în forţă şi mai aspru în pedeapsă."
    },
    {
      "resource_id": 782,
      "text": "Cel care face o bună mijlocire [într‑o chestiune] va avea şi el o parte din ea, iar cel care face o rea mijlocire, asemenea va avea parte din răspunderea [pentru ea], căci Allah este cu putere peste toate [Al‑Muqit]."
    },
    {
      "resource_id": 782,
      "text": "Dacă vi se dă bineţe, răspundeţi cu bineţe încă şi mai frumos sau [cel puţin] răspundeţi!<sup foot_note=198224>1</sup> Allah este Atoatesocotitor [Hasib]."
    },
    {
      "resource_id": 782,
      "text": "Allah! Nu există altă divinitate în afară de El! El [jură că] vă va aduna în Ziua Învierii, neîndoielnic, căci cine este mai adevărat decât Allah în ceea ce se spune?"
    },
    {
      "resource_id": 782,
      "text": "De ce sunteţi despărţiţi în două grupuri în privinţa făţarnicilor<sup foot_note=198225>1</sup>, când Allah i‑a întors [la necredinţă] pentru ceea ce au dobândit ei? Voiţi voi să‑i călăuziţi pe drumul cel drept pe aceia pe care Allah i‑a împins la rătăcire? Pentru acela pe care Allah l‑a dus la rătăcire nu poţi afla drum [de întoarcere]!"
    },
    {
      "resource_id": 782,
      "text": "Ei ar vrea ca voi să nu credeţi, aşa cum nici ei nu cred, astfel încât să fiţi deopotrivă. Nu vă luaţi dintre ei părtaşi, până ce ei nu vor purcede pe calea lui Allah! Dar dacă ei întorc spatele, prindeţi‑i şi omorâţi‑i, oriunde‑i veţi afla! Şi nu vă faceţi dintre ei nici părtaş, nici ajutor,"
    },
    {
      "resource_id": 782,
      "text": "Afară de aceia care se unesc la un neam cu care voi aveţi un legământ sau vin la voi cu piepturile prea strânse pentru ca să mai lupte împotriva voastră sau ca să mai lupte împotriva neamului lor. De‑ar fi voit Allah, le‑ar fi dat putere asupra voastră atunci când s‑ar fi războit cu voi. Dar dacă se depărtează ei de voi şi nu luptă împotriva voastră şi vă arată supunere, Allah nu vă mai dă vouă cale împotriva lor.<sup foot_note=198226>1</sup>"
    },
    {
      "resource_id": 782,
      "text": "Veţi găsi pe alţii care vor voi să aibă încrederea voastră şi să aibă şi încrederea neamului lor. De fiecare dată când vor fi îndemnaţi la ispită, ei se vor lăsa împinşi spre ea. Dacă însă nu vor sta departe de voi şi nu vă vor arăta supunere şi nu vor opri mâinile lor [de la lupta împotriva voastră], atunci prindeţi‑i şi omorâţi‑i, oriunde i‑aţi afla! Asupra acestora Noi vă dăm dovadă sigură."
    },
    {
      "resource_id": 782,
      "text": "Nu se cade ca un dreptcredincios să omoare un alt dreptcredincios, decât [dacă se întâmplă] din greşeală. Cel care omoară un dreptcredincios din greşeală, trebuie să slobozească un rob credincios şi să dea un preţ de sânge<sup foot_note=198227>1</sup> familiei lui, afară dacă aceasta îl iartă, în semn de milostenie. Dacă [cel omorât] este dintr‑un neam duşman vouă, dar el este dreptcredincios, atunci trebuie să slobozească un rob credincios. Dacă este însă dintr‑un neam de care sunteţi legaţi printr‑un legământ, atunci trebuie un preţ de sânge dat familiei lui şi slobozit un rob credincios. Cel ce nu găseşte [robul pentru slobozire] trebuie să postească două luni, una după alta [fără întrerupere], căutând îndurare de la Allah. Allah este Atoateştiutor şi Înţelept [‘Alim, Hakim]<sup foot_note=198228>2</sup>."
    },
    {
      "resource_id": 782,
      "text": "Cel care omoară un dreptcredincios precugetat, răsplata îi va fi Gheena, în care va rămâne veşnic, Allah se va mânia pe el, îl va blestema şi‑i va pregăti lui chin mare."
    },
    {
      "resource_id": 782,
      "text": "O, voi cei care credeţi! Dacă purcedeţi [la luptă] pe calea lui Allah, luaţi bine seama şi nu spuneţi aceluia care vă dă vouă bineţe [cu Es‑selamu ’aleikum]: „Tu nu eşti credincios!”, râvnind voi la bunurile acestei vieţi lumeşti, căci Allah are prăzi multe. Aşa aţi fost voi mai înainte, dar Allah v‑a binecuvântat cu harul Lui. Deci luaţi bine seama, căci Allah este bine ştiutor a ceea ce faceţi voi!"
    },
    {
      "resource_id": 782,
      "text": "Nu sunt egali dreptcredincioşii care rămân în casele lor – afară de cei care au un beteşug – cu cei care luptă pe calea lui Allah, cu bunurile şi cu sufletele lor. Allah vine cu mai mult har asupra celor care luptă cu bunurile şi cu sufletele lor decât asupra celor care rămân în casele lor [din pricina unui beteşug]. Tuturor le‑a făgăduit Allah cea mai bună răsplată, însă Allah vine cu mai mult har asupra celor care luptă decât asupra celor care rămân în casele lor şi cu mare răsplată,"
    },
    {
      "resource_id": 782,
      "text": "Trepte din partea Sa, cu „Sfârşitul acestei lumi este mai neînsemnat pentru Allah decât omorârea unui bărbat credincios”. iertare şi îndurare, căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Îngerii, când iau sufletele celor care au fost nedrepţi cu ei înşişi, le zic lor: „Ce aţi făcut voi [pentru credinţa voastră]?” Şi răspund ei: „Noi am fost slăbiţi pe pământ!”<sup foot_note=198229>1</sup> Şi le zic [îngerii]: „Nu a fost pământul lui Allah destul de larg pentru ca voi să purcedeţi în lume?” Adăpostul acestora este Gheena şi ce soartă rea!"
    },
    {
      "resource_id": 782,
      "text": "Afară de cei neputincioşi dintre bărbaţi, de femei şi copii, care nu sunt în stare să se descurce şi nu găsesc nici o cale,"
    },
    {
      "resource_id": 782,
      "text": "Pe aceştia poate că o să‑i ierte Allah, căci Allah este Îndurător, Iertător [‘Afuww, Ghafur]."
    },
    {
      "resource_id": 782,
      "text": "Şi cine pribegeşte pe calea lui Allah, va afla pe pământ multe [adăposturi] şi bogăţie. Şi cel ce iese din casa sa<sup foot_note=198230>1</sup>, ca să purceadă către Allah şi Trimisul Său<sup foot_note=198231>2</sup>, şi apoi îl va ajunge moartea, răsplata lui se află la Allah, căci Allah este Iertător, Îndurător [Ghafur, Rahim].<sup foot_note=198232>3</sup>"
    },
    {
      "resource_id": 782,
      "text": "Iar dacă purcedeţi spre alt pământ, nu va fi un păcat pentru voi de veţi scurta Rugăciunea [As‑Salat], dacă vă temeţi că cei care nu cred vă vor pricinui vreun rău, căci necredincioşii vă sunt duşmani învederaţi."
    },
    {
      "resource_id": 782,
      "text": "Iar atunci când tu, [Muhammed,] te vei afla printre ei [în timpul luptei] şi vei conduce Rugăciunea lor [As‑Salat], o parte dintre ei să stea împreună cu tine şi să‑şi păstreze armele lor. Apoi, după o prosternare, să treacă în spatele vostru şi să vină celălalt grup, al celor care nu şi‑au făcut Rugăciunea, ca să‑şi facă Rugăciunea împreună cu tine, dar să fie cu băgare de seamă şi să‑şi ţină armele. Cei care nu cred voiesc ca voi să vă neglijaţi armele şi lucrurile voastre, pentru ca să se năpustească asupra voastră deodată. Nu săvârşiţi nici un păcat dacă, stânjeniţi de ploaie sau bolnavi, puneţi armele voastre jos, dar fiţi cu băgare de seamă! Allah a pregătit pentru necredincioşi osândă înjositoare."
    },
    {
      "resource_id": 782,
      "text": "Dacă aţi împlinit Rugăciunea [As‑Salat], pomeniţi numele lui Allah, stând în picioare, aşezaţi sau întinşi pe o parte! Dar când sunteţi în pace, atunci împliniţi Rugăciunea [As‑Salat] [în întregime], căci Rugăciunea [As‑Salat] este orânduită pentru dreptcredincioşi la timpuri hotărâte!"
    },
    {
      "resource_id": 782,
      "text": "Nu slăbiţi urmărirea oamenilor [necredincioşi], chiar dacă suferiţi, căci ei suferă la fel cum suferiţi voi, dar voi nădăjduiţi de la Allah ceea ce ei nu nădăjduiesc! Şi Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Noi ţi‑am trimis Cartea cu Adevărul, ca să judeci între oameni aşa cum ţi‑a arătat Allah. Şi nu fi apărător al celor haini!"
    },
    {
      "resource_id": 782,
      "text": "Şi cere‑I iertare lui Allah, căci Allah este Iertător, Îndurător [Ghafur, Rahim]!"
    },
    {
      "resource_id": 782,
      "text": "Şi nu te certa în folosul acelora care se hainesc pe ei înşişi! Allah nu‑l iubeşte pe cel care este hain şi păcătos!<sup foot_note=198233>1</sup>"
    },
    {
      "resource_id": 782,
      "text": "Ei încearcă să se ascundă de oameni, dar ei nu se pot ascunde de Allah, căci El este cu ei atunci când născocesc în timpul nopţii vorbe ce Lui nu‑I plac şi Allah este ştiutor a toate câte se fac."
    },
    {
      "resource_id": 782,
      "text": "Iată că voi le‑aţi luat apărarea în această lume. Dar cine le va lua apărarea înaintea lui Allah în Ziua Învierii sau cine le va fi lor ocrotitor?"
    },
    {
      "resource_id": 782,
      "text": "Acela care săvârşeşte un rău sau este nedrept cu sine însuşi iar apoi se roagă lui Allah de iertare, acela Îl va afla pe Allah Iertător, Îndurător [Ghafur, Rahim]."
    },
    {
      "resource_id": 782,
      "text": "Acela care dobândeşte un păcat îl dobândeşte numai împotriva sa, iar Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "Iar acela care dobândeşte o greşeală sau un păcat şi apoi îl pune pe seama unui nevinovat, acela s‑a încărcat cu nedreptate şi cu păcat vădit."
    },
    {
      "resource_id": 782,
      "text": "De n‑ar fi fost harul lui Allah asupra ta, [Muhammed], şi îndurarea Lui, ar fi cercat o parte dintre ei să te împingă să rătăceşti [drumul]<sup foot_note=198234>1</sup>, dar ei nu se împing la rătăcire decât pe ei înşişi şi nu vor putea să‑ţi aducă daună întru nimic. Iar Allah a pogorât asupra ta Cartea şi Înţelepciunea<sup foot_note=198235>2</sup>, te‑a învăţat ceea ce nu ştiai şi harul lui Allah asupra ta a fost nemăsurat."
    },
    {
      "resource_id": 782,
      "text": "Nu este nimic bun în cea mai mare parte a vorbelor lor tainice, în afara acelora care poruncesc milostenia, fapta bună şi împăcarea între oameni. Iar aceluia care face aceasta, căutând mulţumirea lui Allah, îi vom dărui mare răsplată."
    },
    {
      "resource_id": 782,
      "text": "Însă pe acela care se împotriveşte Trimisului, după ce i s‑a arătat lui calea cea dreaptă, şi care urmează un alt drum decât cel al dreptcredincioşilor, îl vom pune Noi împreună cu aceia cu care s‑a aliat, şi‑l vom lăsa să ardă în Gheena. Şi ce rea menire [este aceasta]!"
    },
    {
      "resource_id": 782,
      "text": "Allah nu iartă să I se facă semeni, dar iartă orice, în afară de aceasta, celui care voieşte El. Acela care îi face lui Allah semeni, acela s‑a rătăcit departe!"
    },
    {
      "resource_id": 782,
      "text": "Nu adoră în locul Lui<sup foot_note=198236>1</sup> d ecât n işte f ăpturi f emeieşti<sup foot_note=198237>2</sup> şi nu adoră decât un şeitan răzvrătit."
    },
    {
      "resource_id": 782,
      "text": "Allah l‑a blestemat [pe Şeitan], iar el a zis: „Voi să iau o parte anumită din robii Tăi,"
    },
    {
      "resource_id": 782,
      "text": "Îi voi duce întru rătăcire, le voi da speranţe deşarte, le voi porunci, şi ei vor tăia urechile dobitoacelor<sup foot_note=198238>1</sup> şi le voi porunci să schimbe creaţia lui Allah”. Dar acela care‑l ia pe Şeitan ca aliat, în locul lui Allah, va avea parte de pierdere vădită."
    },
    {
      "resource_id": 782,
      "text": "El le face făgăduinţe şi le dă speranţe amăgitoare, căci Şeitan nu le făgăduieşte decât himere."
    },
    {
      "resource_id": 782,
      "text": "Adăpostul acestora va fi Gheena şi nu vor afla de ea scăpare."
    },
    {
      "resource_id": 782,
      "text": "Cât despre aceia care cred şi plinesc fapte bune, pe ei îi vom face să intre în Grădini pe sub care curg pâraie, în care vor rămâne veşnic. Făgăduinţa lui Allah este adevăr. Şi cine spune vorbe mai adevărate decât Allah?!"
    },
    {
      "resource_id": 782,
      "text": "Nu este după dorinţele voastre, nici după dorinţele oamenilor Scripturii. Cine face un rău va fi răsplătit pentru el şi nu va găsi în sprijinul său, împotriva lui Allah, nici un aliat şi nici un ajutor.<sup foot_note=198239>1</sup>"
    },
    {
      "resource_id": 782,
      "text": "Oricine face fapte bune, bărbat sau femeie – credincios fiind<sup foot_note=198240>1</sup> – aceia vor intra în Rai şi nu vor fi nedreptăţiţi nici cât un punct<sup foot_note=198241>2</sup>."
    },
    {
      "resource_id": 782,
      "text": "Şi cine are credinţă mai bună decât acela care se supune lui Allah şi plineşte fapte bune, urmând religia lui Avraam<sup foot_note=198242>1</sup> cel drept întru credinţă? Şi Allah l‑a primit pe Avraam ca ales."
    },
    {
      "resource_id": 782,
      "text": "Ale lui Allah sunt cele din ceruri şi cele de pre pământ. Şi Allah este Atotcuprinzător.<sup foot_note=198243>1</sup>"
    },
    {
      "resource_id": 782,
      "text": "Ei îţi cer sfatul în privinţa muierilor. Spune: „Allah vă stabileşte rânduieli în privinţa lor şi vă este vestit în Carte despre orfelinele, cărora nu le daţi ceea ce le‑a fost prescris şi pe care voiţi să le luaţi în căsătorie<sup foot_note=198244>1</sup>, precum şi despre copiii încă mici”.<sup foot_note=198245>2</sup> Şi să fiţi cu dreptate faţă de orfani, căci Allah este Ştiutor al binelui pe care voi îl faceţi!"
    },
    {
      "resource_id": 782,
      "text": "Dacă o femeie se teme de nepăsarea sau îndepărtarea<sup foot_note=198246>1</sup> bărbatului ei, atunci nici o vină nu va fi asupra lor dacă ajung la o împăcare, căci împăcarea este mai bună, iar sufletele sunt înclinate spre zgârcenie. Dar, dacă vă purtaţi bine şi vă temeţi [de Allah], Allah este Bineştiutor [Khabir] a ceea ce faceţi voi.<sup foot_note=198247>2</sup>"
    },
    {
      "resource_id": 782,
      "text": "Nu veţi putea să vă purtaţi întocmai la fel cu [toate] soaţele, chiar dacă aţi voi cu tot dinadinsul. Dar nu vă întoarceţi cu totul [către vreuna dintre ele], lăsând‑o [pe cealaltă] ca atârnată!<sup foot_note=198248>1</sup> Însă dacă îndreptaţi aceasta şi vă temeţi, Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Iar dacă cei doi se despart<sup foot_note=198249>1</sup>, atunci Allah poate să‑i înzestreze pe amândoi cu dărnicia Sa. Şi Allah este Cel cu Har Nemărginit [şi] Înţelept [Wasi’, Hakim]."
    },
    {
      "resource_id": 782,
      "text": "Ale lui Allah sunt toate cele din ceruri şi de pre pământ. Noi le‑am poruncit celor cărora le‑a fost dată Cartea înaintea voastră, precum şi vouă: „Fiţi cu frică de Allah!”. Iar dacă voi nu credeţi, [aceasta nu‑I va aduce prejudicii lui Allah, căci] ale lui Allah sunt cele din ceruri şi de pre pământ şi Allah este Înstărit [şi] Vrednic de Laudă [Ghaniyy, Hamid]."
    },
    {
      "resource_id": 782,
      "text": "Ale lui Allah sunt cele din ceruri şi de pre pământ şi Allah este de ajuns ca Ocrotitor [Wakil]."
    },
    {
      "resource_id": 782,
      "text": "Dacă El ar voi, v‑ar lua – o, oameni! – şi ar aduce alţii [în locul vostru], căci Allah are putere să facă aceasta."
    },
    {
      "resource_id": 782,
      "text": "Dacă voieşte cineva răsplată în lumea aceasta, la Allah se află răsplata şi pentru această lume şi pentru Lumea de Apoi, căci Allah este Cel care Aude Totul [şi] Cel care Vede Totul [Sami’, Basir]."
    },
    {
      "resource_id": 782,
      "text": "O, voi cei care credeţi! Fiţi făptuitori neclintiţi ai dreptăţii, martori înaintea lui Allah, chiar împotriva voastră, împotriva părinţilor şi rudelor voastre – fie bogat sau sărac – căci Allah cunoaşte cel mai bine ce este spre binele lor! Nu urmaţi poftei, ca să nu vă abateţi [de la dreptate]! Iar dacă voi faceţi o mărturie mincinoasă sau vă sustrageţi, [să ştiţi că] Allah este Bineştiutor a ceea ce faceţi [Khabir]!"
    },
    {
      "resource_id": 782,
      "text": "O, voi cei care credeţi! Fiţi cu credinţă neclintită în Allah şi în Trimisul Său, în Cartea pe care a pogorât‑o asupra Trimisului Său şi în Cartea pe care a pogorât‑o mai înainte<sup foot_note=198250>1</sup>! Cel care nu crede în Allah, în îngerii Săi, în Cărţile Sale, în trimişii Săi şi în Ziua de Apoi, acela pribegeşte în cea mai îndepărtată rătăcire."
    },
    {
      "resource_id": 782,
      "text": "Pe aceia care cred, apoi nu mai cred, apoi iarăşi cred, apoi iarăşi nu mai cred, apoi sporesc în necredinţă, Allah nu‑i va ierta şi nu‑i va călăuzi pe o cale [dreaptă]."
    },
    {
      "resource_id": 782,
      "text": "Vesteşte‑le făţarnicilor că ei vor avea parte de un chin dureros;"
    },
    {
      "resource_id": 782,
      "text": "Cei ce‑şi fac din necredincioşi aliaţi în locul credincioşilor, oare aceştia caută putere la ei? Puterea se află numai la Allah, în întregime!"
    },
    {
      "resource_id": 782,
      "text": "El doară v‑a arătat [revelat] în Carte că dacă veţi auzi că versetele lui Allah sunt tăgăduite sau luate în derâdere<sup foot_note=198251>1</sup>, să nu staţi împreună cu ei decât dacă vor începe ei o altă discuţie, căci altcum, veţi fi asemenea lor. Allah îi va aduna pe făţarnici şi pe necredincioşi în Gheena, cu toţii."
    },
    {
      "resource_id": 782,
      "text": "Cei care vă pândesc pe voi, atunci când aveţi parte de biruinţă zic ei: „Oare nu am fost noi împreună cu voi?”, iar dacă izbânda este de partea necredincioşilor, atunci ei zic: „Oare nu am fost noi mai tari decât voi şi nu v‑am apărat noi de credincioşi?”. Însă Allah va judeca între voi în Ziua Învierii şi niciodată Allah nu le va face necredincioşilor o cale [pentru a izbândi] asupra credincioşilor!<sup foot_note=198252>1</sup>"
    },
    {
      "resource_id": 782,
      "text": "Cei făţarnici încearcă să‑L înşele pe Allah, dar El întoarce înşelătoria lor [împotriva lor înşişi!] Când se ridică pentru Rugăciune [As‑Salat], se ridică ei cu lene, ca să fie văzuţi de oameni, şi nu pomenesc numele lui Allah decât foarte puţin."
    },
    {
      "resource_id": 782,
      "text": "Ei sunt şovăitori întru aceasta<sup foot_note=198253>1</sup>, [nehotărându‑se] nici la aceştia, nici la aceştia. Şi pentru acela pe care Allah l‑a dus în rătăcire nu vei afla drum.<sup foot_note=198254>2</sup>"
    },
    {
      "resource_id": 782,
      "text": "O, voi cei care credeţi! Nu‑i luaţi pe necredincioşi ca aliaţi în locul credincioşilor. Oare vreţi voi să‑I daţi lui Allah o dovadă desluşită împotriva voastră?!"
    },
    {
      "resource_id": 782,
      "text": "Cei făţarnici vor ajunge în fundul cel mai de jos al Iadului şi nu vei afla ajutor pentru ei,"
    },
    {
      "resource_id": 782,
      "text": "Afară de cei ce se căiesc, se îndreaptă, se leagă cu putere de Allah şi sunt sinceri în credinţa lor faţă de Allah. Aceştia vor fi laolaltă cu dreptcredincioşii<sup foot_note=198255>1</sup>, iar Allah le va dărui credincioşilor răsplată nemăsurată."
    },
    {
      "resource_id": 782,
      "text": "Ce face Allah cu pedepsirea voastră, dacă mulţumiţi şi credeţi? Allah este Mulţumitor [şi] Atoateştiutor [Şaker, ‘Alim]."
    },
    {
      "resource_id": 782,
      "text": "Lui Allah nu‑I place rostirea de vorbe urâte în auzul lumii, doar dacă cineva este nedreptăţit.<sup foot_note=198256>1</sup> Iar Allah este Cel care Aude Totul, Atoateştiutor [Sami’, ‘Alim]."
    },
    {
      "resource_id": 782,
      "text": "Dacă voi faceţi bine pe faţă sau într‑ascuns sau dacă iertaţi o faptă rea, Allah este Îndurător [şi] Atotputernic [‘Afuww, Qadir]."
    },
    {
      "resource_id": 782,
      "text": "Aceia care nu cred în Allah şi în trimişii Săi<sup foot_note=198257>1</sup> şi vor să‑l separe pe Allah de trimişii Săi, zicând: „Noi credem în unii dintre ei<sup foot_note=198258>2</sup>, dar nu credem în alţii” şi voiesc să găsească un drum de mijloc,"
    },
    {
      "resource_id": 782,
      "text": "Aceia sunt în adevăr necredincioşi şi pentru cei necredincioşi am pregătit Noi osândă ruşinoasă."
    },
    {
      "resource_id": 782,
      "text": "Acelora care cred în Allah şi în trimişii Săi şi nu fac deosebire între ei [între trimişi], acelora le vom dărui răsplata cuvenită lor, căci Allah este Iertător, Îndurător [Ghafur, Rahim]."
    },
    {
      "resource_id": 782,
      "text": "Oamenii Scripturii<sup foot_note=198259>1</sup> îţi cer să le pogori o Scriptură din cer. Au cerut doară şi de la Moise chiar mai mult de atât, zicând: „Arată‑ni‑L nouă pe Allah, pe faţă!” Atunci i‑a pălit trăsnetul pentru nedreptatea lor. După aceea, au luat ei Viţelul [de aur, ca idol], cu toate că le veniseră lor semne vădite. Însă Noi i‑am iertat pentru aceasta şi l‑am dăruit pe Moise cu dovadă limpede."
    },
    {
      "resource_id": 782,
      "text": "Şi am ridicat Noi deasupra lor Muntele Tor<sup foot_note=198260>1</sup>, când am încheiat legământ cu ei şi le‑am zis Noi: „Intraţi prin poartă, prosternându‑vă!”. Şi le‑am mai zis Noi: „Nu încălcaţi Sabatul!”. Şi am luat de la ei legământ straşnic."
    },
    {
      "resource_id": 782,
      "text": "[Noi i‑am blestemat] din pricina încălcării legământului lor şi necredinţei lor în revelaţiile lui Allah şi uciderii de către ei a profeţilor pe nedrept<sup foot_note=198261>1</sup> şi rostirii cuvintelor: „Inimile noastre sunt învelite”. În fapt, Allah le‑a pecetluit, pentru necredinţa lor, fiindcă ei nu cred decât foarte puţin<sup foot_note=198262>2</sup>."
    },
    {
      "resource_id": 782,
      "text": "Şi din pricina necredinţei lor<sup foot_note=198263>1</sup> şi a clevetirilor grele pe seama Mariei<sup foot_note=198264>2</sup>,"
    },
    {
      "resource_id": 782,
      "text": "Şi din pricina vorbelor lor: „Noi l‑am omorât pe Mesia Isus, fiul Mariei, trimisul lui Allah!”, în vreme ce ei nu l‑au omorât, nici nu l‑au răstignit pe cruce<sup foot_note=198265>1</sup>, ci a fost făcut [cineva] să semene cu el! Cei care au avut păreri diferite în privinţa lui [Isus], au fost în îndoială [în legătură cu moartea lui]; ei nu au avut cunoştinţă sigură despre ea [moartea lui], ci doar au urmat unor presupuneri. De bună seamă, nu l‑au omorât,"
    },
    {
      "resource_id": 782,
      "text": "Ci Allah l‑a înălţat la El. Iar Allah este Puternic şi Înţelept [‘Aziz, Hakim]."
    },
    {
      "resource_id": 782,
      "text": "Nu va fi nici unul dintre oamenii Cărţii care să nu creadă în el, înaintea morţii sale.<sup foot_note=198266>1</sup> Iar în Ziua de Apoi, el<sup foot_note=198267>2</sup> va fi martor împotriva lor."
    },
    {
      "resource_id": 782,
      "text": "Şi din pricina ticăloşiilor celor care s‑au iudaizat<sup foot_note=198268>1</sup>, Noi le‑am oprit o parte dintre bunătăţile care le fuseseră îngăduite; şi din pricina închiderii de către ei a drumului lui Allah pentru mulţi [dintre oameni];"
    },
    {
      "resource_id": 782,
      "text": "Şi din pricina luării de către ei a cametei – măcar că le‑a fost oprită<sup foot_note=198269>1</sup>; şi din pricina mâncării de către ei pe nedrept a averii oamenilor. Şi le‑am pregătit celor necredincioşi dintre ei<sup foot_note=198270>2</sup> osândă dureroasă."
    },
    {
      "resource_id": 782,
      "text": "Dar celor temeinici în ştiinţă dintre ei şi dreptcredincioşilor care cred în ce ţi s‑a trimis ţie şi în ceea ce s‑a trimis înainte de tine, precum şi acelora care îndeplinesc Rugăciunea [As‑Salat], plătesc Dania [Az‑Zakat] şi cred în Allah şi în Ziua de Apoi, acestora le vom dărui Noi răsplată nemăsurată."
    },
    {
      "resource_id": 782,
      "text": "Noi ţi‑am revelat ţie după cum am revelat şi lui Noe şi profeţilor de după el, precum Le‑am revelat şi lui Avraam, Ismail, Isaac, Iacob şi seminţiilor şi lui Isus, Iov<sup foot_note=198271>1</sup> şi lui Iona<sup foot_note=198272>2</sup>, Aaron<sup foot_note=198273>3</sup> şi lui Solomon, şi i‑am dat lui David psalmii."
    },
    {
      "resource_id": 782,
      "text": "Poveştile câtorva trimişi ţi le‑am spus Noi mai înainte, iar poveştile altor trimişi nu ţi le‑am spus, şi Allah i‑a vorbit într‑adevăr lui Moise <sup foot_note=198274>1</sup>"
    },
    {
      "resource_id": 782,
      "text": "[Şi a trimis] trimişi – vestitori<sup foot_note=198275>1</sup> şi prevenitori<sup foot_note=198276>2</sup> – pentru ca oamenii să nu mai aibă nici un fel de scuză faţă de Allah<sup foot_note=198277>3</sup>, după trimişi. Iar Allah este Puternic [şi] Înţelept [‘Aziz, Hakim]<sup foot_note=198278>4</sup>."
    },
    {
      "resource_id": 782,
      "text": "Allah va fi martor pentru ceea ce ţi‑a pogorât, căci l‑a pogorât [Coranul] în deplină cunoştinţă.<sup foot_note=198279>1</sup> Şi îngerii vor face mărturie. Însă Allah este îndeajuns ca Martor [Şahid]."
    },
    {
      "resource_id": 782,
      "text": "Aceia care nu cred şi închid drumul lui Allah<sup foot_note=198280>1</sup>, pribegesc într‑o rătăcire îndepărtată."
    },
    {
      "resource_id": 782,
      "text": "Pe aceia care nu cred şi sunt nedrepţi, Allah nu‑i va ierta nicidecum, nici nu‑i va călăuzi pe ei pe un drum,"
    },
    {
      "resource_id": 782,
      "text": "Afară de drumul Gheenei, în care vor sălăşlui veşnic, căci aceasta este [lucru] uşor pentru Allah."
    },
    {
      "resource_id": 782,
      "text": "O, voi oameni! Trimisul v‑a adus vouă Adevărul de la Domnul vostru, deci credeţi şi va fi mai bine pentru voi! Şi chiar dacă tăgăduiţi [tot], sunt ale lui Allah cele din ceruri şi de pre pământ, iar Allah este Atoateştiutor [şi] Înţelept [‘Alim, Hakim]."
    },
    {
      "resource_id": 782,
      "text": "O, voi oameni ai Scripturii!<sup foot_note=198281>1</sup> Nu exageraţi în privinţa religiei voastre<sup foot_note=198282>2</sup> şi nu spuneţi despre Allah decât adevărul! Mesia Isus, fiul Mariei, este trimisul lui Allah, cuvântul Său<sup foot_note=198283>3</sup> pe care El l‑a transmis Mariei<sup foot_note=198284>4</sup> şi un duh de la El<sup foot_note=198285>5</sup>. Credeţi, aşadar, în Allah şi în trimişii Săi. Şi nu spuneţi „Trei!”.<sup foot_note=198286>6</sup> Opriţi‑vă de la aceasta şi va fi mai bine pentru voi. Allah nu este decât un Dumnezeu Unic. Slavă Lui! Să aibă El un copil? Ale Lui [Allah] sunt cele din ceruri şi de pre pământ şi Allah este cel mai bun Ocrotitor [Wakil]."
    },
    {
      "resource_id": 782,
      "text": "Mesia nu se va dezice<sup foot_note=198287>1</sup> niciodată de a‑i fi rob lui Allah şi nici îngerii apropiaţi, iar acela care se dezice de la slujirea Lui şi se arată trufaş îi va aduna la El laolaltă.<sup foot_note=198288>2</sup>"
    },
    {
      "resource_id": 782,
      "text": "Cât despre aceia care cred şi plinesc fapte bune, acestora le va acorda răsplată din belşug, pe care o va mai şi spori cu harul Său. Cât despre cei care sunt semeţi şi trufaşi, acestora le va rândui chin dureros şi nu vor afla pentru ei, în afară de Allah, Ocrotitor [şi] Ajutor [Waleyy, Nasir]."
    },
    {
      "resource_id": 782,
      "text": "O, voi oameni! V‑a venit vouă Dovadă de la Domnul vostru, căci Noi am pogorât asupra voastră o lumină limpede<sup foot_note=198289>1</sup>."
    },
    {
      "resource_id": 782,
      "text": "Aşadar, pe aceia care cred în Allah şi caută ocrotire la El îi va aduce sub îndurarea şi harul Lui, şi‑i va călăuzi către El pe un drum drept<sup foot_note=198290>1</sup>."
    },
    {
      "resource_id": 782,
      "text": "Ei îţi cer sfatul<sup foot_note=198291>1</sup> Spune‑le: „În privinţa răposatului cel fără de ascendenţi şi descendenţi, Allah vă sfătuieşte: Dacă un bărbat s‑a stins din viaţă şi nu are nici un copil, dar are o soră, acesteia îi va reveni jumătate din ceea ce a lăsat după el, iar el o moşteneşte [în totalitate], dacă ea nu are nici un copil; dacă sunt două surori<sup foot_note=198292>2</sup>, atunci primesc ele două treimi din ceea ce a lăsat după el; dacă sunt fraţi – bărbaţi şi femei<sup foot_note=198293>3</sup> – atunci bărbatul primeşte cât partea a două femei. Allah vă desluşeşte pentru ca voi să nu rătăciţi, căci Allah este Atoateştiutor [‘Alim]”.<sup foot_note=198294>4</sup>"
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "4" }
  }
}
