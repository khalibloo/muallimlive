{
  "translations": [
    {
      "resource_id": 25,
      "text": "O vi koji vjerujete, ne istupajte ispred Allaha i Poslanika Njegova, i bojte se Allaha! Allah je, zaista, Onaj Koji sve čuje i Onaj Koji sve zna."
    },
    {
      "resource_id": 25,
      "text": "O vi koji vjerujete, ne dižite glasove svoje iznad Vjerovjesnikova glasa i ne razgovarajte s njim glasno, kao što glasno jedan s drugim razgovarate, da ne bi bila poništena vaša djela, a da vi i ne osjetite."
    },
    {
      "resource_id": 25,
      "text": "Doista onima koji utišaju glasove svoje pred Allahovim Poslanikom, a to su oni čija je srca Allah iskušao u bogobojaznosti - pripada oprost i nagrada velika."
    },
    {
      "resource_id": 25,
      "text": "Zbilja, oni koji te dozivaju izvan soba - većina njih ne razumije."
    },
    {
      "resource_id": 25,
      "text": "A da su se oni strpjeli dok ti sam među njih iziđeš, bilo bi im bolje; a Allah je Onaj Koji oprašta grijehe i milostiv je."
    },
    {
      "resource_id": 25,
      "text": "O vi koji vjerujete, ako vam nekakav buntovnik donese kakvu vijest, dobro je provjerite, da u neznanju nekome zlo ne učinite, pa da se zbog onog što ste učinili pokajete."
    },
    {
      "resource_id": 25,
      "text": "I znajte da je među vama Allahov Poslanik; kad bi vas on u mnogo čemu poslušao, doista biste nastradali, ali vam je Allah vjerovanje omilio, i u srcima vašim ga lijepim prikazao, a nevjerovanje i razvrat i neposlušnost vam omrazio - oni su baš na ispravnom putu,"
    },
    {
      "resource_id": 25,
      "text": "zbog dobrote i blagodati Allahove; Allah je Onaj Koji sve zna i mudar je."
    },
    {
      "resource_id": 25,
      "text": "Ako se dvije skupine vjernika sukobe, izmirite ih; a ako jedna od njih, ipak, učini nasilje drugoj, onda se borite protiv one koja je učinila nasilje sve dok se Allahovim propisima ne prikloni, onda ih po pravdi izmirite i budite pravični; Allah, zaista, voli pravične."
    },
    {
      "resource_id": 25,
      "text": "Vjernici su samo braća, zato pomirite svoja dva brata i bojte se Allaha da bi vam milost bila darovana."
    },
    {
      "resource_id": 25,
      "text": "O vi koji vjerujete, neka se muškarci jedni drugima ne rugaju, možda su oni bolji od njih, a ni žene drugim ženama, možda su one bolje od njih. I ne kudite jedni druge i ne zovite jedni druge ružnim nadimcima! Ružno je nazivati nekoga imenom koje znači neposluh Allahu, nakon vjerovanja! A oni koji se ne pokaju - oni su baš zulumćari."
    },
    {
      "resource_id": 25,
      "text": "O vi koji vjerujete, klonite se mnogih sumnjičenja, neka su sumnjičenja, zaista, grijeh. I ne uhodite jedni druge i ne ogovarajte jedni druge! Zar bi nekom od vas bilo drago da jede meso umrlog brata svoga - a vama je to odvratno - zato se bojte Allaha; Allah je, zaista, Onaj Koji stalno prima pokajanja i milostiv je."
    },
    {
      "resource_id": 25,
      "text": "O ljudi, Mi smo vas od muškarca i žene stvorili i plemenima i narodima vas učinili da biste se prepoznavali. Najugledniji od vas kod Allaha je onaj koji Ga se najviše boji; Allah je, uistinu, Onaj Koji sve i u potpunosti zna."
    },
    {
      "resource_id": 25,
      "text": "Neki beduini govore: \"Mi vjerujemo!\" Reci: \"Vi ne vjerujete, ali recite: 'Islam smo primili!' - a iman još nije ušao u vaša srca.\" A ako Allahu i Njegovom Poslaniku budete pokorni, On vam nimalo neće umanjiti nagradu za djela vaša. Allah je, uistinu, Onaj Koji oprašta grijehe i milostiv je."
    },
    {
      "resource_id": 25,
      "text": "Pravi su vjernici samo oni koji u Allaha i Poslanika Njegova vjeruju i poslije više ne sumnjaju i bore se na Allahovu putu imecima svojim i životima svojim. Oni su baš iskreni."
    },
    {
      "resource_id": 25,
      "text": "Reci: \"Zar vi da obavještavate Allaha o vjerovanju svome, kad Allah zna sve što je na nebesima i na Zemlji! Allah sve zna.\""
    },
    {
      "resource_id": 25,
      "text": "Oni ti prebacuju što su primili islam. Reci: \"Ne prebacujte mi što ste islam primili; naprotiv, Allah je vama milost podario time što vas je u pravu vjeru uputio, ako iskreno govorite.\""
    },
    {
      "resource_id": 25,
      "text": "Allah sigurno zna tajne nebesa i Zemlje i Allah dobro vidi ono što radite."
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "49" }
  }
}
