{
  "translations": [
    {
      "resource_id": 52,
      "text": "Hamd, gökleri ve yeri yaratan, karanlıkları ve aydınlığı var eden Allah'a mahsustur. Böyleyken kâfirler hâlâ Rablerine başkalarını eşit sayıyorlar."
    },
    {
      "resource_id": 52,
      "text": "Sizi çamurdan yaratan, sonra size bir ecel takdir eden O'dur. Tayin edilen bir ecel de (kıyamet zamanı) O'nun katındadır. Sonra bir de şüphe ediyorsunuz."
    },
    {
      "resource_id": 52,
      "text": "O, göklerde de, yerde de (tek) Allah'tır. Sizin gizlinizi, açığınızı ve ne kazandığınızı bilir."
    },
    {
      "resource_id": 52,
      "text": "Onlara Rab'lerinin âyetlerinden hiçbir âyet gelmez ki, ondan yüz çevirmesinler."
    },
    {
      "resource_id": 52,
      "text": "Hak, kendilerine gelince onu yalanladılar. Alaya aldıkları şeyin haberi yakında kendilerine gelecektir."
    },
    {
      "resource_id": 52,
      "text": "Kendilerinden önce nice nesilleri helak ettiğimizi görmediler mi? Yeryüzünde size vermediğimiz imkanları onlara vermiştik. Onlara gökten bol bol yağmur indirmiş, altlarından ırmaklar akıtmıştık. Fakat onları günahlarından dolayı helak ettik. Ve kendilerinden sonra başka bir nesil yarattık."
    },
    {
      "resource_id": 52,
      "text": "Eğer sana kağıtta yazılı bir kitap indirmiş olsak da onu elleriyle tutsalardı, yine de o kâfirler: \"Muhakkak ki bu, apaçık bir sihirdir\" derlerdi."
    },
    {
      "resource_id": 52,
      "text": "\"O'na bir melek indirilmeli değil miydi?\" dediler. Eğer bir melek indirseydik, iş bitirilmiş olurdu, sonra kendilerine hiç göz açtırılmazdı."
    },
    {
      "resource_id": 52,
      "text": "Eğer Peygamberi, biz bir melek yapsaydık, yine de onu bir adam şeklinde yapardık ve onları yine düştükleri kuşkuya düşürürdük."
    },
    {
      "resource_id": 52,
      "text": "Senden önce de peygamberlerle alay edilmişti. Fakat onlardan alay edenleri, alay ettikleri şey kuşatıverdi."
    },
    {
      "resource_id": 52,
      "text": "De ki: \"Yeryüzünde dolaşın da yalanlayanların sonu nasıl olmuş, görün!\"."
    },
    {
      "resource_id": 52,
      "text": "De ki: \"Göklerde ve yerde olanlar kimindir?\" \"Allah'ındır\" de. O, rahmet etmeyi kendi nefsine yazmıştır. Sizi, varlığında asla şüphe olmayan kıyamet gününde toplayacaktır. Ama kendilerini zarara sokanlar inanmazlar."
    },
    {
      "resource_id": 52,
      "text": "Gecede, gündüzde barınan her şey O'nundur. O, işitendir, bilendir."
    },
    {
      "resource_id": 52,
      "text": "De ki: \"Gökleri ve yeri yoktan var eden, besleyen, fakat kendisi beslenmeyen Allah'tan başka dost mu tutayım?\" \"Ben İslâm olanların ilki olmakla emrolundum\" de ve sakın Allah'a ortak koşanlardan olma."
    },
    {
      "resource_id": 52,
      "text": "De ki: \"Eğer Rabbime isyan edersem, büyük bir günün azabından korkarım\"."
    },
    {
      "resource_id": 52,
      "text": "O gün kimden azab giderilirse, kuşkusuz Allah ona rahmet etmiştir. İşte apaçık kurtuluş budur."
    },
    {
      "resource_id": 52,
      "text": "Allah sana bir zarar dokundurursa, onu yine kendisinden başka açacak yoktur. Ve eğer sana bir hayır dokundursa, kuşkusuz O, herşeyi yapabilendir."
    },
    {
      "resource_id": 52,
      "text": "O, kullarının üstünde tam hâkimdir. O, hüküm ve hikmet sahibidir, herşeyden haberdardır."
    },
    {
      "resource_id": 52,
      "text": "De ki: \"Şahitlik yönünden hangi şey daha büyüktür?\". De ki: \"Allah, benimle sizin aranızda şahittir ve bana bu Kur'ân vahyolundu ki, onunla hem sizi, hem de sizden sonra kendisine ulaşan herkesi uyarayım. Allah'la beraber başka ilâhlar olduğuna siz gerçekten şahitlik eder misiniz?\" De ki: \"Ben buna şahitlik etmem\". \"O, ancak ve ancak bir tek ilâhtır ve gerçekten ben, sizin ortak tuttuğunuz şeylerden uzağım\"de."
    },
    {
      "resource_id": 52,
      "text": "Kendilerine Kitap verdiğimiz kimseler, Peygamber'i, kendi oğullarını bildikleri gibi, bilirler. Kendilerine yazık edenler var ya! İşte onlar iman etmezler."
    },
    {
      "resource_id": 52,
      "text": "Allah'a iftira ederek yalan uydurandan veya âyetlerini yalanlayandan daha zalim kim olabilir? Hiç şüphe yok ki zalimler kurtuluşa eremezler."
    },
    {
      "resource_id": 52,
      "text": "O gün hepsini mahşere toplayacağız. Sonra Allah'a ortak koşanlara: \" Hani nerede o Allah'a ortak saydığınız ortaklarınız?\" diyeceğiz."
    },
    {
      "resource_id": 52,
      "text": "Sonra, (Onlar): \"Rabbimiz, Allah'a yemin ederiz ki, biz müşriklerden değildik\" demekten başka bir özür bulamayacaklar."
    },
    {
      "resource_id": 52,
      "text": "Bak, vicdanlarına karşı nasıl yalan söylediler! O uydurdukları putlar da kendilerinden kaybolup gitti."
    },
    {
      "resource_id": 52,
      "text": "İçlerinden seni dinleyenler de vardır, fakat biz, onu anlamalarına engel olmak için kalblerinin üstüne örtüler, kulaklarının içine de ağırlık koyduk. Onlar, bütün delilleri görseler bile yine ona inanmazlar. Hatta sana geldiklerinde seninle tartışırlar. Ve o kâfirler: \"Bu, öncekilerin masallarından başka bir şey değildir\" derler."
    },
    {
      "resource_id": 52,
      "text": "Onlar, insanları Kur'ân'a iman etmekten menederler, hem de kendileri ondan uzak dururlar. Böylece yalnız kendilerini mahvediyorlar ama farkında değiller."
    },
    {
      "resource_id": 52,
      "text": "Onların, ateşin üzerinde durduruldukları zaman: \"Ne olurdu dünyaya döndürülseydik, Rabb'imizin âyetlerini yalanlamasaydık da müminlerden olsaydık\" dediklerini bir görsen!"
    },
    {
      "resource_id": 52,
      "text": "Hayır, daha önce gizleyip durdukları karşılarına çıktı da ondan, yoksa geri çevrilselerdi yine menedildikleri şeyi yapmaya dönerlerdi. Çünkü onlar yalancıdırlar."
    },
    {
      "resource_id": 52,
      "text": "Dediler ki: \" Dünya hayatımızdan başka bir hayat yoktur, biz diriltilecek değiliz\"."
    },
    {
      "resource_id": 52,
      "text": "Rablerinin huzurunda durduruldukları zaman onları bir görsen! Rableri onlara şöyle der: \"Bu, bir gerçek değil midir?\". Onlar da: \"Rabbimize yemin ederiz ki gerçektir\" derler. Rableri de onlara: \"Öyleyse inkârınız sebebiyle azabı tadın!\" der."
    },
    {
      "resource_id": 52,
      "text": "Allah'ın huzuruna çıkmayı yalanlayanlar, gerçekten hüsrana uğramışlardır. Kıyamet günü ansızın gelince onlar, günahlarını sırtlarına yüklenmiş olarak şöyle derler: \"Dünyada yaptığımız kusurlardan dolayı yazıklar olsun bize!\" Bakın yüklendikleri günah ne kötüdür!"
    },
    {
      "resource_id": 52,
      "text": "Dünya hayatı, eğlence ve oyundan başka bir şey değildir. Ahiret yurdu ise, Allah'tan korkanlar için daha hayırlıdır. Aklınızı kullanmaz mısınız?"
    },
    {
      "resource_id": 52,
      "text": "Onların söylediklerinin seni üzdüğünü elbette biliyoruz. Onlar aslında seni yalanlamıyorlar, fakat, o zalimler Allah'ın âyetlerini inkâr ediyorlar."
    },
    {
      "resource_id": 52,
      "text": "Senden önce de peygamberler yalanlanmıştı. Kendilerine yardımımız gelinceye kadar yalanlanmaya ve eziyet olunmaya sabrettiler. Allah'ın sözlerini değiştirecek hiçbir kimse yoktur. Şüphesiz ki sana, peygamberlerin haberlerinden bir kısmı gelmiştir."
    },
    {
      "resource_id": 52,
      "text": "Eğer onların yüz çevirmesi sana ağır geldiyse, haydi gücün yetiyorsa yerin içine (inebileceğin) bir delik, ya da göğe (çıkabileceğin) bir merdiven ara ki onlara bir mucize getiresin! Allah dileseydi, elbette onları hidayet üzerinde toplardı. O halde cahillerden olma!"
    },
    {
      "resource_id": 52,
      "text": "Daveti ancak dinleyenler kabul ederler. Ölülere gelince, Allah onları diriltir, sonra O'na döndürülürler."
    },
    {
      "resource_id": 52,
      "text": "Dediler ki: \"Ona Rabbinden bir mucize indirilmeli değil miydi?\" De ki: \"Şüphesiz ki Allah, bir mucize indirmeye kâdirdir, fakat çokları bilmezler\"."
    },
    {
      "resource_id": 52,
      "text": "Yeryüzünde yürüyen hiçbir hayvan ve iki kanadıyla uçan hiçbir kuş yoktur ki, sizin gibi birer ümmet olmasınlar. Biz kitapta hiçbir şeyi eksik bırakmamışızdır, sonra hepsi Rablerinin huzurunda toplanırlar."
    },
    {
      "resource_id": 52,
      "text": "Âyetlerimizi yalanlayanlar, karanlıklar içinde kalmış sağır ve dilsizlerdir. Allah dilediği kimseyi şaşırtır, dilediği kimseyi de doğru yola koyar."
    },
    {
      "resource_id": 52,
      "text": "De ki: \"Kendinizi hiç düşündünüz mü, Allah'ın azabı size gelse veya kıyamet vakti gelse, Allah'tan başkasına mı yalvarırsınız? Eğer sözünde doğru kimselerseniz cevap verin\"."
    },
    {
      "resource_id": 52,
      "text": "Hayır, yalnız o Allah'a yalvarırsınız. O da dilerse kaldırılmasını istediğiniz belayı kaldırır ve o zaman ortak koştuğunuz şeyleri unutursunuz."
    },
    {
      "resource_id": 52,
      "text": "Şüphesiz ki senden önceki ümmetlere de peygamberler gönderdik. Bize yalvarsınlar diye onları darlık ve sıkıntı ile yakalayıp cezalandırdık."
    },
    {
      "resource_id": 52,
      "text": "Hiç olmazsa kendilerine baskınımız geldiği zaman olsun, yalvarmalı değiller miydi? Fakat kalbleri katılaştı ve şeytan yaptıklarını kendilerine güzel gösterdi."
    },
    {
      "resource_id": 52,
      "text": "Kendilerine hatırlatılanları unuttuklarında, onlara her şeyin kapısını açtık. Nihayet kendilerine verilen o nimetlerle sevinip zevke dalınca onları azabımızla ansızın yakalayıverdik. Hemen ümitsizliğe kapılıp şaşkına döndüler."
    },
    {
      "resource_id": 52,
      "text": "Böylece zulmeden kavmin kökü kesildi. Âlemlerin Rabbi olan Allah'a hamdolsun."
    },
    {
      "resource_id": 52,
      "text": "De ki: \"Söyleyin bakalım, eğer Allah kulaklarınızı ve gözlerinizi alır da kalblerinize mühür vurursa, Allah'tan başka onları size getirecek tanrı kimdir?\". Dikkat et, âyetlerimizi nasıl türlü türlü açıklıyoruz, sonra da onlar yüz çeviriyorlar?"
    },
    {
      "resource_id": 52,
      "text": "De ki: \"Söyler misiniz bana! Size Allah'ın azabı ansızın veya açıkça gelirse, zalim toplumdan başkası mı helak olur?\""
    },
    {
      "resource_id": 52,
      "text": "Biz peygamberleri, ancak rahmetimizin müjdecileri ve azabımızın habercileri olmak üzere göndeririz. Artık kim iman edip durumunu düzeltirse, onlara hiç korku yoktur. Onlar mahzun da olmayacaklardır."
    },
    {
      "resource_id": 52,
      "text": "Âyetlerimizi yalanlayanlara gelince, yapmakta oldukları fenalıklar yüzünden onlara azap dokunacaktır."
    },
    {
      "resource_id": 52,
      "text": "De ki: \"Size Allah'ın hazineleri benim yanımdadır, demiyorum. Gaybı da bilmiyorum. Ve size, ben bir meleğim de demiyorum. Ben sadece bana vahyolunana uyuyorum.\" De ki: \"Kör ile gören bir olur mu? Hiç düşünmez misiniz?\""
    },
    {
      "resource_id": 52,
      "text": "Rablerinin huzurunda toplanacaklarından korkanları Kur'an'la uyar. Onlar için Allah'tan başka ne bir dost, ne de bir şefaatçi vardır. Gerekir ki Allah'tan korkarlar."
    },
    {
      "resource_id": 52,
      "text": "Sırf Allah'ın rızasını dileyerek sabah akşam Rab'lerine dua edenleri huzurundan kovma. Onların hesabından sen sorumlu değilsin, onlar da senin hesabından sorumlu değiller. Onları yanından kovduğun takdirde zalimlerden olursun."
    },
    {
      "resource_id": 52,
      "text": "Biz onlardan kimini kimi ile, \"Allah aramızdan bunlara mı lutfunu layık gördü\" desinler diye, işte böyle imtihan ettik. Allah, şükredenleri daha iyi bilen değil midir?"
    },
    {
      "resource_id": 52,
      "text": "Âyetlerimize inananlar sana geldikleri zaman onlara şöyle söyle: Selam olsun size! Rabbiniz rahmeti kendi üzerine yazdı. Sizden her kim bilmeyerek bir kötülük işleyip de sonra arkasından tevbe eder, kendini düzeltirse, muhakkak ki O, bağışlayan, esirgeyendir\"."
    },
    {
      "resource_id": 52,
      "text": "Suçluların tuttuğu yol açığa çıksın diye, âyetleri işte böyle genişçe açıklıyoruz."
    },
    {
      "resource_id": 52,
      "text": "De ki: \"Şüphesiz ki bana, Allah'tan başka yalvardıklarınıza ibadet etmem yasaklandı\". De ki: \"Sizin çarpık isteklerinize uymayacağım, (eğer uyarsam) o zaman sapıtmış olur, doğru yolda gidenlerden olmamış olurum\"."
    },
    {
      "resource_id": 52,
      "text": "De ki: \"Ben Rabbimden apaçık bir delile dayanmaktayım, siz ise onu yalanladınız. O çabuk gelmesini istediğiniz azab benim elimde değildir, hüküm ancak Allah'a aittir, gerçeği O anlatır ve O, hakkı bâtıldan ayırdedenlerin en hayırlısıdır\"."
    },
    {
      "resource_id": 52,
      "text": "De ki: \"Sizin çabuk gelmesini istediğiniz azab benim elimde olsaydı, benimle sizin aranızdaki durum herhalde sonuçlanmış olurdu. Allah, zulmedenleri en iyi bilendir\"."
    },
    {
      "resource_id": 52,
      "text": "Gaybın anahtarları O'nun katındadır, onları O'ndan başkası bilmez, karada ve denizde olanları O bilir ve bir yaprak düşmez ki, onu O bilmesin; ne toprağın karanlıklarında bir tane, ne de kuru ve yaş hiçbir şey yoktur ki, o herşeyi açıklayan Kitap'ta bulunmasın."
    },
    {
      "resource_id": 52,
      "text": "Sizi geceleyin ölü gibi uyutan, gündüzün ne yaptıklarınızı bilen, sonra ölüm ânı gelinceye kadar gündüzleri sizi uyandırıp kaldıran O'dur. Sonunda da dönüşünüz ancak O'nadır. Sonra bütün yaptıklarınızı size O haber verecektir."
    },
    {
      "resource_id": 52,
      "text": "O, kulları üzerinde hükümranlığı sürdürür ve size koruyucular gönderir, sonunda sizden birinize ölüm geldiği vakit elçilerimiz, hiç eksiklik yapmadan, onun canını alırlar."
    },
    {
      "resource_id": 52,
      "text": "Sonra da gerçek Mevlâlarına döndürülürler. Dikkatli olun, hüküm ancak O'nundur ve O, hesap görenlerin en süratlisidir."
    },
    {
      "resource_id": 52,
      "text": "De ki: \"Bizi bu tehlikeden kurtarırsa elbette şükredenlerden olacağız\" diye gizli ve aşikâr O'na yalvarıp dururken, karanın ve denizin karanlıklarından sizi kim kurtarır?"
    },
    {
      "resource_id": 52,
      "text": "De ki: \"Allah, sizi ondan ve bütün sıkıntılardan kurtarır, sonra da siz yine ortak koşarsınız\"."
    },
    {
      "resource_id": 52,
      "text": "De ki: \"O'nun üstünüzden ve ayaklarınızın altından azab göndermeye, yahut sizi fırkalara ayırıp kiminizin kiminize hıncını tattırmaya gücü yeter\". Bak, âyetlerimizi nasıl inceden inceye açıklıyoruz ki, onlar iyice anlasınlar."
    },
    {
      "resource_id": 52,
      "text": "Kavmin o (Kur'ân'ı) yalan saydı, halbuki o gerçektir. De ki: \" Ben sizin vekiliniz değilim\"."
    },
    {
      "resource_id": 52,
      "text": "Her haberin kararlaştırılmış bir zamanı vardır, siz de onu yakında bileceksiniz."
    },
    {
      "resource_id": 52,
      "text": "Âyetlerimiz hakkında münasebetsizliğe dalanları gördüğün zaman hemen onlardan uzaklaş ki, ondan başka söze dalsınlar. Eğer şeytan bunu sana unutturursa hatırladıktan sonra hemen kalk, o zalimler topluluğuyla oturma."
    },
    {
      "resource_id": 52,
      "text": "Allah'tan korkanlara o zalimlerin hesabından bir sorumluluk yoktur. Fakat bu bir hatırlatmadır. Gerekir ki sakınırlar."
    },
    {
      "resource_id": 52,
      "text": "Dinlerini bir oyun ve bir eğlence edinen ve kendilerini dünya hayatının aldattığı kimseleri bırak! Ve hiçbir kimsenin kazandığı şey yüzünden kendisini helake atmamasını, kendisi için Allah'tan başka hiç bir dost ve hiçbir şefaatçi bulunmadığını Kur'ân ile hatırlat. O, azaptan kurtulmak için bütün varını feda etse, kendisinden alınmaz. Onlar kazandıkları şey yüzünden helake uğratılmışlardır. Onlar için, inkâr ettiklerinden dolayı kaynar bir içecek ve can yakıcı bir azab vardır."
    },
    {
      "resource_id": 52,
      "text": "De ki: \"Biz Allah'ı bırakıp da bize fayda veya zarar vermeyen şeylere mi yalvaralım? Allah bizi doğru yola kavuşturduktan sonra ardımıza mı dönelim? Arkadaşları, bize gel, diye doğru yola çağırdıkları halde yeryüzünde şaşkın şaşkın dolaşıp, şeytanların ayartarak uçuruma çektikleri ahmak gibi mi olalım?\". De ki: \"Allah'ın gösterdiği yol, yegane doğru yoldur. Bize, bütün âlemlerin Rabb'ine teslim olmamız emrolundu\"."
    },
    {
      "resource_id": 52,
      "text": "Bize: \"Namazı dosdoğru kılın, Allah'a karşı gelmekten sakının\" (diye emredildi), toplanacağınız yer O'nun huzurudur."
    },
    {
      "resource_id": 52,
      "text": "Gökleri ve yeri, yerli yerince yaratan O'dur. Bir şeye \"ol\" dediği gün hemen oluverir. O'nun sözü haktır. \"Sûr\"a üfürüldüğü gün de mülk ancak O'nundur. O, gizliyi ve açığı bilendir. O, hikmet sahibi, her şeyden haberdardır."
    },
    {
      "resource_id": 52,
      "text": "İbrahim, babası Âzer'e demişti ki: \"sen putları tanrı mı ediniyorsun? Doğrusu ben seni ve kavmini açık bir sapıklık içinde görüyorum\"."
    },
    {
      "resource_id": 52,
      "text": "Böylece biz İbrahim'e göklerin ve yerin melekûtunu (muhteşem varlıklarını) gösteriyorduk ki, kesin inananlardan olsun."
    },
    {
      "resource_id": 52,
      "text": "Üzerine gece bastırınca, bir yıldız gördü: \"Rabb'im budur\" dedi. Yıldız batınca da: \" Ben batanları sevmem\" dedi."
    },
    {
      "resource_id": 52,
      "text": "Ay'ı doğarken gördü: \"Rabb'im budur\" dedi. O da batınca: \"Yemin ederim ki, Rabbim bana doğru yolu göstermeseydi, elbette sapıklığa düşen topluluktan olurdum\" dedi."
    },
    {
      "resource_id": 52,
      "text": "Güneş'i doğarken görünce: \"Rabb'im budur, bu hepsinden büyük\" dedi. O da batınca dedi ki: \"Ey kavmim! Ben sizin (Allah'a) ortak koştuğunuz şeylerden uzağım\"."
    },
    {
      "resource_id": 52,
      "text": "\"Ben yüzümü tamamen, gökleri ve yeri yoktan var edene çevirdim ve artık ben asla Allah'a ortak koşanlardan değilim\"."
    },
    {
      "resource_id": 52,
      "text": "Kavmi onunla tartışmaya başladı. O da onlara dedi ki: \"Beni doğru yola eriştirdiği halde Allah hakkında benimle mücadele mi ediyorsunuz? O'na ortak koştuklarınızdan hiç korkmuyorum, ancak Rabbimin dilediği şey hariç. Rabbim ilmiyle her şeyi kuşatmıştır. Hiç düşünmez misiniz?\""
    },
    {
      "resource_id": 52,
      "text": "\"Hakkında hiçbir delil indirmediği halde, siz Allah'a ortak koşmaktan korkmuyorsunuz da, ben sizin ortak koştuklarınızdan nasıl korkarım?\" Eğer bilirseniz söyleyin, bu iki topluluktan hangisi güven içinde olmaya daha layıktır?"
    },
    {
      "resource_id": 52,
      "text": "İman edenler ve imanlarını zulüm ile karıştırmayanlar... İşte güven onlarındır ve doğru yolu bulanlar da onlardır."
    },
    {
      "resource_id": 52,
      "text": "İşte bunlar, kavmine karşı İbrahim'e verdiğimiz delillerimizdir. Dilediğimizi derecelerle yükseltiriz. Muhakkak Rabbin hikmet sahibidir, bilendir."
    },
    {
      "resource_id": 52,
      "text": "Biz ona İshak'ı ve Yakub'u da hediye ettik: Hepsine de doğru yolu gösterdik. Nitekim daha önce Nuh'a ve onun soyundan Davud'a, Süleyman'a, Eyyub'a, Yusuf'a, Musa'ya ve Harun'a da yol göstermiştik. Biz güzel davrananlara böyle karşılık veririz."
    },
    {
      "resource_id": 52,
      "text": "Zekeriyya, Yahya, İsa ve İlyas'a da (hidayet ettik). Hepsi de salih kullarımızdandı."
    },
    {
      "resource_id": 52,
      "text": "İsmail, Elyesa, Yunus ve Lut'u da (hidayete erdirdik). Hepsini âlemlere üstün kıldık."
    },
    {
      "resource_id": 52,
      "text": "Babalarından, çocuklarından ve kardeşlerinden bazılarını da (üstün kıldık). Onları seçtik ve doğru yola ilettik."
    },
    {
      "resource_id": 52,
      "text": "İşte bu, Allah'ın doğru yoludur. Kullarından dilediğini o doğru yola iletir. Eğer onlar Allah'a ortak koşsalardı, yaptıkları bütün amelleri boşa giderdi."
    },
    {
      "resource_id": 52,
      "text": "İşte onlar, kendilerine kitap, hüküm (hikmet ve hükümranlık) ve peygamberlik verdiğimiz kimselerdir. Bunlar, ona inanmayacak olurlarsa, yerlerine, onu tanımamazlık etmiyecek bir toplum getiririz."
    },
    {
      "resource_id": 52,
      "text": "Bunlar, Allah'ın hidayet ettiği kimselerdir. Sen de onların hidayetine uy. De ki: \"Ben ona karşılık sizden bir ücret istemiyorum. O, sadece bütün âlemlere bir öğüttür."
    },
    {
      "resource_id": 52,
      "text": "Onlar: \"Allah insanlara hiçbir şey göndermemiştir\" demekle, Allah'ı gereği gibi tanıyamadılar. De ki: Musa'nın insanlara aydınlık ve hidayet olmak üzere getirdiği, sizin parça parça kâğıtlara çevirdiğiniz, bir kısmını belli ettiğiniz, birçoğunu gizlediğiniz; sizinle babalarınızın, sayesinde bilmediğiniz birçok şeyleri öğrendiğiniz Kitab'ı kim gönderdi? (Onlara karşı sen) \"Allah\" de. Sonra onları bırak, boş laflara dalarak oyalansınlar."
    },
    {
      "resource_id": 52,
      "text": "Bu Kitap (Kur'ân), kendinden önceki kitapları tasdik eden, şehirler anası (Mekke) halkını ve çevresindeki bütün insanlığı uyarman için indirdiğimiz mübarek bir kitaptır. Ahiret gününe iman edenler bu Kitab'a da iman ederler ve onlar namazlarına da devamlıdırlar."
    },
    {
      "resource_id": 52,
      "text": "Allah'a karşı yalan uyduran, yahut kendisine hiçbir şey vahyolunmadığı halde: \"bana vahyedildi\" diyen ve: \"Allah'ın indirdiği gibi bir kitap da ben indireceğim\" diye iddiada bulunandan daha zalim kim olabilir? O zalimlerin halini ölüm şiddeti içindeyken bir görsen! Melekler onlara ellerini uzatırlar ve: \" Ruhunuzu teslim edin. Bugün, Allah'a karşı haksız şeyler söylediğinizden ve O'nun âyetlerine karşı böbürlenmenizden dolayı alçaltıcı bir azapla cezalandıralacaksınız\" derler."
    },
    {
      "resource_id": 52,
      "text": "Bugün, sizi ilk defa yarattığımız zamanki gibi yapayalnız huzurumuza geldiniz, size verdiğimiz herşeyi arkanızda bıraktınız. Allah'ın size göre ortağı olduklarını iddia ederek yardımlarına, şefaatlarına güvendiğiniz ortakları yanınızda görmüyoruz. Aranızdaki bütün bağlar artık kesilmiş, güvendiklerinizin hepsi kaybolup gitmiştir."
    },
    {
      "resource_id": 52,
      "text": "Şüphesiz ki taneleri ve çekirdekleri yaran Allah'tır. O, ölüden diriyi çıkarır, diriden de ölüyü çıkaran O'dur. İşte Allah budur. O halde nasıl yüz çevirirsiniz?"
    },
    {
      "resource_id": 52,
      "text": "Karanlığı yarıp tanyerini ağartan O'dur. Geceyi, dinlenmek için; Güneş'i, Ay'ı (vakitlerinizi) hesaplamak için yaratmıştır. İşte bu, her şeye galip gelen ve her şeyi bilen Allah'ın takdiridir."
    },
    {
      "resource_id": 52,
      "text": "Kara ve denizin karanlıklarında yolunuzu bulasınız diye yıldızları sizin için yaratan O'dur. Şüphesiz biz, bilen bir toplum için âyetleri geniş bir şekilde açıkladık."
    },
    {
      "resource_id": 52,
      "text": "Sizi bir tek candan yaratan O'dur. Sonra sizin için bir karar yeri, bir de emanet yeri vardır. Biz âyetlerimizi, anlayan bir toplum için apaçık beyan ettik."
    },
    {
      "resource_id": 52,
      "text": "Gökten suyu indiren O'dur. Onunla her çeşit bitkiyi çıkardık, o bitkiden bir yeşillik çıkardık, ondan da birbiri üzerine binmiş taneler; hurmanın tomurcuğundan sarkan salkımlar, üzüm bağları, zeytin ve nar (bahçeleri) çıkarıyoruz. (Bunların) kimi birbirine benzer, kimi benzemez. Bunlar meyvelendikleri zaman meyvelerinin olgunlaşmasına bakın! Bunlarda inanan bir toplum için ibretler vardır."
    },
    {
      "resource_id": 52,
      "text": "Onlar, Allah'a cinlerden de ortak koştular. Halbuki onları yaratan O'dur. Bilgileri olmadan O'na oğullar, kızlar uydurdular. O'nun şânı onların uydurdukları sıfatlardan münezzeh ve yücedir."
    },
    {
      "resource_id": 52,
      "text": "Gökleri ve yeri yoktan var eden O'dur. Eşi de olmadığı halde, nasıl olur da çocuğu olur? Her şeyi yaratan O'dur. Ve O, herşeyi bilendir."
    },
    {
      "resource_id": 52,
      "text": "İşte Rabbiniz Allah bu! O'ndan başka ilâh yoktur; O, her şeyin yaratanıdır. O'na kulluk edin, O her şeye vekildir."
    },
    {
      "resource_id": 52,
      "text": "Gözler onu göremez, O ise bütün gözleri görür; O, lütuf sahibidir, her şeyden haberlidir."
    },
    {
      "resource_id": 52,
      "text": "Muhakkak size Rabbinizden basiretler (kalb gözleri) geldi. Artık kim hakkı görürse faydası kendisine, kim de körlük ederse zararı kendisinedir. Ben sizin bekçiniz değilim!"
    },
    {
      "resource_id": 52,
      "text": "İşte böylece âyetleri türlü türlü çevirip açıklıyoruz ki, onlar sana: \"Sen bunları bir yerlerden okuyup öğrenmişsin\" desinler ve bilen bir toplum için de onu iyice beyan edelim."
    },
    {
      "resource_id": 52,
      "text": "Rabbinden sana vahyedilene uy. O'ndan başka ilâh yoktur. Ortak koşanlardan da yüz çevir."
    },
    {
      "resource_id": 52,
      "text": "Allah dileseydi, ortak koşmazlardı. Biz, seni onlar üzerine bekçi yapmadık, sen onlara vekil de değilsin!"
    },
    {
      "resource_id": 52,
      "text": "Onların Allah'tan başka yalvardıklarına sövmeyin ki, onlar da bilmeyerek sınırı aşıp Allah'a sövmesinler. Biz, her ümmete yaptıkları işi böyle süslü gösterdik. Sonunda dönüşleri Rablerinedir. O, onlara ne yaptıklarını haber verir."
    },
    {
      "resource_id": 52,
      "text": "Müşrikler, kendilerine bir mucize gelirse ona mutlaka iman edeceklerine dair en ağır yeminleriyle Allah'a yemin ettiler. De ki: \"Mucizeler ancak Allah katındadır\". Onlara mucizeler geldiğinde de iman etmeyeceklerini siz nerden bileceksiniz?"
    },
    {
      "resource_id": 52,
      "text": "Biz onların kalblerini ve gözlerini çeviririz de, onlar, ilkin iman etmedikleri gibi, gene de iman etmezler. Biz de onları taşkınlıkları içerisinde kör ve şaşkın bırakırız."
    },
    {
      "resource_id": 52,
      "text": "Eğer biz onlara melekleri indirseydik, ölüler de kendileriyle konuşsaydı ve her şeyi toplayıp karşılarına getirseydik, Allah'ın diledikleri hariç, yine de inanacak değillerdi, fakat çokları bunu bilmezler."
    },
    {
      "resource_id": 52,
      "text": "Biz böylece, her peygambere insan ve cin şeytanlarını düşman yaptık. Bunlar birbirini aldatmak için süslü sözlerle vesvese verirler. Rabbin dileseydi onu yapamazlardı. Artık onları iftiraları ile başbaşa bırak."
    },
    {
      "resource_id": 52,
      "text": "Bir de ahirete iman etmeyenlerin kalbleri, o yaldızlı söze kansın, ondan hoşlansın ve işledikleri suçları işlemeye devam etsinler diye böyle yaparlar."
    },
    {
      "resource_id": 52,
      "text": "Allah, size Kitab'ı (Kur'ân'ı) açıklanmış olarak indirdiği halde, ondan başka bir hakem mi arayayım? Kendilerine kitap verdiklerimiz, o Kur'ân'ın, gerçekten Rabbin katından hak olarak indirilmiş olduğunu bilirler. O halde sakın şüphe edenlerden olma."
    },
    {
      "resource_id": 52,
      "text": "Rabbinin sözü hem doğrulukça, hem de adaletçe tamamlanmıştır. O'nun sözlerini değiştirebilecek hiç kimse yoktur. O, işitendir, bilendir."
    },
    {
      "resource_id": 52,
      "text": "Eğer yeryüzündekilerin çoğunluğuna uyarsan seni Allah yolundan saptırırlar. Çünkü onlar sadece \"zann\"a uyarlar ve saçmalarlar."
    },
    {
      "resource_id": 52,
      "text": "Şüphesiz ki Rabbin, yolundan kimlerin saptığını çok iyi bilir. O, doğru yolda olanları da çok iyi bilir."
    },
    {
      "resource_id": 52,
      "text": "Eğer Allah'ın âyetlerine iman ediyorsanız, Allah'ın adı anılarak kesilen hayvanlardan yiyin."
    },
    {
      "resource_id": 52,
      "text": "Size ne oluyor da Allah'ın adı anılarak kesilenlerden yemiyorsunuz? Halbuki O size, mecbur kalmanızın dışında haram olan şeyleri genişce açıklamıştır. Doğrusu birçokları bilmeden keyiflerine uyarak insanları doğru yoldan saptırıyorlar. Muhakkak ki, Rabbin, sınırı aşanları çok iyi bilir."
    },
    {
      "resource_id": 52,
      "text": "Günahın açığını da, gizlisini de bırakın! Günah kazananlar, yaptıklarının cezasını çekecekler."
    },
    {
      "resource_id": 52,
      "text": "Üzerlerine Allah'ın ismi anılmamış olanlardan yemeyin, çünkü onu yemek yoldan çıkmaktır. Şeytanlar, dostlarına, sizinle mücadele etmeleri için telkinde bulunurlar. Eğer onlara uyarsanız, muhakkak ki, Allah'a ortak koşanlardan olursunuz."
    },
    {
      "resource_id": 52,
      "text": "Ölü iken hidayetle dirilttiğimiz, kendisine insanlar arasında yürüyecek bir nûr verdiğimiz kimse, karanlıklar içinde kalıp, ondan çıkamayan kimse gibi olur mu? Fakat kâfirlere, yaptıkları, böyle süslü gösterilir."
    },
    {
      "resource_id": 52,
      "text": "Böylece, her kentte ileri gelenleri, oranın suçluları yaptık ki, orada hileler çevirsinler. Halbuki bunlar, kötülüğü başkasına değil kendilerine yapıyorlar da farkına varmıyorlar."
    },
    {
      "resource_id": 52,
      "text": "Onlara bir âyet geldiği zaman: \"Allah'ın peygamberlerine verilenin aynısı bize de verilmedikçe iman etmeyiz\" derler. Allah peygamberliğini kime vereceğini daha iyi bilir. Suçlu olanlara, yaptıkları hilelerinden dolayı Allah katından bir zillet ve şiddetli bir azap erişecektir."
    },
    {
      "resource_id": 52,
      "text": "Allah kimi hidayete erdirmek isterse, onun gönlünü İslâm'a açar. Kimi de saptırmak isterse, sanki göğe yükseliyormuş gibi, göğsünü dar ve sıkıntılı yapar. Allah, inanmayanları işte böyle pislik içinde bırakır."
    },
    {
      "resource_id": 52,
      "text": "İşte Rabbinin doğru yolu budur. Şüphesiz biz, hatırlayıp ibret alan bir kavim için âyetleri geniş bir şekilde açıkladık."
    },
    {
      "resource_id": 52,
      "text": "Onlar için Rableri katında selâmet yurdu vardır. Yaptıkları iyi amellerden dolayı, Allah onların dostudur."
    },
    {
      "resource_id": 52,
      "text": "(Allah), onların hepsini topladığı gün, cinlere: \"Ey cin topluluğu! İnsanların çoğunu yoldan çıkardınız\" der. İnsanlardan cinlerin dostu olanlar da şöyle derler: \"Rabbimiz! Biz birbirimizden faydalandık. Nihayet bize tayin ettiğin vademize ulaştık\". Allah da: \"Sizin durağınız cehennemdir. Orada, Allah'ın dilemesi müstesna, ebedi olarak kalacaksınız\" der. Şüphesiz Rabbin hikmet sahibidir, her şeyi bilendir."
    },
    {
      "resource_id": 52,
      "text": "İşte biz böylece, kazandıkları günahlardan dolayı zalimlerin bir kısmını, diğer bir kısmına dost yaparız."
    },
    {
      "resource_id": 52,
      "text": "(Allah) \"Ey cin ve insan topluluğu! İçinizden size âyetlerimi anlatan ve bugününüze kavuşacağınız hususunda sizi uyaran peygamberler gelmedi mi?\" deyince onlar: \"Kendi aleyhimize şahidiz\" derler. Dünya hayatı onları aldattı ve kendilerinin kâfir olduklarına şahitlik ettiler."
    },
    {
      "resource_id": 52,
      "text": "Bu (şundan dolayıdır ki) Rabbin, halkı habersiz iken ülkeleri zulüm ile helak edici değildir."
    },
    {
      "resource_id": 52,
      "text": "Her birinin yaptıklarına göre dereceleri vardır. Rabbin onların yaptıklarından habersiz değildir."
    },
    {
      "resource_id": 52,
      "text": "Rabb'ın, hiçbir şeye muhtaç değildir, merhamet sahibidir. Sizi, başka bir kavmin soyundan getirdiği gibi, dilerse, sizi de yok edip, sizden sonra yerinize dilediğini getirir."
    },
    {
      "resource_id": 52,
      "text": "Size vaad edilenler muhakkak gelecektir, siz, onun önüne geçemezsiniz."
    },
    {
      "resource_id": 52,
      "text": "De ki: \"Ey kavmim! Gücünüz yettiğince yapacağınızı yapın, ben de yapıyorum. Yakında (dünya) yurdunun sonunun kimin olduğunu bileceksiniz. Muhakkak zalimler kurtuluşa eremezler\"."
    },
    {
      "resource_id": 52,
      "text": "Allah'ın yarattığı ekin ve hayvanlardan Allah'a bir hisse ayırmakta ve kendilerince: \"Bu, Allah'a ait; şu da ortaklarımıza ait\" demektedirler. Ortakları için olan hisse Allah'a ulaşmamakta, fakat Allah'a ayrılan hisse ortaklarına ulaşmaktadır. Verdikleri hüküm ne kötüdür."
    },
    {
      "resource_id": 52,
      "text": "Yine ortakları, müşriklerden çoğuna evlatlarını öldürmeyi güzel gösterdi ki, hem kendilerini mahvetsinler, hem de dinlerini karıştırıp bozsunlar. Allah dileseydi bunu yapamazlardı. O halde onları, uydurduklarıyla baş başa bırak!"
    },
    {
      "resource_id": 52,
      "text": "Zanlarınca dediler ki: \"Bunlar dokunulmaz hayvanlar ve ekinlerdir. Bunları bizim dilediğimizden başkası yiyemez. Bunlar da sırtına binilmesi yasaklanmış hayvanlar.\" Bir kısım hayvanları da üzerlerine Allah'ın adını anmadan boğazlarlar. Bütün bunları Allah'a iftira ederek yaparlar. Allah onları iftiralarıyla cezalandıracaktır."
    },
    {
      "resource_id": 52,
      "text": "Dediler ki: \"Bu hayvanların karınlarındakiler sadece erkeklerimize ait olup kadınlarımıza haramdır\". Eğer ölü doğarsa o zaman hepsi onda ortaktır. Bu nitelemelerinden dolayı Allah onların cezasını verecektir. Çünkü O hikmet sahibidir, her şeyi bilendir."
    },
    {
      "resource_id": 52,
      "text": "Bilgisizlik yüzünden beyinsizce çocuklarını öldürenler ve Allah'ın kendilerine verdiği rızkı, Allah'a iftira ederek haram kılanlar muhakkak ki, ziyana uğradılar. Bunlar, doğru yoldan sapmışlardır; hidayete erecek de değillerdir."
    },
    {
      "resource_id": 52,
      "text": "Asmalı ve asmasız (üzüm) bahçeleri, hurmaları, ürünleri çeşit çeşit ekinleri, zeytinleri ve narları, birbirine benzer ve benzemez biçimde yaratan O'dur. Her biri meyve verince meyvesinden yiyin, hasat günü de hakkını (zekat ve sadakasını) verin; amaisraf etmeyin, çünkü O, israf edenleri sevmez."
    },
    {
      "resource_id": 52,
      "text": "Hayvanlardan da (çeşit çeşit yarattı). Kimi yük taşır, kiminin yününden döşek yapılır. Allah'ın size verdiği rızıktan yiyin ve şeytanın adımlarına uymayın (peşinden gitmeyin); çünkü o, sizin için apaçık bir düşmandır."
    },
    {
      "resource_id": 52,
      "text": "Sekiz çift: Koyundan iki, keçiden iki. De ki: \"(Allah), iki erkeği mi haram kıldı yoksa iki dişiyi mi, ya da iki dişinin rahimlerinde bulunan yavruları mı? Eğer doğru iseniz bana ilimle haber verin.\""
    },
    {
      "resource_id": 52,
      "text": "Ve deveden iki, sığırdan iki. De ki: (Allah), \"İki erkeği mi haram kıldı, yoksa iki dişiyi mi, ya da iki dişinin rahimlerinde bulunan yavruları mı? Yoksa, Allah'ın size böyle vasiyet ettiğine şahitler mi oldunuz? (O'nun yanında mıydınız?). Böyle hiçbir bilgiye dayanmadan, insanları saptırmak için, Allah'a karşı yalan uydurandan daha zalim kim olabilir? Şüphesiz Allah, o zalimler topluluğunu doğru yola iletmez\""
    },
    {
      "resource_id": 52,
      "text": "De ki: \"Bana vahyolunanda, (bu haram dediklerinizi) yiyen kimse için haram edilmiş bir şey bulamıyorum. Ancak leş, veya akıtılmış kan, yahut domuz etiki bu gerçekten pistir yahut Allah'tan başkası adına kesilmiş bir hayvan olursa, bunlar haramdır. Ama kim çaresiz kalırsa, (başkasının hakkına) tecavüz etmemek ve zaruret sınırını aşmamak üzere (bunlardan yiyebilir)\" Çünkü Rabbin çok bağışlayandır, merhamet edendir."
    },
    {
      "resource_id": 52,
      "text": "Yahudilere bütün tırnaklı hayvanları haram kıldık. Sırtlarında, yahut bağırsaklarında bulunan, ya da kemiğe karışan yağlar dışında, sığır ve koyunun da, yağlarını onlara haram ettik. Saldırganlıkları yüzünden onları böyle cezalandırdık. Biz elbette doğru söyleyenleriz."
    },
    {
      "resource_id": 52,
      "text": "Eğer seni yalanladılarsa, de ki: \"Rabbiniz geniş rahmet sahibidir. Bununla beraber O'nun azabı da suçlu toplumdan geri çevrilmez.\""
    },
    {
      "resource_id": 52,
      "text": "Allah'a ortak koşanlar diyecekler ki: \"Allah dileseydi ne biz ortak koşardık, ne de atalarımız ortak koşardı, hiçbir şeyi de haram kılmazdık.\" Onlardan önce yalanlayanlar da böyle söylemişlerdi de sonunda azabımızı tatmışlardı. De ki: \"Yanınızda bize çıkarabileceğiniz bir bilgi mi var? Siz, sadece zanna uyuyorsunuz ve siz sadece saçmalıyorsunuz.\""
    },
    {
      "resource_id": 52,
      "text": "De ki: \"En kesin ve üstün delil, Allah'ındır. Allah isteseydi, elbette hepinizi doğru yola iletirdi.\""
    },
    {
      "resource_id": 52,
      "text": "De ki: \"Haydi, Allah bunu yasak etti diye tanıklık edecek şahitlerinizi getirin.\". Eğer onlar şahitlik ederlerse, sen onlarla beraber şahitlik etme. Âyetlerimi yalanlayanların ve ahirete inanmayanların keyiflerine uyma. Çünkü onlar Rablerine başkasını denk tutuyorlar."
    },
    {
      "resource_id": 52,
      "text": "De ki: Rabbinizin size neleri haram kıldığını okuyayım: O'na hiçbir şeyi ortak koşmayın, ana babaya iyilik edin, fakirlik korkusuyla çocuklarınızı öldürmeyin, sizin de onların da rızkını biz veriyoruz. Kötülüklerin açığına da, gizlisine de yaklaşmayın. Haksız yere Allah'ın haram kıldığı cana kıymayın. Düşünesiniz diye Allah size bunları emretti."
    },
    {
      "resource_id": 52,
      "text": "Yetimin malına yaklaşmayın; yalnız erginlik çağına erişinceye kadar (malına) en güzel biçimde (yaklaşabilir ve uygun şekilde harcayabilirsiniz). Ölçü ve tartıyı tam adaletle yapın. Biz kimseye gücünün yettiğinden fazlasını teklif etmeyiz. Söylediğiniz zaman da, yakınınız da olsa âdil olun ve Allah'a verdiğiniz sözü tutun. Öğüt alıp düşünesiniz diye Allah bunları size emretmiştir."
    },
    {
      "resource_id": 52,
      "text": "İşte benim doğru yolum budur; ona uyun. Sizi O'nun yolundan ayıracak başka yollara uymayın. (Azabından) korunmanız için Allah size böyle tavsiye etmiştir."
    },
    {
      "resource_id": 52,
      "text": "Sonra iyilik edenlere (nimetimizi) tamamlamak, her şeyi açıklamak ve doğru yola iletici ve rahmet olmak üzere Musa'ya Kitab'ı verdik ki, Rablerinin huzuruna varacaklarına inansınlar."
    },
    {
      "resource_id": 52,
      "text": "İşte bu (Kur'ân) da mübarek bir Kitap'tır. Onu biz indirdik. Ona uyun ve Allah'tan korkun ki, size rahmet edilsin."
    },
    {
      "resource_id": 52,
      "text": "(Onu size indirdik ki:) \"Kitap, sadece bizden önceki iki topluluğa (yahudi ve hıristiyanlara) indirildi; biz ise, onların okumasından habersizdik (o kitapları okuyamıyor ve dillerini anlayamıyorduk)\" demeyesiniz."
    },
    {
      "resource_id": 52,
      "text": "Yahut: \"Eğer bize kitap indirilseydi, biz onlardan daha çok doğru yolda olurduk\", demeyesiniz. İşte size de Rabbinizden açık delil, hidayet ve rahmet geldi. Allah'ın âyetlerini yalanlayıp, onlardan yüz çevirenden daha zalim kim olabilir? Âyetlerimizden yüz çevirenleri, yüz çevirmeleri sebebiyle azabın en kötüsüyle cezalandıracağız."
    },
    {
      "resource_id": 52,
      "text": "(İnanmak için) ille meleklerin gelmesini, yahut Rabbinin gelmesini, ya da Rabbinin bazı âyetlerinin gelmesini mi bekliyorlar? Ama Rabbinin (azab) işaretlerinin geldiği gün, daha önce iman etmemiş, yahut imanında bir hayır kazanmamış kimseye, artık inanması bir fayda sağlamaz. De ki: \"Bekleyin; biz de beklemekteyiz.\""
    },
    {
      "resource_id": 52,
      "text": "Dinlerini parça parça edip, grup grup olanlar var ya, senin onlarla hiçbir ilişkin yoktur. Onların işi Allah'a kalmıştır, sonra (Allah) onlara yaptıklarını haber verecektir."
    },
    {
      "resource_id": 52,
      "text": "Kim iyilik getirirse, ona o (getirdiği)nin on katı vardır. Kim kötülük getirirse, sadece onun dengiyle cezalandırılır; onlar haksızlığa uğratılmazlar."
    },
    {
      "resource_id": 52,
      "text": "De ki: Rabbim, beni doğru yola iletti. Dosdoğru dine, Allah'ı birleyen İbrahim'in dinine. O, ortak koşanlardan değildi."
    },
    {
      "resource_id": 52,
      "text": "De ki: Benim namazım, ibadetim, hayatım ve ölümüm hep âlemlerin Rabbi Allah içindir."
    },
    {
      "resource_id": 52,
      "text": "Onun ortağı yoktur. Bana böyle emrolundu ve ben müslümanların ilkiyim."
    },
    {
      "resource_id": 52,
      "text": "De ki: Allah herşeyin Rabbi iken, ben O'ndan başka Rab mi arayayım? Herkesin kazandığı yalnız kendisine aittir. Kendi (günah) yükünü taşıyan hiç kimse, bir başkasının (günah) yükünü taşımaz. Sonra dönüşünüz Rabbinizedir. O, ayrılığa düştüğünüz gerçeği size haber verecektir."
    },
    {
      "resource_id": 52,
      "text": "Sizi yeryüzünün halifeleri yapan, size verdiği şeylerde, sizi denemek için, kiminizi kiminizden derecelerle üstün kılan O'dur. Şüphesiz Rabbin, cezası çabuk olandır ve O, bağışlayan, esirgeyendir."
    }
  ],
  "meta": {
    "translation_name": "Elmalili Hamdi Yazir",
    "author_name": "Elmalili Hamdi Yazir\t",
    "filters": { "resource_id": 52, "chapter_number": "6" }
  }
}
