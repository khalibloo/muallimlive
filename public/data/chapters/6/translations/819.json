{
  "translations": [
    {
      "resource_id": 819,
      "text": "تعریف اللہ کے ليے ہے جس نے آسمانوں اور زمین کو پیداکیا اور تاریکیوں اور روشنی کو بنایاپھر بھی منکر لوگ دوسرو ں کو اپنے رب کا ہمسر ٹھہراتے ہیں"
    },
    {
      "resource_id": 819,
      "text": "وہی ہے جس نے تم کو مٹی سے پیدا کیا پھر ایک مدت مقرر کی اور مقررہ مدت اسی کے علم میں ہےپھر بھی تم شک کرتے ہو"
    },
    {
      "resource_id": 819,
      "text": "اور وہی اللہ آسمانوں میں ہے اور وہی زمین میں  وہ تمھارے چھپے اور کھلے کو جانتا ہے اور وہ جانتا ہے جو کچھ تم کرتے ہو"
    },
    {
      "resource_id": 819,
      "text": "اور ان کے رب کی نشانیوں میں سے جو نشانی بھی ان کے پاس آتی ہے، وہ اس سے اعراض کرتے ہیں"
    },
    {
      "resource_id": 819,
      "text": "چنانچہ جو حق ان کے پاس آیا ہے، اس کو بھی انھوں نے جھٹلادیا پس عنقریب ان کے پاس اس چیز کی خبریں آئیں گی جس کا وہ مذاق اڑاتے تھے"
    },
    {
      "resource_id": 819,
      "text": "کیا انھوں نے نہیں دیکھا کہ ہم نے ان سے پہلے کتنی قوموں کو ہلاک کردیا ان کوہم نے زمین میں جمادیا تھا جتنا تم کو نہیں جمایااور ہم نے ان پر آسمان سے خوب بارش برسائی اور ہم نے نہریں جاری کیں جو ان کے نیچے بہتی تھیں ، پھر ہم نے ان کو ان کے گناہوں کے باعث ہلاک کر ڈالا اور ان کے بعد ہم نے دوسری قوموں کواٹھایا"
    },
    {
      "resource_id": 819,
      "text": "اور اگر ہم تم پر ایسی کتاب اتارتے جو کاغذ میں لکھی ہوئی ہوتی اور وہ اس کو اپنے ہاتھوں سے چھو بھی لیتے، تب بھی انکار کرنے والے یہ کہتے کہ یہ تو ایک کھلا ہوا جادو ہے"
    },
    {
      "resource_id": 819,
      "text": "اور وہ کہتے ہیں کہ اس پر کوئی فرشتہ کیوں نہیں اتا راگیااور اگر ہم کوئی فرشتہ اتارتے تو معاملہ کا فیصلہ ہوجاتا،پھر انھیں کوئی مہلت نہ ملتی"
    },
    {
      "resource_id": 819,
      "text": "اور اگر ہم کسی فرشتہ کو رسول بناکر بھیجتے تو اس کو بھی آدمی بناتے اور ان کو اسی شبہ میں ڈال دیتے جس میں وہ اب پڑے ہوئے ہیں"
    },
    {
      "resource_id": 819,
      "text": "اور تم سے پہلے بھی رسولوں کا مذاق اڑایا گیا تو ان میں سے جن لوگو ں نے مذاق اڑایا، ان کو اس چیز نے آگھیرا جس کا وہ مذاق اڑاتے تھے"
    },
    {
      "resource_id": 819,
      "text": "کہو، زمین میں چلو پھرو اور دیکھو کہ جھٹلانے والوں کا انجام کیا ہوا"
    },
    {
      "resource_id": 819,
      "text": "پوچھو کہ کس کا ہے جو کچھ آسمانوں اور زمین میں ہے کہو سب کچھ اللہ کا ہے اس نے اپنے اوپر رحمت لکھ لی ہے وہ ضرور تم کو جمع کرے گاقیامت کے دن، اس میں کوئی شک نہیں  جن لوگوں نے اپنے آپ کو گھاٹے میں ڈالا، وہی ہیں جو اس پر ایمان نہیں لاتے"
    },
    {
      "resource_id": 819,
      "text": "اور اللہ ہی کا ہے جو کچھ ٹھیرتا ہے رات میں اور جو کچھ دن میں  اور وہ سب کچھ سننے والا، جاننے والا ہے"
    },
    {
      "resource_id": 819,
      "text": "کہو، کیا میں اللہ کے سوا کسی اور کو مدد گار بناؤں جو بنانے والا ہے آسمانوں اور زمین کا اور وہ سب کو کھلاتا ہے اور اس کو کوئی نہیں کھلاتاکہو مجھ کو حکم ملا ہے کہ میں سب سے پہلے اسلام لانے والا بنوں اور تم ہر گز مشرکوں میں سے نہ بنو"
    },
    {
      "resource_id": 819,
      "text": "کہو، اگر میں اپنے رب کی نافرمانی کروں تو میں ایک بڑے دن کے عذاب سے ڈرتا ہوں"
    },
    {
      "resource_id": 819,
      "text": "جس شخص سے وہ اس روز ہٹالیا گیا، اس پر اللہ نے بڑا رحم فرمایا اور یہی کھلی ہوئی کامیا بی ہے"
    },
    {
      "resource_id": 819,
      "text": "اور اگر اللہ تجھ کو کوئی دکھ پہنچائے تو اس کے سوا کوئی اس کا دور کرنے والا نہیں  اور اگر اللہ تجھ کوکوئی بھلائی پہنچائے تو وہ ہر چیز پر قادر ہے"
    },
    {
      "resource_id": 819,
      "text": "اور اسی کا زور ہے اپنے بندوں پر اور وہ حکمت والا، سب کی خبر رکھنے والا ہے"
    },
    {
      "resource_id": 819,
      "text": "تم پوچھو کہ سب سے بڑا گواہ کون ہے کہو اللہ، وہ میرے اور تمھارے درمیان گواہ ہے اور مجھ پر یہ قرآن اترا ہے، تاکہ میں تم کو اس سے خبردار کردوں اور اس کو جسے یہ پہنچے کیا تم اس کی گواہی دیتے ہو کہ خدا کے ساتھ کچھ اور معبود بھی ہیں  کہو، میں اس کی گواہی نہیں دیتا کہو، وہ تو بس ایک ہی معبود ہے اور میں بَری ہوں تمھارے شرک سے"
    },
    {
      "resource_id": 819,
      "text": "جن لوگوں کوہم نے کتاب دی ہے، وہ اس کو پہچانتے ہیں جیسا اپنے بیٹوں کوپہچانتے ہیں جن لوگوں نے اپنے کو گھاٹے میں ڈالا وہ اس کو نہیں مانتے"
    },
    {
      "resource_id": 819,
      "text": "اوراس شخص سے زیادہ ظالم کون ہوگا جواللہ پر بہتان باندھے یا اللہ کی نشانیوں کو جھٹلائےیقیناً ظالموں کو فلاح نہیں ملتی"
    },
    {
      "resource_id": 819,
      "text": "اور جس دن ہم ان سب کو جمع کریں گے، پھر ہم کہیں گے ان شریک ٹھہرانے والوں سے کہ تمھارے وہ شریک کہاں ہیں جن کا تم کو دعویٰ تھا"
    },
    {
      "resource_id": 819,
      "text": "پھر ان کے پاس کوئی فریب نہ رہے گا مگر یہ کہ وہ کہیں گے کہ اللہ اپنے رب کی قسم، ہم شرک کرنے والے نہ تھے"
    },
    {
      "resource_id": 819,
      "text": "دیکھو یہ کس طرح اپنے آپ پر جھوٹ بولے اور کھوئی گئیں ان سے وہ باتیں جو وہ بنایا کرتے تھے"
    },
    {
      "resource_id": 819,
      "text": "اور ان میں بعض لوگ ایسے ہیں جو تمھاری طرف کان لگاتے ہیں اور ہم نے ان کے دلوں پر پردے ڈال دئے ہیں کہ وہ اس کو نہ سمجھیں  اور ان کے کانوں میں بوجھ ہے اگر وہ تمام نشانیاں دیکھ لیں تب بھی وہ ان پر ایمان نہ لائیں گے یہاں تک کہ جب وہ تمھارے پاس تم سے جھگڑنے آتے ہیں تو وہ منکر کہتے ہیں کہ یہ تو بس پہلے لوگوں کی کہانیاں ہیں"
    },
    {
      "resource_id": 819,
      "text": "وہ لوگوں کو روکتے ہیں اور خود بھی اس سے الگ رہتے ہیں  وہ خود اپنے آپ کو ہلاک کر رہے ہیں مگر وہ نہیں سمجھتے"
    },
    {
      "resource_id": 819,
      "text": "اور اگر تم ان کو اس وقت دیکھو جب وہ آگ پر کھڑے کيے جائیں گے اور کہیں گے کہ کاش ہم پھر بھیج دیے جائیں تو ہم اپنے رب کی نشانیوں کونہ جھٹلائیں اور ہم ایمان والوں میں سے ہوجائیں"
    },
    {
      "resource_id": 819,
      "text": "اب ان پر وہ چیز کھل گئی جس کو وہ اس سے پہلے چھپاتے تھے اور اگر وہ واپس بھیج دئے جائیں تو وہ پھر وہی کریں گے جس سے وہ روکے گئے تھے اور بے شک وہ جھوٹے ہیں"
    },
    {
      "resource_id": 819,
      "text": "اور وہ کہتے ہیں کہ زندگی تو بس یہی ہماری دنیا کی زندگی ہے اور ہم پھر اٹھائے جانے والے نہیں"
    },
    {
      "resource_id": 819,
      "text": "اور اگر تم اس وقت دیکھتے جب کہ وہ اپنے رب کے سامنے کھڑے کيے جائیں گے وہ ان سے پوچھے گا کیا یہ حقیقت نہیں ہے، وہ جواب دیں گے ہاں ، ہمارے رب کی قسم، یہ حقیقت ہے خدا فرمائے گااچھاتو عذاب چکھو اس انکار کے بدلے جو تم کرتے تھے"
    },
    {
      "resource_id": 819,
      "text": "یقیناً وہ لوگ گھاٹے میں رہے جنھوں نے اللہ سے ملنے کو جھٹلایا یہاں تک کہ جب وہ گھڑی ان پر اچانک آئے گی تو وہ کہیں گے ہائے افسوس، اس باب میں ہم نے کیسی کوتاہی کی اور وہ اپنے بوجھ اپنی پیٹھوں پر اٹھائے ہوئے ہوں گے دیکھو،کیسا برا بوجھ ہے جس کو وہ اٹھائیں گے"
    },
    {
      "resource_id": 819,
      "text": "اور دنیا کی زندگی تو بس کھیل تماشا ہے اور آخرت کا گھر بہتر ہے ان لوگوں کے ليے جو تقویٰ رکھتے ہیں ، کیا تم نہیں سمجھتے"
    },
    {
      "resource_id": 819,
      "text": "ہم کو معلوم ہے کہ وہ جو کچھ کہتے ہیں اس سے تم کو رنج ہوتا ہے یہ لوگ تم کونہیں جھٹلاتے بلکہ یہ ظالم دراصل اللہ کی نشانیوں کا انکار کر رہے ہیں"
    },
    {
      "resource_id": 819,
      "text": "اور تم سے پہلے بھی رسولوں کو جھٹلایا گیا تو انھوں نے جھٹلائے جانے اور تکلیف پہنچانے پر صبر کیا یہاں تک کہ ان کو ہماری مدد پہنچ گئی اور اللہ کی باتوں کو کوئی بدلنے والا نہیں اور پیغمبروں کی کچھ خبریں تم کو پہنچ ہی چکی ہیں"
    },
    {
      "resource_id": 819,
      "text": "اور اگر ان کی بے رخی تم پر گراں گزر رہی ہے تو اگر تم میں کچھ زور ہے تو زمین میں کوئی سرنگ ڈھونڈو یا آسمان میں سیڑھی لگاؤ اور ان کے ليے کوئی نشانی لے آؤ اور اگر اللہ چاہتا تو ان سب کو ہدایت پر جمع کردیتا پس تم نادانوں میں سے نہ بنو"
    },
    {
      "resource_id": 819,
      "text": "قبول تو وہی لوگ کرتے ہیں جو سنتے ہیں اور مُردوں کو اللہ اٹھائے گا پھر وہ اس کی طرف لوٹائے جائیں گے"
    },
    {
      "resource_id": 819,
      "text": "اور وہ کہتے ہیں کہ رسول پر کوئی نشانی اس کے رب کی طرف سے کیوں نہیں اتری کہو، اللہ بے شک قادر ہے کہ کوئی نشانی اتارے، مگر اکثر لوگ نہیں جانتے"
    },
    {
      "resource_id": 819,
      "text": "اور جو بھی جانور زمین پر چلتا ہے اور جو بھی پرندہ اپنے دونو ں بازوؤں سے اڑتا ہے، وہ سب تمھاری ہی طرح کے انواع ہیں  ہم نے لکھنے میں کوئی چیزنہیں چھوڑی ہے پھر سب اپنے رب کے پاس اكٹھے کيے جائیں گے"
    },
    {
      "resource_id": 819,
      "text": "اور جنھوں نے ہماری نشانیوں کو جھٹلایا، وہ بہرے اور گونگے ہیں ،تاریکیوں میں پڑے ہوئے ہیں  اللہ جس کو چاہتا ہے بھٹکادیتا ہے اور جس کو چاہتا ہے سیدھی راہ پر لگادیتا ہے"
    },
    {
      "resource_id": 819,
      "text": "کہو، یہ بتاؤ کہ اگر تم پر اللہ کا عذاب آئے یا قیامت آجائے تو کیا تم اللہ کے سوا کسی اور کو پکارو گے بتاؤ اگر تم سچے ہو"
    },
    {
      "resource_id": 819,
      "text": "بلکہ تم اسی کو پکارو گے پھر وہ دور کردیتاہے اس مصیبت کو جس کے ليے تم اس کو پکارتے ہو، اگر وہ چاہتا ہے اور تم بھول جاتے ہو ان کو جنھیں تم شریک ٹھہراتے ہو"
    },
    {
      "resource_id": 819,
      "text": "اور تم سے پہلے بہت سی قوموں کی طرف ہم نے رسول بھیجے پھر ہم نے ان کو پکڑا سختی میں اور تکلیف میں تاکہ وہ گڑگڑائیں"
    },
    {
      "resource_id": 819,
      "text": "پس جب ہماری طرف سے ان پر سختی آئی تو کیوں نہ وہ گڑگڑائے،بلکہ ان کے دل سخت ہوگئے اور شیطان ان کے عمل کو ان کی نظر میں خوش نما کرکے دکھاتا رہا"
    },
    {
      "resource_id": 819,
      "text": "پھر جب انھوں نے اس نصیحت کو بھلادیا جو ان کو کی گئی تھی تو ہم نے ان پر ہر چیز کے دروازے کھول دئے یہاں تک کہ جب وہ اس چیز پر خوش ہوگئے جو انھیں دی گئی تھی تو ہم نے اچانک ان کو پکڑلیا اس وقت وہ نا امید ہوکر رہ گئے"
    },
    {
      "resource_id": 819,
      "text": "پس ان لوگو ں کی جڑ کاٹ دی گئی جنھوں نے ظلم کیا تھا اور ساری تعریف اللہ کے ليے ہے، تمام جہانوں کا رب"
    },
    {
      "resource_id": 819,
      "text": "کہو، یہ بتاؤ کہ اللہ اگر چھین لے تمھارے کان اور تمھاری آنکھیں اور تمھارے دلوں پر مہر کردے تو اللہ کے سوا کون معبود ہے جو اس کوواپس لائے دیکھو ہم کیوں کر طرح طرح سے نشانیاں بیان کرتے ہیں ، پھر بھی وہ اعراض کرتے ہیں"
    },
    {
      "resource_id": 819,
      "text": "کہو، یہ بتاؤ اگر اللہ کا عذاب تمھارے اوپر اچانک یااعلانیہ آجائے تو ظالموں کے سوا اور کون ہلاک ہوگا"
    },
    {
      "resource_id": 819,
      "text": "اور رسولوں کو ہم صرف خوش خبری دینے والے یا ڈرانے والے کی حیثیت سے بھیجتے ہیں  پھر جو ایمان لایا اور اپنی اصلاح کی تو ان کے ليے نہ کوئی اندیشہ ہے اور نہ وہ غمگین ہوں گے"
    },
    {
      "resource_id": 819,
      "text": "اور جنھوں نے ہماری نشانیوں کو جھٹلایا تو ان کو عذاب پکڑلے گا اس ليے کہ وہ نافرمانی کرتے تھے"
    },
    {
      "resource_id": 819,
      "text": "کہو، میں تم سے یہ نہیں کہتا کہ میرے پاس اللہ کے خزانے ہیں اور نہ میں غیب کو جانتا ہوں اور نہ میں تم سے کہتا ہوں کہ میں فرشتہ ہوں  میں تو بس اس وحی کی پیروی کرتا ہوں جو میرے پاس آتی ہے کہو، کیا اندھا اور آنکھوں والا دونوں برابر ہوسکتے ہیں  کیا تم غور نہیں کرتے"
    },
    {
      "resource_id": 819,
      "text": "اور تم اس وحی کے ذریعہ سے ڈراؤ ان لوگوں کو جو اندیشہ رکھتے ہیں اس بات کا کہ وہ اپنے رب کے پاس جمع کيے جائیں گے اس حال میں کہ اللہ کے سوا نہ ان کا کوئی حمایتی ہوگا اور نہ کوئی سفارش کرنے والا، شایدکہ وہ اللہ سے ڈریں"
    },
    {
      "resource_id": 819,
      "text": "اور تم ان لوگوں کو اپنے سے دور نہ کرو جوصبح و شام اپنے رب کو پکارتے ہیں اس کی خوشنودی چاہتے ہوئے ان کے حساب میں سے کسی چیزکا بوجھ تم پر نہیں اور تمھارے حساب میں سے کسی چیز کا بوجھ ان پر نہیں کہ تم ان کو اپنے سے دور کر کے بے انصافوں میں سے ہو جاؤ"
    },
    {
      "resource_id": 819,
      "text": "اور اس طرح ہم نے ان میں سے ایک کو دوسرے سے آزمایا ہے، تاکہ وہ کہیں کہ کیا یہی وہ لوگ ہیں جن پر ہمارے درمیان اللہ کا فضل ہوا ہے کیا اللہ شکر گزاروں سے خوب واقف نہیں"
    },
    {
      "resource_id": 819,
      "text": "اور جب تمھارے پاس وہ لوگ آئیں جو ہماری آیات پر ایمان لائے ہیں تو ان سے کہو کہ تم پر سلامتی ہو تمھارے رب نے اپنے اوپر رحمت لکھ لی ہے بے شک تم میں سے جو کوئی نادانی سے برائی کر بیٹھے پھر اس کے بعد وہ توبہ کرے اور اصلاح کرلے تو اللہ بخشنے والا مہربان ہے"
    },
    {
      "resource_id": 819,
      "text": "اور اس طرح ہم اپنی نشانیاں کھول کر بیان کرتے ہیں ، اور تاکہ مجرمین کا طریقہ ظاہر ہوجائے"
    },
    {
      "resource_id": 819,
      "text": "کہو، مجھے اس سے روکا گیا ہے کہ میں ان کی عبادت کروں جن کو تم اللہ کے سوا پکارتے ہو کہو، میں تمھاری خواہشوں کی پیروی نہیں کرسکتا اگر میں ایسا کروں تو میں بے راہ ہو جاؤں گا اور میں راہ پانے والوں میں سے نہ رہوں گا"
    },
    {
      "resource_id": 819,
      "text": "کہو میں اپنے رب کی طرف سے ایک روشن دلیل پر ہوں اور تم نے اس کو جھٹلادیا ہے وہ چیز میرے پاس نہیں ہے جس کے لیے تم جلدی کر رہے ہو فیصلہ کا اختیار صرف اللہ کو ہے وہی حق کو بیان کرتا ہے اور وہ بہترین فیصلہ کرنے والا ہے"
    },
    {
      "resource_id": 819,
      "text": "کہو، اگر وہ چیز میرے پاس ہوتی جس کے ليے تم جلدی کر رہے ہو تو میرے اور تمھارے درمیان معاملے کا فیصلہ ہوچکا ہوتا، اور اللہ خوب جانتا ہے ظالموں کو"
    },
    {
      "resource_id": 819,
      "text": "اور اسی کے پاس غیب کی کنجیاں ہیں ، اس کے سوا اس کو کوئی نہیں جانتا اللہ جانتا ہے جو کچھ خشکی میں اور سمندرمیں ہے اور درخت سے گرنے والا کوئی پتہ نہیں جس کا اس کو علم نہ ہو اور زمین کی تاریکیوں میں کوئی دانہ نہیں گرتا اور نہ کوئی تر اور خشک چیزمگر سب ایک کھلی ہوئی کتاب میں درج ہے"
    },
    {
      "resource_id": 819,
      "text": "اور وہی ہے جو رات میں تم کو وفات دیتا ہے اور دن کو جو کچھ تم کرتے ہو اس کو جانتا ہے پھر تم کو اٹھادیتا ہے اس میں تاکہ مقررہ مدت پوری ہوجائے پھر اسی کی طرف تمھاری واپسی ہے پھر وہ تم کو باخبر کردے گا اس سے جو تم کرتے رہے ہو"
    },
    {
      "resource_id": 819,
      "text": "اور وہ غالب ہے اپنے بندوں کے اوپر اور وہ تمھارے اوپر نگراں بھیجتا ہے یہاں تک کہ جب تم میں سے کسی کی موت کا وقت آجاتا ہے تو ہمارے بھیجے ہوئے فرشتے اس کی روح قبض کرلیتے ہیں اور وہ کوتاہی نہیں کرتے"
    },
    {
      "resource_id": 819,
      "text": "پھر سب، اللہ، اپنے مالکِ حقیقی کی طرف واپس لائے جائیں گے سن لو، حکم اسی کاہے اور وہ بہت جلد حساب لینے والاہے"
    },
    {
      "resource_id": 819,
      "text": "کہو، کون تم کو نجات دیتا ہے خشکی اور سمندر کی تاریکیوں سے، تم اس کو پکارتے ہو عاجزی سے اور چپکے چپکے کہ اگر خدا نے ہم کو نجات دے دی اس مصیبت سے تو ہم اس کے شکر گزار بندوں میں سے بن جائیں گے"
    },
    {
      "resource_id": 819,
      "text": "کہو، خدا ہی تم کو نجات دیتا ہے اس سے اور ہر تکلیف سے، پھر بھی تم شرک کرنے لگتے ہو"
    },
    {
      "resource_id": 819,
      "text": "کہو، خدا قادر ہے اس پر کہ وہ تم پر کوئی عذاب بھیج دے تمھارے اوپر سے یا تمھارے پیروں کے نیچے سے یا تم کو گروہ گروہ کر کے ایک کو دوسرے کی طاقت کا مزہ چکھا دے دیکھو، ہم کس طرح دلائل مختلف پہلوؤں سے بیان کرتے ہیں تاکہ وہ سمجھیں"
    },
    {
      "resource_id": 819,
      "text": "اور تمھاری قوم نے اس کو جھٹلادیا ہے حالاں کہ وہ حق ہے کہو، میں تمھارے اوپر داروغہ نہیں ہوں"
    },
    {
      "resource_id": 819,
      "text": "ہر خبر کے ليے ایک وقت مقرر ہے اور تم جلد ہی جان لو گے"
    },
    {
      "resource_id": 819,
      "text": "اور جب تم ان لوگوں کو دیکھو جو ہماری آیتوں میں عیب نکالتے ہیں تو ان سے الگ ہوجاؤ، یہاں تک کہ وہ کسی اور بات میں لگ جائیں  اور اگر کبھی شیطان تم کو بھلادے تو یاد آنے کے بعد ایسے بے انصاف لوگوں کے پاس نہ بیٹھو"
    },
    {
      "resource_id": 819,
      "text": "اور جولوگ اللہ سے ڈرتے ہیں ، ان پر ان کے حساب میں سے کسی چیزکی ذمہ داری نہیں ، البتہ یاد دلانا ہے شاید کہ وہ بھی ڈریں"
    },
    {
      "resource_id": 819,
      "text": "ان لوگوں کو چھوڑو جنھوں نے اپنے دین کو کھیل تماشا بنا رکھا ہے اور جن کو دنیا کی زندگی نے دھوکے میں ڈال رکھا ہے اور قرآن کے ذریعہ نصیحت کرتے رہو تاکہ کوئی شخص اپنے کيے میں گرفتار نہ ہوجائے، اس حال میں کہ اللہ سے بچانے والا کوئی مدد گار اور سفارشی اس کے ليے نہ ہو اگر وہ دنیا بھر کا معاوضہ دے تب بھی وہ قبول نہ کیا جائے یہی لوگ ہیں جو اپنے کيے میں گرفتار ہوگئے ان کے ليے کھولتا ہواپانی پینے کے ليے ہوگا اور درد ناک سزا ہوگی اس ليے کہ وہ کفر کرتے تھے"
    },
    {
      "resource_id": 819,
      "text": "کہو، کیا ہم اللہ کو چھوڑ کر ان کو پکاریں جو نہ ہم کو نفع دے سکتے اور نہ ہم کو نقصان پہنچاسکتے  اور کیا ہم الٹے پاؤں پھر جائیں  بعد اس کے کہ اللہ ہم کو سیدھا راستہ دکھاچکا ہے، اس شخص کی مانند جس کو شیطانوں نے بیابان میں بھٹکادیا ہو اور وہ حیران پھر رہا ہو، اس کے ساتھی اس کو سیدھے راستہ کی طرف بلارہے ہوں کہ ہمارے پاس آجاؤ کہو کہ رہنمائی تو صرف اللہ کی رہنمائی ہے اور ہم کو حکم ملا ہے کہ ہم اپنے آپ کو عالَم کے رب کے حوالے کردیں"
    },
    {
      "resource_id": 819,
      "text": "اور یہ کہ نماز قائم کرو اور اللہ سے ڈرو اور وہی ہے جس کی طرف تم سمیٹے جاؤ گے"
    },
    {
      "resource_id": 819,
      "text": "اور وہی ہے جس نے آسمانوں اور زمین کو حق کے ساتھ پیدا کیا ہے اور جس دن وہ کہے گا کہ ہوجا تو وہ ہوجائے گا اس کی بات حق ہے اور اسی کی حکومت ہوگی اس روز جب صور پھونکا جائے گا وہ غائب و حاضر کا عالم اور حکیم ، خبیر ہے"
    },
    {
      "resource_id": 819,
      "text": "اور جب ابراہیم نے اپنے باپ آزر سے کہا کہ کیا تم بتوں کو معبود مانتے ہو میں تم کو اور تمھاری قوم کوکھلی ہوئی گمراہی میں دیکھتا ہوں"
    },
    {
      "resource_id": 819,
      "text": "اور اسی طرح ہم نے ابراہیم کو دکھادی آسمانوں اور زمین کی حکومت، اور تاکہ اس کو یقین آجائے"
    },
    {
      "resource_id": 819,
      "text": "پھر جب رات نے اس پر اندھیرا کرلیا، اس نے ایک تارہ کو دیکھا کہا یہ میرا رب ہےپھر جب وہ ڈوب گیا تو اس نے کہا میں ڈوب جانے والوں کو دوست نہیں رکھتا"
    },
    {
      "resource_id": 819,
      "text": "پھر جب اس نے چاند کو چمکتے ہوئے دیکھا تو کہا کہ یہ میرا رب ہے، پھر جب وہ ڈوب گیا تو اس نے کہا اگر میرا رب مجھ کو ہدایت نہ کرے تو میں گمراہ لوگوں میں سے ہوجاؤں"
    },
    {
      "resource_id": 819,
      "text": "پھر جب سورج کو چمکتے ہوئے دیکھا تو کہا کہ یہ میرا رب ہےیہ سب سے بڑا ہے پھر جب وہ ڈوب گیا تو اس نے اپنی قوم سے کہا کہ اے لوگو، میں اس شرک سے بَری ہوں جو تم کرتے ہو"
    },
    {
      "resource_id": 819,
      "text": "میں نے اپنا رخ یک سو ہوکر ا س کی طرف کرلیا جس نے آسمانوں اور زمین کو پیدا کیا ہے اور میں شرک کرنے والوں میں سے نہیں ہوں"
    },
    {
      "resource_id": 819,
      "text": "اور اس کی قوم اس سے جھگڑنے لگی اس نے کہا کیا تم اللہ کے معاملہ میں مجھ سے جھگڑتے ہو، حالاں کہ اس نے مجھے راہ دکھادی ہے اور میں ان سے نہیں ڈرتا جن کو تم اللہ کا شریک ٹھہراتے ہو مگر یہ کہ کوئی بات میرا رب ہی چاہے میرے رب کا علم ہر چیز پر چھایا ہوا ہے، کیا تم نہیں سوچتے"
    },
    {
      "resource_id": 819,
      "text": "اور میں کیوں کر ڈروں تمھارے شریکوں سے جب کہ تم اللہ کے ساتھ ان چیزوں کو خدائی میں شریک ٹھہراتے ہوئے نہیں ڈرتے جن کے ليے اس نے تم پر کوئی سند نہیں اتاری اب دونوں فریقوں میں سے امن کا زیادہ مستحق کون ہے، اگر تم جانتے ہو"
    },
    {
      "resource_id": 819,
      "text": "جو لوگ ایمان لائے اور نہیں ملایا انھوں نے اپنے ایمان میں کوئی نقصان، انھیں کے ليے امن ہے اور وہی سیدھی راہ پر ہیں"
    },
    {
      "resource_id": 819,
      "text": "یہ ہے ہماری دلیل جو ہم نے ابراہیم کو اس کی قوم کے مقابلہ میں دی ہم جس کے درجے چاہتے ہیں بلند کردیتے ہیں  بے شک تمھارارب حکیم اور علیم ہے"
    },
    {
      "resource_id": 819,
      "text": "اور ہم نے ابراہیم کو اسحاق اور یعقوب عطا کيے، ہر ایک کوہم نے ہدایت دی اور نوح کو بھی ہم نے ہدایت دی اس سے پہلے اور اس کی نسل میں سے داؤد اور سلیمان اور ایوب اور یوسف اور موسیٰ اور ہارون کو بھی اور ہم نیکوں کو اسی طرح بدلہ دیتے ہیں"
    },
    {
      "resource_id": 819,
      "text": "اور زکریا اور یحییٰ اور عیسیٰ اور الیاس کو بھی، ان میں سے ہر ایک صالح تھا"
    },
    {
      "resource_id": 819,
      "text": "اور اسماعیل اور الیسع اور یونس اور لوط کو بھی اور ان میں سے ہر ایک کو ہم نے دنیا والوں پر فضیلت عطا کی"
    },
    {
      "resource_id": 819,
      "text": "اور ان کے باپ دادوں اور ان کی اولاد اور ان کے بھائیوں میں سے بھی، اور ان کوہم نے چن لیا اور ہم نے سیدھے راستہ کی طرف ان کی رہنمائی کی"
    },
    {
      "resource_id": 819,
      "text": "یہ اللہ کی ہدایت ہے، وہ اس سے سرفراز کرتا ہے اپنے بندوں میں سے جس کو چاہتا ہے اور اگر وہ شرک کرتے تو ضائع ہوجاتا جو کچھ انھوں نے کیا تھا"
    },
    {
      "resource_id": 819,
      "text": "یہ لوگ ہیں جن کو ہم نے کتاب اور حکمت اور نبوت عطا کی پس اگر یہ مکہ والے اس کا انکار کردیں تو ہم نے اس کے ليے ایسے لوگ مقرر کردئے ہیں جو اس کے منکر نہیں ہیں"
    },
    {
      "resource_id": 819,
      "text": "یہی لوگ ہیں جن کو اللہ نے ہدایت بخشی، پس تم بھی ان کے طریقہ پر چلوکہہ دو، میں اس پر تم سے کوئی معاوضہ نہیں مانگتا یہ تو بس ایک نصیحت ہے دنیا والوں کے ليے"
    },
    {
      "resource_id": 819,
      "text": "اور انھوں نے اللہ کا بہت غلط اندازہ لگایا جب انھوں نے کہاکہ اللہ نے کسی انسان پر کوئی چیز نہیں اتاری کہو کہ وہ کتاب کس نے اتاری تھی جس کو لے کر موسیٰ آئے تھے، وہ روشن تھی اور رہنمائی تھی لوگوں کے واسطے، جس کو تم نے ورق ورق کر رکھا ہے کچھ کو ظاہر کرتے ہو اور بہت کچھ چھپا جاتے ہو اور تم کو وہ باتیں سکھائیں جن کو نہ جانتے تھے تم اور نہ تمھارے باپ دادا کہو کہ اللہ نے اتاری پھر ان کو چھوڑ دو کہ اپنی کج بحثیوں میں کھیلتے رہیں"
    },
    {
      "resource_id": 819,
      "text": "اور یہ ایک کتاب ہے جو ہم نے اتاری ہے، برکت والی ہے، تصدیق کرنے والی ان کي جو اس سے پہلے ہیں  اور تاکہ توڈرائے مکہ والوں کو اور اس کے آس پاس والوں کو اور جو آخرت پر یقین رکھتے ہیں ، وہی اس پر ایمان لائیں گے اور وہ اپنی نماز کی حفاظت کرنے والے ہیں"
    },
    {
      "resource_id": 819,
      "text": "اور اس سے بڑھ کر ظالم کون ہوگا جو اللہ پر جھوٹی تہمت باندھے یا کہے کہ مجھ پر وحی آئی ہے، حالاں کہ اس پر کوئی وحی نازل نہ کی گئی ہو اور کہے کہ جیسا کلام خدا نے اتارا ہے میں بھی اتاروں گا اور کاش تم اس وقت دیکھو جب کہ یہ ظالم موت کی سختیوں میں ہوں گے اور فرشتے ہاتھ بڑھا رہے ہوں گے کہ لاؤ اپنی جانیں نکالو آج تم کو ذلت کا عذاب دیا جائے گا اس سبب سے کہ تم اللہ پر جھوٹی باتیں کہتے تھے اور تم اللہ کی نشانیوں سے تکبر کرتے تھے"
    },
    {
      "resource_id": 819,
      "text": "اور تم ہمارے پاس اکیلے اکیلے آگئے جیسا کہ ہم نے تم کو پہلی مرتبہ پیدا کیا تھا اور جو کچھ اسباب ہم نے تم کو دیا تھا سب تم پیچھے چھوڑ آئے اور ہم تمھارے ساتھ ان سفارش والوں کو بھی نہیں دیکھتے جن کے متعلق تم سمجھتے تھے کہ تمھارا کام بنانے میں ان کا بھی حصہ ہے تمھارا رشتہ ٹوٹ گیا اور تم سے جاتے رہے وہ دعوے جو تم کرتے تھے"
    },
    {
      "resource_id": 819,
      "text": "بے شک اللہ دانے اور گٹھلی کو پھاڑنے والا ہے وہ جان دار کو بے جان سے نکالتا ہے اور وہی بے جان کو جان دار سے نکالنے والا ہے وہی تمھارا اللہ ہے، پھر تم کدھر بہکے چلے جارہے رہو"
    },
    {
      "resource_id": 819,
      "text": "وہی برآمد کرنے والا ہے صبح کا اور اس نے رات کو سکون کا وقت بنایا اور سورج اور چاند کو حساب سے رکھا ہے یہ ٹھہرایا ہوا ہے بڑے غلبہ والے کا، بڑے علم والے کا"
    },
    {
      "resource_id": 819,
      "text": "اور وہی ہے جس نے تمھارے ليے ستارے بنائے تاکہ تم ان کے ذریعہ سے خشکی اور تری کے اندھیروں میں راہ پاؤ بے شک ہم نے دلائل کھول کر بیان کردئے ہیں ان لوگوں کے ليے جو جاننا چاہیں"
    },
    {
      "resource_id": 819,
      "text": "اور وہی ہے جس نے تم کو پیدا کیا ایک جان سے، پھر ہر ایک کے ليے ایک ٹھکانہ ہے اور ہر ایک کے ليے اس کے سونپے جانے کی جگہ ہم نے دلائل کھول کر بیان کردئے ہیں ان لوگوں کے ليے جو سمجھیں"
    },
    {
      "resource_id": 819,
      "text": "اور وہی ہے جس نے آسمان سے پانی برسایا، پھر ہم نے اس سے نکالی اگنے والی ہر چیزپھر ہم نے اس سے سرسبز شاخ نکالی جس سے ہم تہ بہ تہ دانے پیدا کردیتے ہیں  اور کھجور کے گابھے میں سے پھل کے گچھے جھکے ہوئے اور باغ انگو رکے اور زیتون کے اور انار کے، آپس میں ملتے جلتے اور جدا جدابھی ہر ایک کے پھل کو دیکھو جب وہ پھلتا ہے اور اس کے پکنے کو دیکھو جب وہ پکتاہے بے شک ان کے اندر نشانیاں ہیں ان لوگوں کے ليے جو ایمان کی طلب رکھتے ہیں"
    },
    {
      "resource_id": 819,
      "text": "اور انھوں نے جنات کو اللہ کا شریک قرار دیا حالاں کہ اسی نے ان کو پیدا کیا ہے اور بے جانے بوجھے اس کے ليے بیٹے اور بیٹیاں تراشیں  پاک اور برتر ہے وہ ان باتوں سے جو یہ بیان کرتے ہیں"
    },
    {
      "resource_id": 819,
      "text": "وہ آسمانوں اور زمین کا موجد ہے اس کا کوئی بیٹا کیسے ہوسکتا ہے جب کہ اس کی کوئی بیوی نہیں  اور اس نے ہر چیزکو پیدا کیا ہے اور وہ ہر چیز سے باخبر ہے"
    },
    {
      "resource_id": 819,
      "text": "یہ ہے اللہ تمھارا رب اس کے سوا کوئی معبود نہیں  وہی ہر چیز کا خالق ہے، پس تم اسی کی عبادت کرو اور وہ ہر چیزکا کارساز ہے"
    },
    {
      "resource_id": 819,
      "text": "اس کو نگاہیں نہیں پاتیں  مگر وہ نگاہوں کو پالیتا ہے وہ بڑا باریک بیں اور بڑا باخبر ہے"
    },
    {
      "resource_id": 819,
      "text": "اب تمھارے پاس تمھارے رب کی طرف سے بصیرت کی روشنیاں آچکی ہیں  پس جو بینائی سے کام لے گا وہ اپنے ہی ليے، اور جو اندھا بنے گا وہ خود نقصان اٹھائے گا اور میں تمھارے اوپر کوئی نگراں نہیں ہوں"
    },
    {
      "resource_id": 819,
      "text": "اور اس طرح ہم اپنی دلیلیں مختلف طریقوں سے بیان کرتے ہیں اور تاکہ وہ کہیں کہ تم نے پڑھ دیا اور تاکہ ہم اچھی طرح کھول دیں ان لوگوں کے ليے جوجاننا چاہیں"
    },
    {
      "resource_id": 819,
      "text": "تم بس اس چیزکی پیروی کرو جو تمھارے رب کی طرف سے تم پر وحی کی جارہی ہے اس کے سوا کوئی معبود نہیں اور مشرکوں سے اعراض کرو"
    },
    {
      "resource_id": 819,
      "text": "اور اگر اللہ چاہتا تو یہ لوگ شرک نہ کرتے اور ہم نے تم کو ان کے اوپر نگراں نہیں بنایا ہے اور نہ تم ان پر مختار ہو"
    },
    {
      "resource_id": 819,
      "text": "اور اللہ کے سوا جن کو یہ لوگ پکارتے ہیں ، ان کو گالی نہ دو، ورنہ یہ لوگ حد سے گزر کر جہالت کی بنا پر اللہ کو گالیاں دینے لگیں گےاسی طرح ہم نے ہر گروہ کی نظر میں اس کے عمل کو خوش نما بنادیا ہے پھر ان سب کو اپنے رب کی طرف پلٹنا ہے اس وقت اللہ انھیں بتادے گا جووہ کرتے تھے"
    },
    {
      "resource_id": 819,
      "text": "اور یہ لوگ اللہ کی قسم بڑے زور سے کھاکر کہتے ہیں کہ اگر ان کے پاس کوئی نشانی آجائے تو وہ ضرور اس پر ایمان لے آئیں  کہہ دو کہ نشانیاں تو اللہ کے پاس ہیں  اور تمھیں کیاخبر کہ اگر نشانیاں آجائیں تب بھی یہ ایمان نہیں لائیں گے"
    },
    {
      "resource_id": 819,
      "text": "اور ہم ان کے دلوں اور ان کی نگاہوں کو پھیر دیں گے جیسا کہ یہ لوگ اس کے اوپر پہلی بار ایمان نہیں لائے اور ہم ان کو ان کی سرکشی میں بھٹکتا ہوا چھوڑدیں گے"
    },
    {
      "resource_id": 819,
      "text": "اور اگر ہم ان پر فرشتے اتار دیتے اور مردے ان سے باتیں کرتے اور ہم ساری چیزیں ان کے سامنے اکٹھا کردیتے تب بھی یہ لوگ ایمان لانے والے نہ تھے، الا یہ کہ اللہ چاہے مگر ان میں سے اکثر لوگ نادانی کی باتیں کرتے ہیں"
    },
    {
      "resource_id": 819,
      "text": "اور اسی طرح ہم نے شریر آدمیوں اور شریر جنوں کو ہر نبی کا دشمن بنادیا وہ ایک دوسرے کو پر فریب باتیں سکھاتے ہیں دھوکا دینے کے ليے اور اگر تیرا رب چاہتا تو وہ ایسا نہ کرسکتے پس تم انھیں چھوڑ دو کہ وہ جھوٹ باندھتے رہیں"
    },
    {
      "resource_id": 819,
      "text": "اور ایسا اس ليے ہے کہ اس کی طرف ان لوگوں کے دل مائل ہوں جو آخرت پر یقین نہیں رکھتے اور تاکہ وہ اس کو پسند کریں اور تاکہ جو کمائی انھیں کرنی ہے وہ کرلیں"
    },
    {
      "resource_id": 819,
      "text": "کیا میں اللہ کے سوا کسی اور کو منصف بناؤں  حالاں کہ اس نے تمھاری طرف واضح کتاب اتاری ہے اور جن لوگوں کو ہم نے پہلے کتاب دی تھی، وہ جانتے ہیں کہ یہ تیرے رب کی طرف سے اتاری گئی ہے واقعیت کے ساتھ پس تم نہ ہو شک کرنے والوں میں"
    },
    {
      "resource_id": 819,
      "text": "اور تمھارے رب کی بات پوری سچی ہے اور انصاف کی کوئی بدلنے والا نہیں اس کی بات کو اور وہ سننے والا، جاننے والا ہے"
    },
    {
      "resource_id": 819,
      "text": "اور اگر تم لوگوں کی اکثریت کے کہنے پر چلو جو زمین میں ہیں تو وہ تم کو خداکے راستہ سے بھٹکادیں گے وہ محض گمان کی پیروی کرتے ہیں اور قیاس آرائیاں کرتے ہیں"
    },
    {
      "resource_id": 819,
      "text": "بے شک تمھارا رب خوب جانتا ہے ان کو جو اُس کے راستہ سے بھٹکے ہوئے ہیں اور خوب جانتا ہے ان کو جو راہ پائے ہوئے ہیں"
    },
    {
      "resource_id": 819,
      "text": "پس کھاؤ اس جانور میں سے جس پر اللہ کا نام لیا جائے، اگر تم اس کی آیات پر ایمان رکھتے ہو"
    },
    {
      "resource_id": 819,
      "text": "اور کیا وجہ ہے کہ تم اس جانور میں سے نہ کھاؤ جس پر اللہ کا نام لیا گیا ہے، حالاں کہ خدا نے تفصیل سے بیان کردی ہیں وہ چیزیں جن کو اس نے تم پر حرام کیا ہے، سوا اس کے کہ اس کے ليے تم مجبور ہوجاؤ اور یقیناً بہت سے لوگ اپنی خواہشات کی بنا پر گم راہ کرتے ہیں بغیر کسی علم کے بے شک تمھارا رب خوب جانتا ہے حد سے نکل جانے والوں کو"
    },
    {
      "resource_id": 819,
      "text": "اور تم گناہ کے ظاہر کو بھی چھوڑ دو اور اس کے باطن کو بھی جو لوگ گناہ کما رہے ہیں ، ان کو جلد بدلہ مل جائے گا اس کا جو وہ کر رہے تھے"
    },
    {
      "resource_id": 819,
      "text": "اور تم اس جانور میں سے نہ کھاؤ جس پر اللہ کا نام نہ لیا گیا ہو یقیناً یہ بے حکمی ہے اور شیاطین القا کر رہے ہیں اپنے ساتھیوں کو تاکہ وہ تم سے جھگڑیں  اور اگر تم ان کا کہا مانوگے تو تم بھی مشرک ہوجاؤ گے"
    },
    {
      "resource_id": 819,
      "text": "کیا وہ شخص جو مردہ تھا پھر ہم نے اس کو زندگی دی اور ہم نے اس کو ایک روشنی دی کہ اس کے ساتھ وہ لوگوں میں چلتا ہے، وہ اس شخص کی طرح ہوسکتا ہے جو تاریکیوں میں پڑا ہے، وہ اس سے نکلنے والا نہیں  اس طرح منکروں کی نظر میں ان کے اعمال خوش نما بنادئے گئے ہیں"
    },
    {
      "resource_id": 819,
      "text": "اور اس طرح ہر بستی میں ہم نے گنہ گاروں کے سردار رکھ دئے ہیں کہ وہ وہاں حیلے کریں  حالاں کہ وہ جو حیلہ کرتے ہیں اپنے ہی خلاف کرتے ہیں ، مگر وہ اس کو نہیں سمجھتے"
    },
    {
      "resource_id": 819,
      "text": "اور جب ان کے پاس کوئی نشاني آتي ہے تو وہ کہتے ہیں کہ ہم ہر گز نہ مانیں گے جب تک ہم کو بھی وہی نہ دیا جائے جو خدا کے پیغمبروں کو دیا گیا اللہ ہی بہتر جانتا ہے کہ وہ اپنی پیغمبری کس کو بخشے جو لوگ مجرم ہیں ضرور ان کو اللہ کے یہاں ذلت نصیب ہوگی اور سخت عذاب بھی، اس وجہ سے کہ وہ مکر کرتے تھے"
    },
    {
      "resource_id": 819,
      "text": "اللہ جس کو چاہتا ہے کہ ہدایت دے تو اس کا سینہ اسلام کے ليے کھول دیتا ہے اور جس کو چاہتا ہے کہ گمراہ کرے تو اس کے سینہ کو بالکل تنگ کردیتا ہے، جیسے اس کو آسمان میں چڑھنا پڑ رہا ہو اس طرح اللہ گندگی ڈال دیتا ہے ان لوگوں پر جو ایمان نہیں لاتے"
    },
    {
      "resource_id": 819,
      "text": "اور یہی تمھارے رب کا سیدھا راستہ ہے ہم نے واضح کردی ہیں نشانیاں غور کرنے والوں کے ليے"
    },
    {
      "resource_id": 819,
      "text": "انھیں کے ليے سلامتی کا گھر ہے ان کے رب کے پاس اور وہ ان کا مدد گار ہے اس عمل کے سبب سے جو وہ کرتے رہے"
    },
    {
      "resource_id": 819,
      "text": "اور جس دن اللہ ان سب کو جمع کرے گا، اے جنوں کے گروہ، تم نے بہت سے لے ليے انسانوں میں سے اور انسانوں میں سے ان کے ساتھی کہیں گے اے ہمارے رب، ہم نے ایک دوسرے کو استعمال کیا اور ہم پہنچ گئے اپنے اس وعدہ کو جو تو نے ہمارے ليے مقرر کیا تھا خدا کہے گا اب تمھارا ٹھکانا آگ ہے، ہمیشہ اس میں رہو گے مگر جو اللہ چاہے بے شک تمھارا رب حکمت والا، علم والا ہے"
    },
    {
      "resource_id": 819,
      "text": "اور اسی طرح ہم ساتھ ملادیں گے گنہ گاروں کو ایک دوسرے سے، بہ سبب ان اعمال کے جو وہ کرتے تھے"
    },
    {
      "resource_id": 819,
      "text": "اے جنوں اور انسانوں کے گروہ، کیا تمھارے پاس تمھیں میں سے پیغمبر نہیں آئے جو تم کو میری آیتیں سناتے اور تم کو اس دن کے پیش آنے سے ڈراتے تھے وہ کہیں گے ہم خود اپنے خلاف گواہ ہیں  اور ان کو دنیا کی زندگی نے دھوکے میں رکھا اور وہ اپنے خلاف خود گواہی دیں گے کہ بے شک ہم منکر تھے"
    },
    {
      "resource_id": 819,
      "text": "یہ اس وجہ سے کہ تمھارا رب بستیوں کو ان کے ظلم پر اس حال میں ہلاک کرنے والا نہیں کہ وہا ں کے لوگ بے خبر ہوں"
    },
    {
      "resource_id": 819,
      "text": "اور ہر شخص کا درجہ ہے اس کے عمل کے لحاظ سے، اور تمھارا رب لوگوں کے اعمال سے بے خبر نہیں"
    },
    {
      "resource_id": 819,
      "text": "اور تمھارا رب بے نیاز، رحمت والا ہے اگر وہ چاہے تو تم سب کو اٹھالے اور تمھارے بعد جس کو چاہے تمھاری جگہ لے آئے جس طرح اس نے تم کو پیدا کیا دوسروں کی نسل سے"
    },
    {
      "resource_id": 819,
      "text": "جس چیز کا تم سے وعدہ کیا جارہا ہے، وہ آکر رہے گی اور تم خدا کو عاجز نہیں کرسکتے"
    },
    {
      "resource_id": 819,
      "text": "کہو، اے لوگو تم عمل کرتے رہو اپنی جگہ پر، میں بھی عمل کر رہا ہوں  تم جلد ہی جان لو گے کہ انجام کار کس کے حق میں بہتر ہوتا ہے یقیناً ظالم کبھی فلاح نہیں پاسکتے"
    },
    {
      "resource_id": 819,
      "text": "اور خدا نے جو کھیتی اور چوپائے پیدا کيے، اس میں سے انھوں نے خدا کا کچھ حصہ مقرر کیا ہے پس وہ کہتے ہیں کہ یہ حصّہ اللہ کا ہے، ان کے گمان کے مطابق، اور یہ حصہ ہمارے شریکوں کا ہے پھر جو حصہ ان کے شریکوں کا ہوتا ہے وہ تو اللہ کو نہیں پہنچتا اور جو حصہ اللہ کے ليے ہے وہ ان کے شریکوں کو پہنچ جاتا ہے کیسا برا فیصلہ ہے جو یہ لوگ کرتے ہیں"
    },
    {
      "resource_id": 819,
      "text": "اور اس طرح بہت سے مشرکوں کی نظر میں ان کے شریکوں نے اپنی اولاد کے قتل کو خوش نما بنادیا ہے، تاکہ ان کو برباد کریں اور ان پر ان کے دین کو مشتبہ بنادیں  اور اگر اللہ چاہتا تو وہ ایسا نہ کرتے پس ان کو چھوڑ دو کہ وہ اپنی افترا میں لگے رہیں"
    },
    {
      "resource_id": 819,
      "text": "اور کہتے ہیں کہ یہ جانور اور یہ کھیتی ممنوع ہے، انھیں کوئی نہیں کھاسکتاسوا اس کے جس کو ہم چاہیں ، اپنے گمان کے مطابق اور فلاں چوپائے ہیں کہ ان کی پیٹھ حرام کردی گئی ہے اور کچھ چوپائے ہیں جن پر وہ اللہ کا نام نہیں لیتے یہ سب انھوں نے اللہ پر افترا کیا ہے اللہ جلد ان کو اس افترا کا بدلہ دے گا"
    },
    {
      "resource_id": 819,
      "text": "اور کہتے ہیں کہ جو فلاں قسم کے جانوروں کے پیٹ میں ہے، وہ ہمارے مردوں کے ليے خاص ہے اور وہ ہماری عورتوں کے ليے حرام ہے اگر وہ مردہ ہو تو اس میں سب شریک ہیں  اللہ جلد ان کو اس کہنے کی سزا دے گا بے شک اللہ حکمت والا، علم والا ہے"
    },
    {
      "resource_id": 819,
      "text": "وہ لوگ گھاٹے میں پڑگئے جنھوں نے اپنی اولاد کو قتل کیا نادانی سے بغیر کسی علم کے اور انھوں نے اس رزق کو حرام کرلیا جو اللہ نے ان کو دیا تھا، اللہ پر بہتان باندھتے ہوئے وہ گمراہ ہوگئے اور وہ ہدایت پانے والے نہ بنے"
    },
    {
      "resource_id": 819,
      "text": "اور وہ اللہ ہی ہے جس نے باغ پیدا كيے، کچھ ٹٹیوں پر چڑھائے جاتے ہیں اور کچھ نہیں چڑھائے جاتے اور کھجور کے درخت اور کھیتی کہ اس کے کھانے کی چیزیں مختلف ہوتی ہیں اور زیتون اور انار، باہم ملتے جلتے بھی اور ایک دوسرے سے مختلف بھی کھاؤ ان کی پیداوار جب کہ وہ پھلیں اور اللہ کا حق ادا کرو اس کے کاٹنے کے دن اور اسراف نہ کرو، بے شک اللہ اسراف کرنے والوں کو پسند نہیں کرتا"
    },
    {
      "resource_id": 819,
      "text": "اور اس نے مویشیوں میں بوجھ اٹھانے والے پیدا كيے اور زمین سے لگے ہوئے بھی کھاؤ ان چیزوں میں سے جو اللہ نے تمھیں دی ہیں  اور شیطان کی پیروی نہ کرو، وہ تمھارا کھلا ہوا دشمن ہے"
    },
    {
      "resource_id": 819,
      "text": "اللہ نے آٹھ جوڑے پیدا کيے دو بھیڑ کی قسم سے اور دوبکری کی قسم سے پوچھو کہ دونوں نر اللہ نے حرام کيے ہیں یا دونوں مادہ یا وہ بچے جو بھیڑوں اور بکریوں کے پیٹ میں ہوں  مجھے دلیل کے ساتھ بتاؤ اگر تم سچے ہو"
    },
    {
      "resource_id": 819,
      "text": "اور اسی طرح دو اونٹ کی قسم سے ہیں اور دو گائے کی قسم سے پوچھو کہ دونوں نر اللہ نے حرام کيے ہیں یا دونوں مادہ یا وہ بچے جو اونٹنی اور گائے کے پیٹ میں ہوں  کیا تم اس وقت حاضر تھے جب اللہ نے تم کو اس کا حکم دیا تھا پھر اس سے زیادہ ظالم کون ہے جو اللہ پر جھوٹ بہتان باندھے تاکہ وہ لوگوں کو بہکادے بغیر علم کے بے شک اللہ ظالموں کو راہ نہیں دکھاتا"
    },
    {
      "resource_id": 819,
      "text": "کہو، مجھ پر جو وحی آئی ہے، اس میں تو میں کوئی چیز نہیں پاتا جو حرام ہو کسی کھانے والے پر سوا اس کے کہ وہ مردار ہو یا بہایا ہوا خون ہو یا سور کا گوشت ہو کہ وہ ناپاک ہے، یا ناجائز ذبیحہ جس پر اللہ کے سوا کسی اور کا نام پکارا گیا ہو لیکن جو شخص بھوک سے بے اختیار ہوجائے، نہ نافرمانی کرے اور نہ زیادتی کرے، تو تیرا رب بخشنے والا، مہربان ہے"
    },
    {
      "resource_id": 819,
      "text": "اور یہود پر ہم نے سارے ناخن والے جانور حرام کيے تھے اور گائے اور بکری کی چربی حرام کی سوا اس کے جوان کی پیٹھ یا انتڑیوں سے لگی ہو یا کسی ہڈی سے ملی ہوئی ہو یہ سزا دی تھی ہم نے ان کو ان کی سرکشی پر اور یقیناً ہم سچے ہیں"
    },
    {
      "resource_id": 819,
      "text": "پس اگر وہ تم کو جھٹلائیں تو کہہ دو کہ تمھارا رب بڑی وسیع رحمت والا ہے اور اس کا عذاب مجرم لوگوں سے ٹل نہیں سکتا"
    },
    {
      "resource_id": 819,
      "text": "جنھوں نے شرک کیا، وہ کہیں گے کہ اگر اللہ چاہتا تو ہم شرک نہ کرتے اور نہ ہمارے باپ دادا کرتے اور نہ ہم کسی چیز کو حرام کرلیتے اسی طرح جھٹلایا ان لوگوں نے بھی جو ان سے قبل ہوئے ہیں  یہاں تک کہ انھوں نے ہمارا عذاب چکھا کہو کیا تمھارے پاس کوئی علم ہے جس کو تم ہمارے سامنے پیش کرو تم تو صرف گمان کی پیروی کر رہے ہو اور محض اٹکل سے کام لیتے ہو"
    },
    {
      "resource_id": 819,
      "text": "کہو کہ پوری حجت تو اللہ کی ہے اور اگر اللہ چاہتا تو وہ تم سب کو ہدایت دے دیتا"
    },
    {
      "resource_id": 819,
      "text": "کہو کہ اپنے گواہوں کو لاؤ جو اس پر گواہی دیں کہ اللہ نے ان چیزوں کو حرام ٹھہرایا ہے اگر وہ جھوٹی گواہی دے بھی دیں تو تم ان کے ساتھ گواہی نہ دینا، اور تم ان لوگوں کی خواہشوں کی پیروی نہ کرو جنھوں نے ہماری نشانیوں کو جھٹلایا اور جو آخرت پر ایمان نہیں رکھتے اور دوسروں کو اپنے رب کا ہم سر ٹھہراتے ہیں"
    },
    {
      "resource_id": 819,
      "text": "کہو، آؤ میں سناؤں وہ چیزیں جو تمھارے رب نے تم پر حرام کی ہیں  یہ کہ تم اس کے ساتھ کسی چیز کو شریک نہ کرو اور ماں باپ کے ساتھ نیک سلوک کرو اور اپنی اولاد کو مفلسی كي وجه سے قتل نہ کرو ہم تم کو بھی روزی دیتے ہیں اور ان کو بھی اور بے حیائی کے کام کے پاس نہ جاؤ خواہ وہ ظاہر ہو یا پوشیدہ اور جس جان کو اللہ نے حرام ٹھہرایا اس کو نہ مارو مگر حق پر یہ باتیں ہیں جن کی خدا نے تمھیں ہدایت فرمائی ہے تاکہ تم عقل سے کام لو"
    },
    {
      "resource_id": 819,
      "text": "اور یتیم کے مال کے پاس نہ جاؤ مگر ایسے طریقے سے جو بہتر ہو یہاں تک کہ وہ اپنی جوانی کو پہنچ جائے اور ناپ تول میں پورا انصاف کرو ہم کسی کے ذمہ وہی چیز لازم کرتے ہیں جس کی اسے طاقت ہو اور جب بولو تو انصاف کی بات بولو خواہ معاملہ اپنے رشتہ دار ہی کا ہو اور اللہ کے عہد کو پورا کرو یہ چیزیں ہیں جن کا اللہ نے تمھیں حکم دیا ہے تاکہ تم نصیحت پکڑو"
    },
    {
      "resource_id": 819,
      "text": "اور اللہ نے حکم دیا کہ یہی میری سیدھی شاہراہ ہے پس اسی پر چلو اور دوسرے راستوں پر نہ چلو کہ وہ تم کو اللہ کے راستہ سے جدا کردیں گے یہ اللہ نے تم کو حکم دیا ہے تاکہ تم بچتے رہو"
    },
    {
      "resource_id": 819,
      "text": "پھر ہم نے موسیٰ کو کتاب دی نیک کام کرنے والوں پر اپنی نعمت پوری کرنے کے ليے اور ہر بات کی تفصیل اور ہدایت اور رحمت، تاکہ وہ اپنے رب کے ملنے کا یقین کریں"
    },
    {
      "resource_id": 819,
      "text": "اور اسی طرح ہم نے یہ کتاب اتاری ہے، ایک برکت والی کتاب پس اس پر چلو اور اللہ سے ڈرو تاکہ تم پر رحمت کی جائے"
    },
    {
      "resource_id": 819,
      "text": "اس ليے کہ تم یہ نہ کہنے لگو کہ کتاب تو ہم سے پہلے کے دو گروہوں کو دی گئی تھی اور ہم ان کو پڑھنے پڑھانے سے بے خبر تھے"
    },
    {
      "resource_id": 819,
      "text": "یا کہو کہ اگر ہم پر کتاب اتاری جاتی تو ہم ان سے بہتر راہ پر چلنے والے ہوتے پس آچکی تمھارے پاس تمھارے رب کی طرف سے ایک روشن دلیل اور ہدایت اور رحمت تو اس سے زیادہ ظالم کون ہوگا جو اللہ کی نشانیوں کو جھٹلائے اور ان سے منہ موڑے جو لوگ ہماری نشانیوں سے اعراض کرتے ہیں ہم ان کو ان کے اعراض کی پاداش میں بہت برا عذاب دیں گے"
    },
    {
      "resource_id": 819,
      "text": "یہ لوگ کیا اس کے منتظر ہیں کہ ان کے پاس فرشتے آئیں یا تمھارا رب آئے یا تمھارے رب کی نشانیوں میں سے کوئی نشانی ظاہر ہو جس دن تمھارے رب کی نشانیوں میں سے کوئی نشانی آپہنچے گی تو کسی شخص کو اس کا ایمان نفع نہ دے گا جو پہلے ایمان نہ لاچکا ہو یا اپنے ایمان میں کچھ نیکی نہ کی ہو کہو تم راہ دیکھو، ہم بھی راہ دیکھ رہے ہیں"
    },
    {
      "resource_id": 819,
      "text": "جنھوں نے اپنے دین میں راہیں نکالیں اور گروہ گروہ بن گئے تم کو ان سے کچھ سروکار نہیں  ان کا معاملہ اللہ کے حوالے ہے پھر وہی ان کو بتادے گا جو وہ کرتے تھے"
    },
    {
      "resource_id": 819,
      "text": "جو شخص نیکی لے کر آئے گا تو اس کے ليے اس کا دس گنا ہے اور جو شخص برائی لے کر آئے گا تو اس کو بس اس کے برابر بدلہ ملے گا اور ان پر ظلم نہیں کیا جائے گا"
    },
    {
      "resource_id": 819,
      "text": "کہو، میرے رب نے مجھ کو سیدھا راستہ بتادیا ہے دینِ صحیح ابراہیم کی ملت کی طرف جو یکسو تھے اور مشرکین میں سے نہ تھے"
    },
    {
      "resource_id": 819,
      "text": "کہو میری نماز اور میری قربانی، میرا جینا اور میرا مرنا اللہ کے ليے ہے جو رب ہے سارے جہان کا"
    },
    {
      "resource_id": 819,
      "text": "کوئی اس کا شریک نہیں  اور مجھے اسی کا حکم ملا ہے اور میں سب سے پہلے فرماں بردار ہوں"
    },
    {
      "resource_id": 819,
      "text": "کہو، کیا میں اللہ کے سوا کوئی اور رب تلاش کروں جب کہ وہی ہر چیز کا رب ہے اور جو شخص بھی کوئی کمائی کرتا ہے وہ اسی پر رہتا ہے اور کوئی بوجھ اٹھانے والا دوسرے کا بوجھ نہ اٹھائے گا پھر تمھارے رب ہی کی طرف تمھارا لوٹنا ہے پس وہ تمھیں بتادے گا وہ چیز جس میں تم اختلاف کرتے تھے"
    },
    {
      "resource_id": 819,
      "text": "اور وہی ہے جس نے تمھیں زمین میں ایک دوسرے کا جانشین بنایا اور تم میں سے ایک کا رتبہ دوسرے پر بلند کیا، تاکہ وہ آزمائے تم کو ان چیزوں میں جو اس نے تم دی ہیں  تمھارا رب جلد سزا دینے والا ہے اور بے شک وہ بخشنے والا، مہربان ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "6" }
  }
}
