{
  "translations": [
    { "resource_id": 46, "text": "Markay Qiyaamadu dhacdo." },
    {
      "resource_id": 46,
      "text": "Dhiciddaas wax beenin ma jiro (markay arkaan)."
    },
    { "resource_id": 46, "text": "Waana (mid) hoos u dhiga kor u dhiga ah." },
    { "resource_id": 46, "text": "Marka la gilgilo Dhulka gilgilid." },
    { "resource_id": 46, "text": "Buurahana la rido (La kala daadiyo)." },
    { "resource_id": 46, "text": "Oy noqoto boodh Firdhisan." },
    {
      "resource_id": 46,
      "text": "Ood ahaataan Saddex nooc, (markaasaa dadka la soo bixin)."
    },
    {
      "resource_id": 46,
      "text": "Kuwa midigta mari (waa Ehlu-Jannehee), ma taqaan kuwa midigta mari."
    },
    {
      "resource_id": 46,
      "text": "Iyo kuwa bidixda mari (waa ehluNaarkee) ma taqaan kuwa Bidixda mari."
    },
    { "resource_id": 46, "text": "Iyo kuwii aad u hormaray." },
    { "resource_id": 46, "text": "Waa kuwa Eebe dhaweeyay." },
    { "resource_id": 46, "text": "Waxayna gali Jannooyin Nicma leh." },
    { "resource_id": 46, "text": "Waana Koox ka mid ah kuwii hore." },
    { "resource_id": 46, "text": "Iyo wax yar oo ka mid ah kuwii dambeeyay." },
    {
      "resource_id": 46,
      "text": "Sariiro Dahab laga sameeyay yayna ku sugnaan."
    },
    {
      "resource_id": 46,
      "text": "Oy kuna dangiigsan korkeeda iyagoo is qaabili."
    },
    { "resource_id": 46, "text": "Waxaa la dhex wareegi wiilal waari." },
    {
      "resource_id": 46,
      "text": "Koobab iyo kildhiyo iyo weel uu ka buuxo macaan (khamri) socda."
    },
    { "resource_id": 46, "text": "Madax xanuun iyo caqlitagid midna ma leh." },
    {
      "resource_id": 46,
      "text": "Faakihaday «khudaartay» doonaanna way heli."
    },
    { "resource_id": 46, "text": "Iyo Hilib Shimbir oo kay rabaan ah." },
    { "resource_id": 46, "text": "Iyo Haween Janno oo Indha cadcad." },
    { "resource_id": 46, "text": "Ood mooddo Jawhar la ilaaliyay." },
    {
      "resource_id": 46,
      "text": "Waana abaalmarin waxay Camalfali jireen (oo wanaag ahaa)."
    },
    {
      "resource_id": 46,
      "text": "Kumana maqlaan Jannada hadal micno darra iyo dambi midna."
    },
    { "resource_id": 46, "text": "Waxayse ku Maqli Salaan (dhexdooda ah)." },
    { "resource_id": 46, "text": "Kuwa Midigta mari, Ma taqaan kuwa midigta." },
    {
      "resource_id": 46,
      "text": "Waxay heli Geedka Sidriga ah oon Qodax lahayn."
    },
    {
      "resource_id": 46,
      "text": "Iyo Geedka Dhalxiga (Muuska Oo isasaarsaaran) ah oo buuxa."
    },
    { "resource_id": 46, "text": "Iyo Hoos joogta ah." },
    { "resource_id": 46, "text": "Iyo Biyo socda (goor walba)." },
    { "resource_id": 46, "text": "Iyo Faakiha badan." },
    { "resource_id": 46, "text": "Oon la goynaynin lana reebaynin." },
    { "resource_id": 46, "text": "Iyo Gogol la koryeelay." },
    {
      "resource_id": 46,
      "text": "Annagaa ahaysiin (Da'yarayn Haweenka Jannada)."
    },
    { "resource_id": 46, "text": "Kana dhigi kuwa aan la taaban." },
    { "resource_id": 46, "text": "Oy is jecelyihiin (Raggooda) simanna." },
    { "resource_id": 46, "text": "kuwa Midigta yaa muta (arrintaas)." },
    { "resource_id": 46, "text": "Waana Koox kuwii hore ka mid ah." },
    { "resource_id": 46, "text": "Iyo Koox kuwa dambe ka mid ah." },
    { "resource_id": 46, "text": "Kuwa Bidixda mari, ma taqaan kuwa Bidixda." },
    {
      "resource_id": 46,
      "text": "Waxay ku sugnaan Naar daran iyo Biyo kulayl badan."
    },
    { "resource_id": 46, "text": "Iyo hoos madow oo wax guba." },
    { "resource_id": 46, "text": "Aan qaboobayn aragna fiicnayn." },
    {
      "resource_id": 46,
      "text": "Waxay ahaayeen arrintaas ka hor kuwo ku raaxaysta (Xumaanta)."
    },
    { "resource_id": 46, "text": "Waxayna Daa'imi jireen dambi wayn." },
    {
      "resource_id": 46,
      "text": "Waxayna dhihi jireen ma markaan dhimanno oon Lafo iyo Carro noqonnaa lana soo bixin."
    },
    { "resource_id": 46, "text": "Ama Aabayaalkannagii horeeyay." },
    {
      "resource_id": 46,
      "text": "Waxaad dhahdaa kuwii horeeyay iyo kuwii dambeeyayba."
    },
    {
      "resource_id": 46,
      "text": "Waxaa loo soo kulmin Maalin la yaqaan (Qiyaamo)."
    },
    { "resource_id": 46, "text": "Markaas Baadiyaalyahow Beeniyayaasha ah." },
    { "resource_id": 46, "text": "Waxaad wax ka cunaysaan Geed xun." },
    { "resource_id": 46, "text": "Aad kana buuxinaysaan Caloosha." },
    { "resource_id": 46, "text": "Waxaadna ku cabbaysaan Biyo kulayl badan." },
    {
      "resource_id": 46,
      "text": "Waxaadna u cabbaysaan sida Geel aad u ooman."
    },
    {
      "resource_id": 46,
      "text": "Kaasina waa waxa lagu soori (Gaalada) Maalinta abaalmarinta (Qiyamada)."
    },
    {
      "resource_id": 46,
      "text": "(Eebe wuxuu yidhi) Annagaa idin abuurraye maxaad la rumaynwaydeen (soo bixinta)."
    },
    {
      "resource_id": 46,
      "text": "Ka warrama Dhibicda aad tuuraysan «Manida»."
    },
    { "resource_id": 46, "text": "Ma idinkaa abuura mase Annagaa abuurra," },
    {
      "resource_id": 46,
      "text": "Annagaa idinku eheynay Geerida, Ruux naga fakanna ma jiro."
    },
    {
      "resource_id": 46,
      "text": "Inaan idinku baddallo kuwo idin la mid ah oon idinka ahaysiinno waxaydaan aqoon."
    },
    {
      "resource_id": 46,
      "text": "Dhabahaanbaad u ogtihiin abuuriddii hore, maad wax xusuusataan."
    },
    { "resource_id": 46, "text": "Ka warrama waxaad beereysaan." },
    {
      "resource_id": 46,
      "text": "Ma idinkaa soo dhaliya mase Annagaa soo dhalinna."
    },
    {
      "resource_id": 46,
      "text": "Haddaan doonno waxaan ka dhigaynaa burbur (aan wax tarin) markaasaad yaabaysaan (murugoonaysaan)."
    },
    { "resource_id": 46, "text": "(Idinkoo dhihi) Waa nala khasaariyay." },
    { "resource_id": 46, "text": "Mase waa nala hoojiyay." },
    { "resource_id": 46, "text": "Ka warrama Biyahaad cabbaysaan." },
    {
      "resource_id": 46,
      "text": "Ma idinkaa ka soo dajiyay Daruurta mase annakaa soo dajinnay."
    },
    {
      "resource_id": 46,
      "text": "Haddaan doonno waxaan ka yeelaynaa khadhaadh ee maad ku mahadisaan (Eebe)."
    },
    { "resource_id": 46, "text": "Ka warrama Dabkaad Madagta ka shiddaan." },
    {
      "resource_id": 46,
      "text": "Ma idinkaa ahaysiiyay Geedkeeda mase annagaa ahaysiinnay."
    },
    {
      "resource_id": 46,
      "text": "Annagaa ka dhignay Dabka waano iyo nacfiga kuwa Safarka ah (iyo cidlada)."
    },
    {
      "resource_id": 46,
      "text": "Ee waynee oo u Tasbiixso Magaca Eebaha wayn."
    },
    {
      "resource_id": 46,
      "text": "(Eebe wuxuu yidhi) Waxaan ku dhaartay halkay Xiddiguhu ku dhacaan (ku qarsoomaan)."
    },
    { "resource_id": 46, "text": "Waana dhaar wayn haddaad ogtihiine." },
    { "resource_id": 46, "text": "Quraanku waa shay sharaf leh." },
    { "resource_id": 46, "text": "Wuxuuna ku suganyahay Kitaab la dhawray." },
    { "resource_id": 46, "text": "Mana taabto Ruuxan Daahir ahayn." },
    { "resource_id": 46, "text": "Waxaana soo dajiyay Eebaha Caalamka." },
    { "resource_id": 46, "text": "Ee ma Quraankan yaad beeninaysaan." },
    {
      "resource_id": 46,
      "text": "Ood ka yeeleysaan (mahaddii) Rizqigiinna beenin (Xaqa)."
    },
    { "resource_id": 46, "text": "Maxaydaan markay Naftu dhuunta gaadho." },
    { "resource_id": 46, "text": "Idinkuna aad fiirinaysaan (Ruuxa dhiman)." },
    {
      "resource_id": 46,
      "text": "Annaguna aan idiinka dhawnahay, Laakiinse aydaan arkaynin."
    },
    { "resource_id": 46, "text": "Haddaad tihiin kuwa aan la soo bixinaynin." },
    {
      "resource_id": 46,
      "text": "Maad Nafta ku celisaan, haddaad Run sheegaysaan."
    },
    {
      "resource_id": 46,
      "text": "Hadduu ka mid yahay (Ruuxa dhiman) kuwa Eebe dhaweeyay."
    },
    {
      "resource_id": 46,
      "text": "Wuxuu heli naxariis iyo farax iyoJannada Naciima."
    },
    { "resource_id": 46, "text": "Hadduu yahay kuwa Midigta marina." },
    { "resource_id": 46, "text": "Nabadgalyaa kaaga sugnaatay kuwa midigta." },
    {
      "resource_id": 46,
      "text": "Hadduu yahay kuwa xaqa beeniyay ee dhumayna."
    },
    { "resource_id": 46, "text": "Wuxuu heli martiqaad iyo kulaylbadan." },
    { "resource_id": 46, "text": "Iyo galidda Naarta Jaxiimo." },
    { "resource_id": 46, "text": "Waxaad (la soo sheegay) waa run dhab ah." },
    { "resource_id": 46, "text": "Ee tasbiixso Magaca Eebaha wayn." }
  ],
  "meta": {
    "translation_name": "Mahmud Muhammad Abduh",
    "author_name": "Mahmud Muhammad Abduh",
    "filters": { "resource_id": 46, "chapter_number": "56" }
  }
}
