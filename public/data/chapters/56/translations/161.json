{
  "translations": [
    { "resource_id": 161, "text": "যখন সেই অবশ্যম্ভাবী ঘটনাটি ঘটবে," },
    { "resource_id": 161, "text": "তখন তার সংঘটন অস্বীকার করার কেউ থাকবে না," },
    {
      "resource_id": 161,
      "text": "(অনেককে করা হবে) নীচু, (অনেককে করা হবে) উঁচু,"
    },
    { "resource_id": 161, "text": "যখন পৃথিবী প্রবল কম্পনে হবে প্রকম্পিত," },
    { "resource_id": 161, "text": "আর পাহাড়গুলো হবে চূর্ণ বিচূর্ণ," },
    { "resource_id": 161, "text": "তখন তা বিক্ষিপ্ত ধূলিকণায় পরিণত হবে।" },
    { "resource_id": 161, "text": "আর তোমরা হবে তিন অংশে বিভক্ত," },
    {
      "resource_id": 161,
      "text": "তখন (হবে) ডান দিকের একটি দল; কত ভাগ্যবান ডান দিকের দল।"
    },
    {
      "resource_id": 161,
      "text": "আর বাম দিকের একটি দল; কত দুর্ভাগা বাম দিকের দলটি।"
    },
    {
      "resource_id": 161,
      "text": "আর (ঈমানে) অগ্রবর্তীরা তো (পরকালেও) অগ্রবর্তী,"
    },
    { "resource_id": 161, "text": "তারাই (আল্লাহর) নৈকট্যপ্রাপ্ত" },
    { "resource_id": 161, "text": "(তারা থাকবে) নি‘মাতে পরিপূর্ণ জান্নাতে।" },
    { "resource_id": 161, "text": "পূর্ববর্তীদের মধ্য হতে বহু সংখ্যক।" },
    { "resource_id": 161, "text": "আর পরবর্তীদের মধ্য হতে কম সংখ্যক।" },
    { "resource_id": 161, "text": "(তারা থাকবে) মণিমুক্তা খচিত আসনে," },
    {
      "resource_id": 161,
      "text": "তাতে তারা হেলান দিয়ে বসবে পরস্পর মুখোমুখী হয়ে।"
    },
    {
      "resource_id": 161,
      "text": "তাদের চারপাশে ঘুর ঘুর করবে (সেবায় নিয়োজিত) চির কিশোররা।"
    },
    {
      "resource_id": 161,
      "text": "পানপাত্র, কেটলি আর ঝর্ণার প্রবাহিত স্বচ্ছ সুরায় ভরা পেয়ালা নিয়ে,"
    },
    {
      "resource_id": 161,
      "text": "তা পান করলে মাথা ঘুরবে না, জ্ঞানও লোপ পাবে না"
    },
    {
      "resource_id": 161,
      "text": "আর নানান ফলমূল, ইচ্ছেমত যেটা তারা বেছে নেবে,"
    },
    { "resource_id": 161, "text": "আর পাখীর গোশত যেটা তাদের মনে চাইবে," },
    {
      "resource_id": 161,
      "text": "আর (সেখানে থাকবে) ডাগর ডাগর উজ্জ্বল সুন্দর চোখওয়ালা সুন্দরীরা,"
    },
    { "resource_id": 161, "text": "সযত্নে লুকিয়ে রাখা মুক্তোর মত," },
    { "resource_id": 161, "text": "তাদের কর্মের প্রতিদান হিসেবে!" },
    {
      "resource_id": 161,
      "text": "সেখানে তারা শুনবে না কোন অনর্থক কথাবার্তা, আর পাপের বুলি,"
    },
    { "resource_id": 161, "text": "এমন কথা ছাড়া যা হবে শান্তিময়, নিরাপদ," },
    { "resource_id": 161, "text": "আর ডানদিকের দল, কত ভাগ্যবান ডান দিকের দল!" },
    { "resource_id": 161, "text": "তারা থাকবে কাঁটা বিহীন বরই গাছগুলোর মাঝে," },
    {
      "resource_id": 161,
      "text": "কলা গাছের মাঝে যাতে আছে থরে থরে সাজানো কলা,"
    },
    { "resource_id": 161, "text": "বিস্তীর্ণ অঞ্চল-জুড়া ছায়ায়," },
    { "resource_id": 161, "text": "অবিরাম প্রবহমান পানির ধারে," },
    { "resource_id": 161, "text": "আর পর্যাপ্ত ফলমূল পরিবেষ্টিত হয়ে," },
    {
      "resource_id": 161,
      "text": "যা কখনও শেষ হবে না, কক্ষনো নিষিদ্ধও হবে না।"
    },
    { "resource_id": 161, "text": "আর উঁচু উঁচু বিছানায়।" },
    {
      "resource_id": 161,
      "text": "তাদেরকে (অর্থাৎ ঐ হুরদেরকে) আমি সৃষ্টি করেছি এক অভিনব সৃষ্টিতে,"
    },
    { "resource_id": 161, "text": "আর তাদেরকে করেছি কুমারী," },
    { "resource_id": 161, "text": "স্বামী ভক্তা, অনুরক্তা আর সমবয়স্কা," },
    { "resource_id": 161, "text": "(এ সব হল) ডান দিকের লোকদের জন্য," },
    {
      "resource_id": 161,
      "text": "(যারা হবে) পূর্ববর্তীদের মধ্য হতে বহু সংখ্যক"
    },
    { "resource_id": 161, "text": "আর পরবর্তীদের মধ্য থেকে বহুসংখ্যক" },
    { "resource_id": 161, "text": "আর বাম দিকের দল, কত হতভাগ্য বামদিকের দল!" },
    {
      "resource_id": 161,
      "text": "(তারা থাকবে) অত্যধিক গরম হাওয়া, ফুটন্ত পানি"
    },
    { "resource_id": 161, "text": "আর কালো ধোঁয়ার ছায়ায়," },
    { "resource_id": 161, "text": "যা শীতলও নয়, তৃপ্তিদায়কও নয়।" },
    { "resource_id": 161, "text": "ইতোপূর্বে তারা ভোগ বিলাসে মত্ত ছিল," },
    { "resource_id": 161, "text": "আর অবিরাম ক’রে যেত বড় বড় পাপের কাজ," },
    {
      "resource_id": 161,
      "text": "আর তারা বলত- ‘আমরা যখন মরে যাব আর মাটি ও হাড়ে পরিণত হব, তখন কি আমাদেরকে (নতুন জীবন দিয়ে) আবার উঠানো হবে?"
    },
    { "resource_id": 161, "text": "আর আমাদের বাপদাদাদেরকেও?" },
    { "resource_id": 161, "text": "বল- ‘পূর্ববর্তী আর পরবর্তী" },
    {
      "resource_id": 161,
      "text": "অবশ্যই সকলকে একত্রিত করা হবে একটা নির্ধারিত দিনে যা (আল্লাহর) জানা আছে।"
    },
    { "resource_id": 161, "text": "তখন হে গুমরাহ (সত্য) প্রত্যাখ্যানকারীরা!" },
    { "resource_id": 161, "text": "তোমরা অবশ্যই জাক্কুম গাছ থেকে আহার করবে," },
    { "resource_id": 161, "text": "তা দিয়ে তোমরা তোমাদের পেট ভর্তি করবে," },
    { "resource_id": 161, "text": "আর তার উপর পান করবে ফুটন্ত পানি," },
    { "resource_id": 161, "text": "আর তা পান করবে পিপাসা-কাতর উটের মত" },
    { "resource_id": 161, "text": "প্রতিফল দেয়ার দিনে এই হবে তাদের আপ্যায়ন" },
    {
      "resource_id": 161,
      "text": "আমিই তো তোমাদেরকে সৃষ্টি করেছি, তাহলে তোমরা সত্যকে বিশ্বাস করবে না কেন?"
    },
    {
      "resource_id": 161,
      "text": "তোমরা কি ভেবে দেখেছ- তোমরা যে বীর্য নিক্ষেপ কর,"
    },
    {
      "resource_id": 161,
      "text": "তা কি তোমরা সৃষ্টি কর, না তার সৃষ্টিকর্তা আমিই।"
    },
    {
      "resource_id": 161,
      "text": "তোমাদের মধ্যে মৃত্যু আমিই নির্ধারণ করি, আর আমি কিছুমাত্র অক্ষম নই"
    },
    {
      "resource_id": 161,
      "text": "তোমাদের আকার আকৃতি পরিবর্তন করতে আর তোমাদেরকে (নতুনভাবে) এমন এক আকৃতিতে সৃষ্টি করতে যা তোমরা জান না।"
    },
    {
      "resource_id": 161,
      "text": "তোমরা তোমাদের প্রথম সৃষ্টি সম্বন্ধে অবশ্যই জান তাহলে (আল্লাহ যে তোমাদেরকে পুনরায় সৃষ্টি করতে সক্ষম এ কথা) তোমরা অনুধাবন কর না কেন?"
    },
    {
      "resource_id": 161,
      "text": "তোমরা কি ভেবে দেখেছ তোমরা যে বীজ বপন কর সে সম্পর্কে?"
    },
    {
      "resource_id": 161,
      "text": "তোমরাই কি তা উৎপন্ন কর, না আমিই উৎপন্নকারী?"
    },
    {
      "resource_id": 161,
      "text": "আমি ইচ্ছে করলে তাকে অবশ্যই খড়কুটা করে দিতে পারি, তখন তোমরা হয়ে যাবে বিস্ময়ে হতবাক।"
    },
    {
      "resource_id": 161,
      "text": "(আর বলবে যে) ‘আমরা তো দায়গ্রস্ত হয়ে পড়লাম,"
    },
    { "resource_id": 161, "text": "বরং আমরা বঞ্চিত হয়ে গেলাম।" },
    {
      "resource_id": 161,
      "text": "তোমরা কি পানি সম্পর্কে চিন্তা করে দেখেছ যা তোমরা পান কর?"
    },
    {
      "resource_id": 161,
      "text": "তা কি তোমরাই মেঘ থেকে বর্ষণ কর, নাকি তার বষর্ণকারী আমিই?"
    },
    {
      "resource_id": 161,
      "text": "আমি ইচ্ছে করলে তাকে লবণাক্ত করে দিতে পারি, তাহলে কেন তোমরা শোকর আদায় কর না?"
    },
    {
      "resource_id": 161,
      "text": "তোমরা যে আগুন জ্বালাও সে সম্পর্কে কি তোমরা চিন্তা করে দেখেছ?"
    },
    {
      "resource_id": 161,
      "text": "তার (জ্বালানোর) গাছ (অর্থাৎ কাঠ) কি তোমরাই বানিয়েছ, নাকি আমিই বানিয়েছি?"
    },
    {
      "resource_id": 161,
      "text": "আমি তাকে (অর্থাৎ আগুনকে) করেছি স্মারক (যা জাহান্নামের আগুনের কথা স্মরণ করিয়ে দেয়) আর মরুর অধিবাসীদের জন্য দরকারী ও আরামের বস্তু।"
    },
    {
      "resource_id": 161,
      "text": "কাজেই (হে নবী!) তুমি তোমার মহান প্রতিপালকের মহিমা ও গৌরব ঘোষণা কর।"
    },
    {
      "resource_id": 161,
      "text": "উপরন্তু আমি শপথ করছি তারকারাজির অস্তাচলের।"
    },
    { "resource_id": 161, "text": "তা অবশ্যই অতি বড় শপথ যদি তোমরা জানতে!" },
    { "resource_id": 161, "text": "অবশ্যই তা সম্মানিত কুরআন," },
    { "resource_id": 161, "text": "(যা লিখিত আছে) সুরক্ষিত কিতাবে," },
    {
      "resource_id": 161,
      "text": "পূত-পবিত্র (ফেরেশতা) ছাড়া (শয়ত্বানেরা) তা স্পর্শ করতে পারে না,"
    },
    { "resource_id": 161, "text": "জগৎ সমূহের প্রতিপালকের নিকট থেকে অবতীর্ণ," },
    { "resource_id": 161, "text": "তবুও কি তোমরা এ বাণীকে তুচ্ছ মনে করছ?" },
    {
      "resource_id": 161,
      "text": "আর তাকে মিথ্যে বলাকেই তোমরা তোমাদের জীবিকা বানিয়ে নিয়েছ।"
    },
    {
      "resource_id": 161,
      "text": "তাহলে কেন (তোমরা বাধা দাও না) যখন প্রাণ এসে যায় কণ্ঠনালীতে?"
    },
    { "resource_id": 161, "text": "আর তোমরা তাকিয়ে তাকিয়ে দেখ," },
    {
      "resource_id": 161,
      "text": "আর আমি তোমাদের চেয়ে তার (অর্থাৎ প্রাণের) নিকটবর্তী, কিন্তু তোমরা দেখতে পাওনা।"
    },
    { "resource_id": 161, "text": "তোমরা যদি (আমার) কর্তৃত্বের অধীন না হও" },
    {
      "resource_id": 161,
      "text": "তাহলে তোমরা তাকে (অর্থাৎ তোমাদের প্রাণকে মৃত্যুর সময়) ফিরিয়ে নাও না কেন যদি তোমরা (তোমাদের দাবীতে) সত্যবাদী হয়েই থাক?"
    },
    {
      "resource_id": 161,
      "text": "অতএব সে যদি (আল্লাহর) নৈকট্য প্রাপ্তদের একজন হয়"
    },
    {
      "resource_id": 161,
      "text": "তাহলে (তার জন্য আছে) আরাম-শান্তি, উত্তম রিযক আর নি‘মাতে-ভরা জান্নাত।"
    },
    { "resource_id": 161, "text": "আর যদি সে ডান দিকের একজন হয়" },
    {
      "resource_id": 161,
      "text": "তাহলে হে ডানের বাসিন্দা! তোমার জন্য আছে শান্তি ও নিরাপত্তা।"
    },
    {
      "resource_id": 161,
      "text": "আর সে যদি সত্য অস্বীকারকারী গুমরাহদের অন্তর্গত হয়,"
    },
    { "resource_id": 161, "text": "তবে তার আপ্যায়ন হবে ফুটন্ত পানি দিয়ে।" },
    { "resource_id": 161, "text": "আর (তার জন্য আছে) জাহান্নামের আগুনের দহন," },
    { "resource_id": 161, "text": "এটা সুনিশ্চিত সত্য।" },
    {
      "resource_id": 161,
      "text": "কাজেই তুমি তোমার মহান প্রতিপালকের গৌরব ও মহিমা ঘোষণা কর।"
    }
  ],
  "meta": {
    "translation_name": "Taisirul Quran",
    "author_name": "Tawheed Publication",
    "filters": { "resource_id": 161, "chapter_number": "56" }
  }
}
