{
  "translations": [
    { "resource_id": 115, "text": "Idan mai aukuwa ta auku." },
    {
      "resource_id": 115,
      "text": "Bãbu wani (rai) mai ƙaryatãwa ga aukuwarta."
    },
    { "resource_id": 115, "text": "(Ita) mai ƙasƙantãwa ce, mai ɗaukakãwa." },
    { "resource_id": 115, "text": "Idan aka girgiza ƙasã girgizwa." },
    { "resource_id": 115, "text": "Kuma aka niƙe duwãtsu, niƙẽwa." },
    { "resource_id": 115, "text": "Sai suka kasance ƙũra da ake wãtsarwa." },
    { "resource_id": 115, "text": "Kuma kun kasance nau'i uku." },
    {
      "resource_id": 115,
      "text": "Watau mazõwa dãma<sup foot_note=132657>1</sup>. Mẽne ne mazõwa dãma?"
    },
    { "resource_id": 115, "text": "Da mazõwa hagu. Mẽne ne mazõwa hagu?" },
    {
      "resource_id": 115,
      "text": "Da waɗanda suka tsẽre. Sũ wɗanda suka tsẽren nan,"
    },
    { "resource_id": 115, "text": "Waɗancan, sũ ne waɗanda aka kusantar." },
    { "resource_id": 115, "text": "A ckin Aljannar ni'ima." },
    {
      "resource_id": 115,
      "text": "Jama'a ne daga mutãnen farko.<sup foot_note=132658>1</sup>"
    },
    { "resource_id": 115, "text": "Da kaɗan daga mutãnen ƙarshe." },
    { "resource_id": 115, "text": "(Sunã) a kan wasu gadãje sãƙaƙƙu." },
    {
      "resource_id": 115,
      "text": "Sunã gincire a kansu, sunã mãsu kallon jũna."
    },
    {
      "resource_id": 115,
      "text": "Wasu yara samãri na dindindin gẽwaya a kansu."
    },
    {
      "resource_id": 115,
      "text": "Da wasu kõfuna da shantula da hinjãlai daga (giya) mai ɓuɓɓuga."
    },
    {
      "resource_id": 115,
      "text": "Bã a sanya musu cĩwon jirĩ sabõda ita, kuma bã su buguwa."
    },
    {
      "resource_id": 115,
      "text": "Da wasu 'ya'yan itãcen marmari daga irin waɗanda suke zãɓe."
    },
    {
      "resource_id": 115,
      "text": "Da nãman tsuntsãye daga wanda suke ganin sha'awa."
    },
    {
      "resource_id": 115,
      "text": "Da wasu mãtã mãsu fararen idanu da girmansu."
    },
    { "resource_id": 115, "text": "Kamar misãlan lu'ulu'u wanda aka ɓõye." },
    {
      "resource_id": 115,
      "text": "A kan sakamakon, dõmin abin da suka kasance sunã aikatãwa."
    },
    {
      "resource_id": 115,
      "text": "Bã su jin wata yãsassar magana a cikinta, kuma bã su jin sun yi laifi."
    },
    {
      "resource_id": 115,
      "text": "Sai dai wata magana (mai dãɗi): Salãmun, Salãmun."
    },
    { "resource_id": 115, "text": "Da mazõwa dãma. Mẽne ne mazõwa dãma?" },
    { "resource_id": 115, "text": "(Sunã) a cikin itãcen magarya maras ƙaya." },
    { "resource_id": 115, "text": "Da wata ayaba mai yawan 'ya'ya." },
    { "resource_id": 115, "text": "Da wata inuwa mĩƙaƙƙiya." },
    { "resource_id": 115, "text": "Da wani ruwa mai gudãna." },
    { "resource_id": 115, "text": "Da wasu 'ya'yan itacen marmari mãsu yawa." },
    { "resource_id": 115, "text": "Bã su yankẽwa kuma bã a hana su." },
    { "resource_id": 115, "text": "Da wasu shimfiɗu maɗaukaka." },
    { "resource_id": 115, "text": "Lalle Mũ, Mun ƙãga halittarsu ƙãgãwa." },
    { "resource_id": 115, "text": "Sa'an nan Muka sanya su budurwai." },
    { "resource_id": 115, "text": "Mãsu son mazansu, a cikin tsãrã ɗaya." },
    { "resource_id": 115, "text": "Ga mazõwa dãma." },
    { "resource_id": 115, "text": "Wata ƙungiya ce daga mutãnen farko." },
    { "resource_id": 115, "text": "Da wata ƙungiya daga mutãnen ƙarshe." },
    { "resource_id": 115, "text": "Mazõwa hagu, Mẽne ne mazõwa hagu?" },
    {
      "resource_id": 115,
      "text": "Sunã a cikin wata iskar zãfi da wani ruwan zãfi."
    },
    { "resource_id": 115, "text": "Da wata inuwa ta hayãƙi mai baƙi." },
    {
      "resource_id": 115,
      "text": "Bã mai sanyi ba, kuma bã mai wata ni'ima ba."
    },
    {
      "resource_id": 115,
      "text": "Lalle sũ, sun kasance a gabãnin wannan waɗanda aka jiyar dãɗi."
    },
    {
      "resource_id": 115,
      "text": "Kuma sun kasance sunã dõgẽwa a kan mummũnan zunubi mai girma."
    },
    {
      "resource_id": 115,
      "text": "Kuma sun kasance sunã cẽwa: \"Shin idan mun mutukuma muko kasance turɓãya da ƙasũsuwa shin lalle mũ waɗanda zã a kõma rãyarwa ne haƙĩƙatan?\""
    },
    { "resource_id": 115, "text": "\"Shin, kuma da ubanninmu na farko?\"" },
    {
      "resource_id": 115,
      "text": "Ka ce: \"Lalle mutãnen farko da na ƙarshe.\""
    },
    {
      "resource_id": 115,
      "text": "\"Tabbas, waɗanda ake tãrãwa ne a cikin wani yini sananne.\""
    },
    {
      "resource_id": 115,
      "text": "\"Sa'an nan lalle ku, ya kũ ɓatattu, mãsu ƙaryatãwa!\""
    },
    {
      "resource_id": 115,
      "text": "\"Lalle mãsu cĩ ne daga wata itãciya ta zaƙƙum (ɗanyen wutã).\""
    },
    {
      "resource_id": 115,
      "text": "\"Har za ku zama mãsu cika cikunna daga gare ta.\""
    },
    {
      "resource_id": 115,
      "text": "\"Sa'an nan kuma mãsu shã ne, a kan wannan abin cin, daga ruwan zãfi.\""
    },
    {
      "resource_id": 115,
      "text": "\"Ku zama mãsu shã irin shan rãƙuma mãsu ƙishirwa.\""
    },
    { "resource_id": 115, "text": "Wannan ita ce liyãfarsu a rãnar sakamako." },
    {
      "resource_id": 115,
      "text": "Mũ ne Muka halitta ku, to, don me bã zã ku gaskata ba?"
    },
    {
      "resource_id": 115,
      "text": "Shin kuma kun ga abin da kuke fitarwa na maniyyi?"
    },
    {
      "resource_id": 115,
      "text": "Shin kũ ne kuke halitta shi, kõ kuwa mũ ne Mãsu halittãwa?"
    },
    {
      "resource_id": 115,
      "text": "Mũ ne Muka ƙaddara mutuwa a tsakãninku, kuma ba Mu zama Mãsu gajiyãwa<sup foot_note=132659>1</sup> ba,"
    },
    {
      "resource_id": 115,
      "text": "A kan Mu musanya waɗansu (mutãne) kamarku, kuma Mu mayar da ku a cikin wata halitta da ba ku sani ba."
    },
    {
      "resource_id": 115,
      "text": "Kuma lalle, ne haƙĩƙa, kun san halittar farko, to, don me ba zã ku yi tunãni ba?"
    },
    { "resource_id": 115, "text": "Shin, kuma kun ga abin da kũke nõmãwa?" },
    {
      "resource_id": 115,
      "text": "Shin, kũ ne ke tsirar da shi kõ kuwa Mũ ne Mãsu tsirarwa?"
    },
    {
      "resource_id": 115,
      "text": "Dã Munã so lalle, da Mun sanya shi bũsasshiyar ciyãwa, sai ku yini kunã mãmãkin bãƙin ciki."
    },
    {
      "resource_id": 115,
      "text": "(Kunã cẽwa) \"Lalle haƙĩƙa an azã mana tãra!\""
    },
    {
      "resource_id": 115,
      "text": "\"Ã'a, mun dai zama waɗanda aka hanã wa!\""
    },
    {
      "resource_id": 115,
      "text": "Shin, kuma kun ga ruwa wannan da kuke sha?"
    },
    {
      "resource_id": 115,
      "text": "Shin, kũ ne kuke saukar da shi daga girgije, kõ kuwa Mũne Mãsu saukarwa?"
    },
    {
      "resource_id": 115,
      "text": "Dã Mun so, dã Mun mayar da shi ruwan zartsi. To don me bã ku gõdẽwa?"
    },
    {
      "resource_id": 115,
      "text": "Shin, kuma kun ga wutã wannan da kuke ƙyastãwa?"
    },
    {
      "resource_id": 115,
      "text": "Shin, kũ ne kuke ƙagã halittar itãciyarta, kõ kuwa Mũ ne Mãsu ƙãgãwa?"
    },
    {
      "resource_id": 115,
      "text": "Mũ ne Muka sanya ta wata abar wa'azi da jin dãɗi ga matafiya a cikin jẽji."
    },
    {
      "resource_id": 115,
      "text": "Sai ka tsarkake sũnan Ubangijinka Mai girma."
    },
    {
      "resource_id": 115,
      "text": "To, bã sai Na yi rantsuwa ba da lõkutan fãɗuwar taurãri."
    },
    {
      "resource_id": 115,
      "text": "Kuma lalle ne' haƙĩƙa, rantsuwa ce mai girma, dã kun sani."
    },
    {
      "resource_id": 115,
      "text": "Lalle shi (wannan littãfi), haƙĩƙa, abin karantãwa ne mai daraja."
    },
    { "resource_id": 115, "text": "A cikin wani littafi tsararre." },
    {
      "resource_id": 115,
      "text": "Bãbu mai shãfa shi fãce waɗanda aka tsarkake."
    },
    {
      "resource_id": 115,
      "text": "Wanda aka saukar ne daga Ubangijin halitta."
    },
    {
      "resource_id": 115,
      "text": "Shin, to, wannan lãbãrin ne kuke mãsu wulãkantãwa?"
    },
    {
      "resource_id": 115,
      "text": "Kuma kunã sanya arzikinku (game da shi) lalle kũ, ku ƙaryata (shi)?"
    },
    {
      "resource_id": 115,
      "text": "To, don me idan rai ya kai ga maƙõshi? (Kusa da mutuwa)."
    },
    {
      "resource_id": 115,
      "text": "Alhãli kuwa kũ, a lõklcin nan, kunã kallo."
    },
    {
      "resource_id": 115,
      "text": "Kuma Mũ ne mafi kusanta gare shi daga gare ku, to, amma kũ bã ku gani."
    },
    {
      "resource_id": 115,
      "text": "To, don me in dai kun kasance bã waɗanda zã a yi wa sakamako ba?"
    },
    {
      "resource_id": 115,
      "text": "Ku mayar da shi (cikin jikinsa) har idan kun kasance mãsu gaskiya.<sup foot_note=132660>1</sup>"
    },
    {
      "resource_id": 115,
      "text": "To, amma idan (mai mutuwar) ya kasance daga makusanta,"
    },
    {
      "resource_id": 115,
      "text": "Sai hũtawa da kyakkyawan abinci da Aljannar ni'ima."
    },
    {
      "resource_id": 115,
      "text": "Kuma amma idan ya kasance daga mazõwa dãma,"
    },
    {
      "resource_id": 115,
      "text": "Sai (a ce masa) aminci ya tabbata a gare ka daga mazõwa dãma."
    },
    {
      "resource_id": 115,
      "text": "Kuma amma idan ya kasance daga mãsu ƙaryatãwar, ɓatattun,"
    },
    { "resource_id": 115, "text": "Sai wata liyãfa ta ruwan zãfi." },
    { "resource_id": 115, "text": "Da ƙõnuwa da Jahĩm," },
    {
      "resource_id": 115,
      "text": "Lalle wannan, haƙĩƙa, ita ce gaskiya ta yaƙĩni."
    },
    {
      "resource_id": 115,
      "text": "Sabõda haka, ka tsarkake<sup foot_note=132661>1</sup> sũnan Ubangijinka, Mai karimci."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "56" }
  }
}
