{
  "translations": [
    { "resource_id": 44, "text": "Când faptul se va împlini," },
    { "resource_id": 44, "text": "nimeni nu-l va mai socoti minciună." },
    { "resource_id": 44, "text": "El coboară, El ridică!" },
    { "resource_id": 44, "text": "Când pământul va fi zgâlţâit din ţâţâni," },
    { "resource_id": 44, "text": "când munţii vor fi făcuţi fărâme" },
    { "resource_id": 44, "text": "şi vor fi precum praful spulberat," },
    { "resource_id": 44, "text": "atunci veţi fi voi de trei feluri." },
    {
      "resource_id": 44,
      "text": "Cei de-a dreapta! Cine vor fi oare cei de-a dreapta?"
    },
    {
      "resource_id": 44,
      "text": "Cei de-a stânga! Cine vor fi oare cei de-a stânga?"
    },
    { "resource_id": 44, "text": "Cei înainte mergători. Înainte mergătorii," },
    { "resource_id": 44, "text": "ei vor fi cei apropiaţi." },
    { "resource_id": 44, "text": "În Grădinile Plăcerii" },
    { "resource_id": 44, "text": "vor fi mulţime dintre primii" },
    { "resource_id": 44, "text": "şi puţinii dintre ultimii," },
    { "resource_id": 44, "text": "pe paturi împletite," },
    { "resource_id": 44, "text": "întinşi pe ele faţă în faţă." },
    {
      "resource_id": 44,
      "text": "Flăcăiandri nemuritori vor umbla printre ei"
    },
    {
      "resource_id": 44,
      "text": "cu potire şi ibrice, şi un pocal de la izvor"
    },
    {
      "resource_id": 44,
      "text": "de care nu-i va durea capul şi nici nu se vor îmbăta;"
    },
    { "resource_id": 44, "text": "fructele vor fi pe alese" },
    { "resource_id": 44, "text": "şi carnea de pasăre după poftă." },
    { "resource_id": 44, "text": "Vor avea acolo hurii cu ochi" },
    { "resource_id": 44, "text": "asemenea mărgăritarelor ascunse" },
    { "resource_id": 44, "text": "drept răsplată a faptelor lor." },
    {
      "resource_id": 44,
      "text": "Şi nu vor auzi acolo vorbe deşarte şi nici învinuiri de păcate"
    },
    {
      "resource_id": 44,
      "text": "ci numai un singur cuvânt: “Pace!... Pace!”"
    },
    {
      "resource_id": 44,
      "text": "Cei de-a dreapta! Ce va fi cu cei de-a dreapta?"
    },
    { "resource_id": 44, "text": "Ei vor sta sub lotuşi despinaţi," },
    { "resource_id": 44, "text": "sub salcâmi frumos înşiraţi." },
    { "resource_id": 44, "text": "sub umbră întinsă," },
    { "resource_id": 44, "text": "lângă apă curgătoare," },
    { "resource_id": 44, "text": "cu fructe din belşug" },
    { "resource_id": 44, "text": "neculese dinainte şi neoprite," },
    { "resource_id": 44, "text": "pe aşternuturi înălţate." },
    { "resource_id": 44, "text": "Noi le-am făcut pe ele în chip deosebit," },
    { "resource_id": 44, "text": "Noi le-am făcut fecioare," },
    { "resource_id": 44, "text": "iubitoare, însoţitoare" },
    { "resource_id": 44, "text": "celor de-a dreapta." },
    { "resource_id": 44, "text": "Mulţi vor fi dintre cei dintâi" },
    { "resource_id": 44, "text": "şi mulţi vor fi dintre cei de pe urmă." },
    {
      "resource_id": 44,
      "text": "Cei de-a stânga! Ce va fi cu cei de-a stânga?"
    },
    {
      "resource_id": 44,
      "text": "Ei vor sta sub un vânt arzător într-o apă clocotindă,"
    },
    { "resource_id": 44, "text": "sub o umbră de fum negru," },
    { "resource_id": 44, "text": "nici răcoroasă şi nici plăcută." },
    { "resource_id": 44, "text": "Înainte îndestulaţi fiind," },
    { "resource_id": 44, "text": "stăruiau în marele păcat." },
    {
      "resource_id": 44,
      "text": "Ei spuneau: “După ce vom muri şi vom fi ţărână şi oase, vom mai fi noi oare sculaţi"
    },
    { "resource_id": 44, "text": "ori strămoşii noştri dintâi?”" },
    { "resource_id": 44, "text": "Spune: “Cei dintâi şi cei de pe urmă," },
    {
      "resource_id": 44,
      "text": "vor fi adunaţi la vremea cunoscută a unei Zile.”"
    },
    { "resource_id": 44, "text": "O, voi cei rătăciţi, cei hulitori!" },
    { "resource_id": 44, "text": "Veţi mânca fructe din copacul Zaqqum" },
    { "resource_id": 44, "text": "până vă veţi umple burţile," },
    { "resource_id": 44, "text": "apoi veţi bea după ele apă clocotindă —" },
    { "resource_id": 44, "text": "veţi bea precum cămilele însetate." },
    { "resource_id": 44, "text": "Aşa va fi găzduirea lor în Ziua Judecăţii!" },
    { "resource_id": 44, "text": "Noi v-am creat. De ce nu credeţi totuşi?" },
    { "resource_id": 44, "text": "Vedeţi sămânţa pe care o vărsaţi?" },
    { "resource_id": 44, "text": "Voi aţi creat-o ori Noi suntem Creatorii?" },
    {
      "resource_id": 44,
      "text": "Noi am sorocit moartea printre voi şi nimeni nu Ne-o poate lua înainte"
    },
    {
      "resource_id": 44,
      "text": "ca să vă înlocuim cu alţii asemenea vouă şi să vă facem cum voi nici nu ştiţi."
    },
    {
      "resource_id": 44,
      "text": "Cunoaşteţi întâia facere? De ce nu vă aduceţi aminte însă?"
    },
    { "resource_id": 44, "text": "Aţi văzut ceea ce aţi arat?" },
    {
      "resource_id": 44,
      "text": "Voi îl veţi semăna ori Noi vom fi Semănătorii?"
    },
    {
      "resource_id": 44,
      "text": "Dacă am vrea, l-am face pustiu. V-ar mai arde, atunci, de glume?"
    },
    { "resource_id": 44, "text": "“Iată-ne datornici," },
    { "resource_id": 44, "text": "ba chiar de tot lipsiţi!”" },
    { "resource_id": 44, "text": "Aţi văzut apa pe care o beţi?" },
    {
      "resource_id": 44,
      "text": "Voi aţi pogorât-o din nori ori Noi suntem Cei care am pogorât-o?"
    },
    {
      "resource_id": 44,
      "text": "Dacă am vrea, am face-o amară! De ce nu mulţumiţi totuşi!"
    },
    { "resource_id": 44, "text": "Aţi văzut focul pe care-l aprindeţi?" },
    {
      "resource_id": 44,
      "text": "Voi aţi făcut să crească copacul lui ori Noi suntem cei care l-am făcut?"
    },
    {
      "resource_id": 44,
      "text": "Noi am făcut toate acestea drept amintire şi bucurie pentru călătorii pustiului."
    },
    { "resource_id": 44, "text": "Preamăreşte numele Domnului tău cel Mare." },
    { "resource_id": 44, "text": "Nu!... Jur pe asfinţitul stelelor!" },
    { "resource_id": 44, "text": "Şi este un jurământ, dacă ştiţi, greu!" },
    { "resource_id": 44, "text": "Acesta este un Coran Prea-cinstit." },
    { "resource_id": 44, "text": "dintr-o Carte ascunsă." },
    { "resource_id": 44, "text": "Să nu-l atingă decât cei curaţi," },
    { "resource_id": 44, "text": "căci este o Pogorâre de la Domnul lumilor!" },
    { "resource_id": 44, "text": "Vă îndoiţi de această spusă?" },
    { "resource_id": 44, "text": "Vreţi să vă câştigaţi traiul hulind?" },
    { "resource_id": 44, "text": "Când sufletul dă să iasă" },
    { "resource_id": 44, "text": "şi voi, în clipa aceea îl priviţi," },
    {
      "resource_id": 44,
      "text": "Noi suntem mult mai aproape de el decât voi cei ce-l înconjuraţi, însă nu Ne puteţi zări."
    },
    {
      "resource_id": 44,
      "text": "Dacă nu aţi fi printre cei care vor fi judecaţi,"
    },
    {
      "resource_id": 44,
      "text": "de ce nu întoarceţi acest suflet, dacă spuneţi adevărul?"
    },
    {
      "resource_id": 44,
      "text": "Dacă acest om este dintre cei apropiaţi de Dumnezeu,"
    },
    {
      "resource_id": 44,
      "text": "va găsi tihna, parfumurile şi Grădinile Plăcerii."
    },
    { "resource_id": 44, "text": "Dacă este dintre cei de-a dreapta:" },
    {
      "resource_id": 44,
      "text": "“Pace ţie!... Tu eşti cu cei de-a dreapta!”"
    },
    { "resource_id": 44, "text": "Dacă este însă dintre hulitorii rătăciţi," },
    { "resource_id": 44, "text": "va fi găzduit în apă clocotindă" },
    { "resource_id": 44, "text": "şi apoi aruncat în Iadul cu flăcări." },
    { "resource_id": 44, "text": "Acesta este Adevărul sigur!" },
    { "resource_id": 44, "text": "Preamăreşte Numele Domnului tău cel Mare!" }
  ],
  "meta": {
    "translation_name": "Grigore",
    "author_name": "George Grigore",
    "filters": { "resource_id": 44, "chapter_number": "56" }
  }
}
