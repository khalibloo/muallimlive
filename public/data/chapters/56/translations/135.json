{
  "translations": [
    { "resource_id": 135, "text": "هنگامی که واقعۀ [قیامت] رخ دهد،" },
    { "resource_id": 135, "text": "[خواهید دید كه‌] در وقوع آن دروغى نیست؛" },
    {
      "resource_id": 135,
      "text": "[گروهى را] خوار مى‌كند [و گروهى را] رفعتِ مقام مى‌بخشد."
    },
    { "resource_id": 135, "text": "آنگاه كه زمین به سختى لرزانده شود" },
    { "resource_id": 135, "text": "و کوه‌ها به شدت متلاشى شوند" },
    { "resource_id": 135, "text": "و [به صورت] غبارى پراكنده درآیند" },
    { "resource_id": 135, "text": "و شما به سه گروه تقسیم شوید:" },
    {
      "resource_id": 135,
      "text": "[گروه نخست:] سعادتمندان [هستند]؛ چه سعادتمندانی [و چه نیکو جایگاهی]!"
    },
    {
      "resource_id": 135,
      "text": "و [گروه دیگر:] تیره‌بختان [هستند]؛ چه تیره‌بختانی [و چه بد جایگاهی]!"
    },
    {
      "resource_id": 135,
      "text": "و [سومین گروه:] پیشگامان که [در نیکی‌ها] سبقت گرفتند."
    },
    { "resource_id": 135, "text": "آنان مقرّبان [درگاه الهی] هستند." },
    { "resource_id": 135, "text": "در باغ‌های پرنعمت [بهشت جای دارند]." },
    {
      "resource_id": 135,
      "text": "گروه بسیاری از آنان، از پیشینیان هستند [خواه از امت اسلام یا از امت‌های گذشته]؛"
    },
    { "resource_id": 135, "text": "و اندکی از آیندگان [و متأخران] هستند." },
    { "resource_id": 135, "text": "كه بر تخت‌های گوهرنشان،" },
    { "resource_id": 135, "text": "روبروى هم تكیه زده‌اند." },
    {
      "resource_id": 135,
      "text": "نوجوانانى جاودان [با طراوت،] همواره گردِ آنان [به خدمت] مى‌گردند."
    },
    {
      "resource_id": 135,
      "text": "با جام‌ها و کوزه‌ها و پیاله‌هایی از شراب جارى؛"
    },
    {
      "resource_id": 135,
      "text": "[شرابی] كه از نوشیدنش سردرد نمی‌گیرند و دستخوشِ مستى نمی‌شوند."
    },
    {
      "resource_id": 135,
      "text": "و از هر میوه‌اى كه بخواهند [در اختیار دارند]؛"
    },
    {
      "resource_id": 135,
      "text": "و از هر گوشتِ پرنده‌اى که میل داشته باشند؛"
    },
    { "resource_id": 135, "text": "و [همسرانی از] حور العین؛" },
    { "resource_id": 135, "text": "همچون مروارید پنهان در صدف؛" },
    { "resource_id": 135, "text": "[اینها همه،] پاداش اعمالشان است." },
    {
      "resource_id": 135,
      "text": "در آنجا [سخن] یاوه و گناه‌آلودی نخواهند شنید؛"
    },
    { "resource_id": 135, "text": "مگر سلام و درود [فرشتگان و بهشتیان]." },
    { "resource_id": 135, "text": "و [اما] سعادتمندان؛ چه سعادتمندانی!" },
    { "resource_id": 135, "text": "در کنار درختان بی‌خارِ سدر [هستند]؛" },
    { "resource_id": 135, "text": "و درختان موز با خوشه‌هاى برهم‌نشسته" },
    { "resource_id": 135, "text": "با سایه‌اى گسترده" },
    { "resource_id": 135, "text": "و آبِ همواره روان؛" },
    { "resource_id": 135, "text": "و میوه‌هاى فراوان" },
    { "resource_id": 135, "text": "كه نه تمام می‌شود و نه ممنوع می‌گردد،" },
    { "resource_id": 135, "text": "و بسترهای برافراشته [و ارزشمند]" },
    {
      "resource_id": 135,
      "text": "و همسرانى که با آفرینشى ویژه پدید آوردیم [که زیبایی و جوانیِ جاودان دارند]؛"
    },
    { "resource_id": 135, "text": "همواره دوشیزه‌اند" },
    { "resource_id": 135, "text": "و شوهردوستانی هم‌سن‌وسال هستند." },
    { "resource_id": 135, "text": "[همۀ این نعمت‌ها،] براى سعادتمندان است" },
    { "resource_id": 135, "text": "كه برخی از آنان از پیشینیان" },
    { "resource_id": 135, "text": "و برخی دیگر از متأخران هستند." },
    { "resource_id": 135, "text": "و [اما] تیره‌بختان؛ چه تیره‌بختانی!" },
    { "resource_id": 135, "text": "در میان باد سوزان و آب جوشان قرار دارند" },
    { "resource_id": 135, "text": "و سایه‌هایى از دود سیاه" },
    { "resource_id": 135, "text": "كه نه خنک است و نه خوش." },
    { "resource_id": 135, "text": "آنان در دنیا ثروتمند و سرکش بودند" },
    { "resource_id": 135, "text": "و بر گناه بزرگِ [شرک] اصرار می‌ورزیدند؛" },
    {
      "resource_id": 135,
      "text": "و می‌گفتند: «آیا هنگامی که مردیم و خاک و استخوان شدیم، برانگیخته خواهیم شد؟"
    },
    { "resource_id": 135, "text": "آیا نیاکان ما [نیز برانگیخته می‌شوند]؟»" },
    {
      "resource_id": 135,
      "text": "[ای پیامبر، به کافران] بگو: «بی‌تردید، گذشتگان و آیندگان،"
    },
    { "resource_id": 135, "text": "همه در وعده‌گاهِ قیامت جمع خواهند شد»." },
    { "resource_id": 135, "text": "آنگاه شما، اى گمراهان تكذیب‌كننده،" },
    { "resource_id": 135, "text": "قطعاً از [میوۀ] درخت زَقّوم خواهید خورد؛" },
    { "resource_id": 135, "text": "و شکم‌ها را از آن انباشته مى‌كنید؛" },
    { "resource_id": 135, "text": "آنگاه روی آن، آب جوشان مى‌نوشید؛" },
    { "resource_id": 135, "text": "همچون شترانِ عطش‌زده." },
    { "resource_id": 135, "text": "این پذیرایىِ آنان در روز جزاست." },
    {
      "resource_id": 135,
      "text": "ماییم كه شما را [از هیچ] آفریده‌ایم؛ پس چرا [آفرینشِ دوباره را] باور ندارید؟"
    },
    {
      "resource_id": 135,
      "text": "آیا به نطفه‌ای که [در رحِم همسرانتان] می‌ریزید، توجه كرده‌اید؟"
    },
    {
      "resource_id": 135,
      "text": "آیا شما آن را مى‌آفرینید یا ما آفریننده‌اش هستیم؟"
    },
    {
      "resource_id": 135,
      "text": "ما مرگ را در میان شما مقدر کردیم و ناتوان نیستیم"
    },
    {
      "resource_id": 135,
      "text": "كه امثال شما را جایگزین [خودتان] كنیم و شما را به گونه‌اى كه از آن بى‌خبرید، [در آفرینشى نو] پدید آوریم."
    },
    {
      "resource_id": 135,
      "text": "شما كه از آفرینش نخستین به روشنى آگاه شده‌اید، چرا [به یاد آخرت نمی‌افتید و] پند نمی‌گیرید؟"
    },
    {
      "resource_id": 135,
      "text": "آیا به دانه‌هایى كه مى‌كارید، توجه كرده‌اید؟"
    },
    {
      "resource_id": 135,
      "text": "آیا شما هستید كه آن را مى‌رویانید یا ما رویاننده‌ایم؟"
    },
    {
      "resource_id": 135,
      "text": "اگر مى‌خواستیم، آن را خاشاک مى‌كردیم؛ چنان كه شگفت‌زده شوید."
    },
    {
      "resource_id": 135,
      "text": "[و چنان آن را نابود می‌کردیم که بگویید:] «ما زیان کرده‌ایم؛"
    },
    { "resource_id": 135, "text": "بلكه همه چیز را از دست داده‌ایم»." },
    { "resource_id": 135, "text": "آیا به آبى كه مى‌نوشید توجه كرده‌اید؟" },
    {
      "resource_id": 135,
      "text": "آیا شما آن را از ابر فروباریدید یا ما فرودآورندۀ آن هستیم."
    },
    {
      "resource_id": 135,
      "text": "اگر مى‌خواستیم، آن را بسیار شور و تلخ مى‌کردیم؛ پس چرا شکر به جای نمی‌آورید؟"
    },
    { "resource_id": 135, "text": "آیا به آتشى كه مى‌افروزید توجه كرده‌اید؟" },
    {
      "resource_id": 135,
      "text": "آیا شما درختش را آفریده‌اید یا ما آفریده‌ایم؟"
    },
    {
      "resource_id": 135,
      "text": "ما این آتش را وسیلۀ یادآورى [عذاب دوزخ] و مایۀ برخوردارى [و راحتی] مسافران قرار داده‌ایم."
    },
    {
      "resource_id": 135,
      "text": "پس [ای پیامبر،] به نام پروردگارِ بزرگت تسبیح گوى [و او را به پاکی یاد کن]."
    },
    { "resource_id": 135, "text": "سوگند به جایگاه ستارگان" },
    { "resource_id": 135, "text": "که اگر بدانید، سوگند بزرگی است." },
    { "resource_id": 135, "text": "كه این [گفتار]، قرآنى گرانقدر است؛" },
    { "resource_id": 135, "text": "در لوح محفوظ قرار دارد." },
    {
      "resource_id": 135,
      "text": "جز فرشتگان پاک‌سیرت، کسی [آن را نمی‌بیند و] به آن دسترسی ندارد."
    },
    { "resource_id": 135, "text": "از سوی پروردگار جهانیان نازل شده است." },
    {
      "resource_id": 135,
      "text": "آیا این سخن را سبک [و غیر قابل اعتنا] مى‌دانید؟!"
    },
    {
      "resource_id": 135,
      "text": "و به جای شکرِ روزی‌هایی که به شما داده شده است، آن را دروغ می‌پندارید؟"
    },
    {
      "resource_id": 135,
      "text": "آنگاه كه [جان نزدیكانتان] به گلوگاه مى‌رسد"
    },
    { "resource_id": 135, "text": "و شما در آن هنگام نظاره مى‌كنید" },
    {
      "resource_id": 135,
      "text": "و ما از شما به او نزدیک‌تریم؛ ولى نمى‌بینید."
    },
    {
      "resource_id": 135,
      "text": "اگر هرگز در برابر اعمالتان جزا داده نمی‌شوید [و قیامتی نیست]،"
    },
    {
      "resource_id": 135,
      "text": "و اگر راست مى‌گویید، چرا جانش را بازنمى‌گردانید؟"
    },
    { "resource_id": 135, "text": "اما اگر او در زمرۀ مقرّبان باشد،" },
    { "resource_id": 135, "text": "در آرامش و گشایش و بهشت پرنعمت است؛" },
    { "resource_id": 135, "text": "و اگر در زمرۀ سعادتمندان باشد،" },
    {
      "resource_id": 135,
      "text": "[به او گفته می‌شود:] «سلامت و امنیت بر تو باد، که از سعادتمندان هستی»؛"
    },
    {
      "resource_id": 135,
      "text": "اما اگر از تکذیب‌کنندگان گمراه [و در زمرۀ تیره‌بختان] باشد،"
    },
    { "resource_id": 135, "text": "با آب جوشان [از او] پذیرایی می‌شود" },
    { "resource_id": 135, "text": "و به [آتش] دوزخ در‌می‌آید." },
    {
      "resource_id": 135,
      "text": "این [وعدۀ پاداش و عذاب،] یقیناً حقیقت دارد [و تردیدی در وقوع آن نیست]."
    },
    {
      "resource_id": 135,
      "text": "پس [ای پیامبر،] با [ذکرِ] نامِ پروردگار بزرگت [او را] تسبیح گوی."
    }
  ],
  "meta": {
    "translation_name": "IslamHouse.com",
    "author_name": "IslamHouse.com",
    "filters": { "resource_id": 135, "chapter_number": "56" }
  }
}
