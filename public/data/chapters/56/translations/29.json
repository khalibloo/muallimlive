{
  "translations": [
    { "resource_id": 29, "text": "هنگامی‌که واقعۀ قیامت واقع شود." },
    { "resource_id": 29, "text": "که در واقع شدنش هیچ دروغی نیست." },
    {
      "resource_id": 29,
      "text": "(گروهی را) خوار کننده، (و گروهی را) بر‌افرازنده است [ گروه کافران را خوار می‌کند و به دوزخ روانه می‌کند، و گروه مؤمنان را سربلند و شاد به بهشت می‌فرستد. (تفسیر طبری و ابن کثیر).]."
    },
    { "resource_id": 29, "text": "هنگامی‌که زمین بشدّت لرزانده شود." },
    { "resource_id": 29, "text": "و کوه‌ها (درهم کوبیده و) متلاشی شود." },
    { "resource_id": 29, "text": "پس چون غبار پراکنده گردد" },
    { "resource_id": 29, "text": "و شما سه گروه (تقسیم) شوید:" },
    {
      "resource_id": 29,
      "text": "پس (گروه نخست سعاد تمندان) یاران دست راست، (سعاد تمندان) یاران دست راست چه حال دارند؟"
    },
    {
      "resource_id": 29,
      "text": "و (گروه دیگر شقاوتمندان) یاران دست چپ، (شقاوتمندان) یاران دست چپ چه حال دارند؟"
    },
    { "resource_id": 29, "text": "و (سومین گروه) پیشگامان پیشرو." },
    { "resource_id": 29, "text": "آن‌ها مقربان هستند." },
    { "resource_id": 29, "text": "در باغ‌های پر نعمت (بهشت جای دارند)." },
    { "resource_id": 29, "text": "گروهی بسیاری از پیشینیان." },
    { "resource_id": 29, "text": "و اندکی از آیندگان هستند." },
    { "resource_id": 29, "text": "بر تخت‌هایی چیده شده و مرصّع." },
    {
      "resource_id": 29,
      "text": "در حالی‌که رو به روی هم بر آن تکیه زده‌اند."
    },
    {
      "resource_id": 29,
      "text": "نو جوانانی جاودان پیوسته بر گرد‌‌شان می‌چرخند."
    },
    {
      "resource_id": 29,
      "text": "با قدح‌ها و کوزه‌ها و جام‌هایی از شرابی که (در جوی‌ها) جاری است."
    },
    {
      "resource_id": 29,
      "text": "(شرابی) که از آن نه سر درد گیرند و نه بیهوش شوند."
    },
    { "resource_id": 29, "text": "و هر میوه‌ای که خود انتخاب کنند." },
    {
      "resource_id": 29,
      "text": "و (نیز) گوشت پرنده (از هر نوعی) که میل داشته باشند."
    },
    { "resource_id": 29, "text": "و (همسرانی از) حوریان سیه چشم (دارند)." },
    { "resource_id": 29, "text": "همچون مروارید پنهان در صدف." },
    {
      "resource_id": 29,
      "text": "(این‌ها) پاداشی است در برابر آنچه که انجام می‌دادند."
    },
    {
      "resource_id": 29,
      "text": "در آن (باغ‌های بهشتی) نه سخن لغو و بیهوده‌ای می‌شنوند و نه گفتار گناه آلود."
    },
    { "resource_id": 29, "text": "تنها یک سخن (می شنوند) سلام است، سلام." },
    {
      "resource_id": 29,
      "text": "و اصحاب دست راست (سعادت‌مند) چه (وضع و) حالی دارند اصحاب دست راست (سعادت‌‌مندان)؟؟!"
    },
    { "resource_id": 29, "text": "در (میان) درختان «سدر» (= کنار) بی خار،" },
    { "resource_id": 29, "text": "و درختان موز پربار تو برتو." },
    {
      "resource_id": 29,
      "text": "و سایه‌ای گسترده [ انس بن مالک رضی الله عنه می‌گوید: رسول الله صلی الله علیه وسلم فرمود: «در بهشت درختی است که شخص سواره، صد سال در سایۀ آن حرکت می‌کند و به آخر آن نمی‌رسد» و در روایت ابو هریره آمده: «اگر خواستید این آیه را بخوانید (ظل ممدود)» (صحیح بخاری و 3252 و صحیح مسلم 2826).]."
    },
    { "resource_id": 29, "text": "و (در کنار) آبی جاری (و روان)." },
    { "resource_id": 29, "text": "و میوۀ فراوان." },
    {
      "resource_id": 29,
      "text": "نه پایان پذیرد و نه (کسی را از آن) باز داشته شود،"
    },
    {
      "resource_id": 29,
      "text": "و بسترهای برافراشته شده (و همسرانی گرانقدر)"
    },
    {
      "resource_id": 29,
      "text": "بی‌گمان ما آن‌ها را به آفرینش نوینی آفریده‌ایم."
    },
    { "resource_id": 29, "text": "و آن‌ها را دوشیزه قرار داده‌ایم." },
    { "resource_id": 29, "text": "شوهر دوستان هم سن و سال،" },
    {
      "resource_id": 29,
      "text": "(همۀ این‌ها) برای اصحاب دست راست (سعادت‌مندان) است."
    },
    { "resource_id": 29, "text": "که گروهی از پیشینیان." },
    { "resource_id": 29, "text": "و عده‌ای از آیندگان هستند." },
    {
      "resource_id": 29,
      "text": "و اصحاب دست چپ (شقاوت‌مندان) چه (وضع و) حالی دارند اصحاب دست چپ (شقاوت‌مندان)؟!"
    },
    {
      "resource_id": 29,
      "text": "در (میان) باد سوزان و آب جوشان، قرار دارند."
    },
    { "resource_id": 29, "text": "و (در) سایه‌ای از دود‌های متراکم و سیاه." },
    { "resource_id": 29, "text": "نه خنک باشد و نه آرام بخش." },
    {
      "resource_id": 29,
      "text": "بی‌گمان آن‌ها پیش از این (در دنیا) ناز پرورده (و مترف) بودند."
    },
    { "resource_id": 29, "text": "و برگناه بزرگِ (شرک) اصرار می‌ورزیدند." },
    {
      "resource_id": 29,
      "text": "و می‌گفتند: «آیا هنگامی‌که مردیم و خاک و استخوان شدیم، آیا باز هم ما بر انگیخته می‌شویم؟!"
    },
    {
      "resource_id": 29,
      "text": "آیا پدران نخستین ما (نیز بر انگیخته می‌شوند)؟!»."
    },
    {
      "resource_id": 29,
      "text": "(ای پیامبر) بگو: «بی‌گمان گذشتگان و آیندگان،"
    },
    {
      "resource_id": 29,
      "text": "(همگی) در موعد روزی معین گرد آورده می‌شوند»."
    },
    { "resource_id": 29, "text": "سپس شما ای گمراهان تکذیب کننده!" },
    { "resource_id": 29, "text": "قطعاً از درخت زقوم خواهید خورد،" },
    { "resource_id": 29, "text": "پس شکم‌های (خود) را از آن پر می‌کنید،" },
    { "resource_id": 29, "text": "آنگاه بر آن از آب جوشان می‌نوشید،" },
    {
      "resource_id": 29,
      "text": "پس مانند شتران (مبتلا به بیماری عطش) از آن (آب جوشان) می‌نوشید."
    },
    { "resource_id": 29, "text": "این پذیرایی آن‌ها در روز قیامت است." },
    {
      "resource_id": 29,
      "text": "ما شما را آفریدیم، پس چرا (دو باره زنده شدن‌را) تصدیق نمی‌کنید؟!"
    },
    {
      "resource_id": 29,
      "text": "آیا نطفه‌ای را که (در رحم همسران‌تان) می‌ریزید، دیده‌اید؟!"
    },
    {
      "resource_id": 29,
      "text": "آیا شما او را می‌آفرینید یا ما آفریدگاریم؟!"
    },
    {
      "resource_id": 29,
      "text": "ما در میان شما مرگ را مقدر کردیم و ما ناتوان (از آن) نیستیم."
    },
    {
      "resource_id": 29,
      "text": "که همانند شما را جای‌گزین کنیم، و شما را به صورتی که آن را نمی‌دانید باز آفرینیم."
    },
    {
      "resource_id": 29,
      "text": "و یقیناً شما آفرینش نخستین را دانسته‌اید، پس چرا متذکر نمی‌شوید؟!"
    },
    { "resource_id": 29, "text": "آیا چیزی را که می‌کارید، دیده‌اید؟!" },
    {
      "resource_id": 29,
      "text": "آیا شما آن را می‌رویانید، یا ما می‌رویانیم؟!"
    },
    {
      "resource_id": 29,
      "text": "اگر بخواهیم آن را به کاه درهم کوبیده مبدل می‌کنیم که تعجب کنید."
    },
    { "resource_id": 29, "text": "(بگوئید:) براستی ما زیان کرده‌ایم،" },
    { "resource_id": 29, "text": "بلکه ما بکلی (از محصول) محروم شده‌ایم." },
    { "resource_id": 29, "text": "آیا آبی را که می‌نوشید، دیده‌اید؟!" },
    {
      "resource_id": 29,
      "text": "آیا شما آن را از ابر نازل کرده‌اید یا ما نازل می‌کنیم؟!"
    },
    {
      "resource_id": 29,
      "text": "اگر بخواهیم آن را تلخ (و شور) قرار می‌دهیم، پس چرا شکر نمی‌کنید؟!"
    },
    { "resource_id": 29, "text": "آیا آتشی را که می‌افروزید، دیده‌اید؟!" },
    {
      "resource_id": 29,
      "text": "آیا شما درخت آن را آفریده‌اید یا ما آفریده‌ایم؟!"
    },
    {
      "resource_id": 29,
      "text": "ما آن (= آتش) را (مایۀ) یادآوری و وسیلۀ زندگی برای مسافران قرار دادیم."
    },
    {
      "resource_id": 29,
      "text": "پس (ای پیامبر) به نام پروردگار بزرگت تسبیح گوی (و او را به پاکی یا دکن)."
    },
    { "resource_id": 29, "text": "پس سوگند به جایگاه ستارگان." },
    { "resource_id": 29, "text": "و اگر بدانید این سوگندی بزرگ است." },
    {
      "resource_id": 29,
      "text": "همانا این (کتاب) قرآنی کریم (و گرامی قدر) است."
    },
    { "resource_id": 29, "text": "در کتاب پوشیده (= لوح محفوظ) است." },
    {
      "resource_id": 29,
      "text": "که جز پاکان (= فرشتگان) به آن دست نمی‌زنند."
    },
    { "resource_id": 29, "text": "از سوی پروردگار جهانیان نازل شده است." },
    {
      "resource_id": 29,
      "text": "آیا شما نسبت به این کلام (الهی = قرآن کریم) انکار کننده‌اید؟! (و از پیروی آن سستی می‌کنید)."
    },
    {
      "resource_id": 29,
      "text": "و (به جای شکر) روزی خود، (رازق) را تکذیب می‌کنید؟!"
    },
    { "resource_id": 29, "text": "پس چرا هنگامی‌که (جان) به گلوگاه می‌رسد." },
    { "resource_id": 29, "text": "و شما در این هنگام نگاه می‌کنید." },
    {
      "resource_id": 29,
      "text": "و ما از شما به او نزدیک‌تر هستیم، ولی شما نمی‌بینید."
    },
    {
      "resource_id": 29,
      "text": "پس اگر (در برابر اعمال‌تان) جزا داده نمی‌شوید."
    },
    { "resource_id": 29, "text": "اگر راست می‌گویید آن (روح) را باز گردانید!" },
    { "resource_id": 29, "text": "پس اما اگر (آن شخص) از مقربان باشد." },
    {
      "resource_id": 29,
      "text": "پس (در) آسایش و ریحان و باغ (بهشت) پر نعمت است."
    },
    {
      "resource_id": 29,
      "text": "و اما اگر از اصحاب دست راست (سعادتمند) باشد."
    },
    {
      "resource_id": 29,
      "text": "پس (به او گفته می‌شود:) سلام بر تو باد، (که) از اصحاب دست راست (هستی)"
    },
    {
      "resource_id": 29,
      "text": "و اما اگر از تکذیب کنندگان گمراه (یاران دست چپ) باشد."
    },
    {
      "resource_id": 29,
      "text": "پس با آب جوشان (دوزخ از او) پذیرایی می‌شود."
    },
    { "resource_id": 29, "text": "و به (آتش) جهنم در آورده (و سوزانده) شود." },
    { "resource_id": 29, "text": "بی‌گمان این (خبر) حق یقین است." },
    {
      "resource_id": 29,
      "text": "پس (ای پیامبر) به نام پروردگار بزرگت تسبیح گوی (و او را به پاکی یادکن)."
    }
  ],
  "meta": {
    "translation_name": "Hussein Taji Kal Dari",
    "author_name": "Hussein Taji Kal Dari",
    "filters": { "resource_id": 29, "chapter_number": "56" }
  }
}
