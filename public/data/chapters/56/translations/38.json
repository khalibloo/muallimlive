{
  "translations": [
    {
      "resource_id": 38,
      "text": "Amay ka makatana so phakatana (a so alongan a qiyamah), -"
    },
    { "resource_id": 38, "text": "Da ko kapakatana iyan i maka ongkir on, -" },
    {
      "resource_id": 38,
      "text": "Phakarondann Iyan (so sabaad), phakaombawn Iyan (so sabaad);"
    },
    {
      "resource_id": 38,
      "text": "Amay ka linogn so lopa sa linog a samporna,"
    },
    {
      "resource_id": 38,
      "text": "Go mazaropt so manga palaw sa samporna a kazaropt,"
    },
    { "resource_id": 38, "text": "Na mbaloy a lopapk, a mikakayambr," },
    { "resource_id": 38, "text": "Go mbaloy kano a tlo ka dinis:" },
    {
      "resource_id": 38,
      "text": "Na so manga taw sa kawanan; - na antonaa i manga taw sa kawanan?"
    },
    {
      "resource_id": 38,
      "text": "Go so manga taw sa diwang, - na antonaa i manga taw sa diwang?"
    },
    {
      "resource_id": 38,
      "text": "Go so miyangaoona (ko paratiyaya) na phangaoona (ko sorga):"
    },
    { "resource_id": 38, "text": "Na siran man i manga rarani (ko Allah)," },
    { "resource_id": 38, "text": "A khatago ko manga sorga, a pakalma:" },
    { "resource_id": 38, "text": "Madakl a pd on ko miyangaoona," },
    { "resource_id": 38, "text": "Na mayto a pd on ko miyanga oori;" },
    {
      "resource_id": 38,
      "text": "Khidadarpa ko manga kantir, a piyamarabowatan,"
    },
    {
      "resource_id": 38,
      "text": "Gii siran roo zasandasandang, a khipagaadapadapa."
    },
    {
      "resource_id": 38,
      "text": "Ipphagilid kiran o manga wata a tatap a manga kangodaan,"
    },
    {
      "resource_id": 38,
      "text": "So manga baso, go manga kndi, go so khitatagoan sa inomn a phoon ko bowalan,"
    },
    {
      "resource_id": 38,
      "text": "Di ron zakit a olo iran, go di siran on khabrg,"
    },
    { "resource_id": 38, "text": "Go manga onga, a pd ko matotomo iran," },
    {
      "resource_id": 38,
      "text": "Go sapo a manga papanok a pd ko pkhababayaan iran;"
    },
    {
      "resource_id": 38,
      "text": "Go so (manga bai a) manga tataid, a manga pipiya i kapmata,"
    },
    { "resource_id": 38, "text": "Manga izan o manga montiya, a totongkopn;" },
    { "resource_id": 38, "text": "Balas ko pinggolawla iran (a mapiya)." },
    {
      "resource_id": 38,
      "text": "Daa khan´g iran roo a ilang, go da a kambaradosa,"
    },
    {
      "resource_id": 38,
      "text": "Inonta so katharo a \"salaam, kalilintad.\""
    },
    {
      "resource_id": 38,
      "text": "Na so manga taw sa kawanan; - antonaa i manga taw sa kawanan?"
    },
    { "resource_id": 38, "text": "Khatago siran ko kayo a Sidr a disorokn," },
    { "resource_id": 38, "text": "Go manga saging, a manga titiyolig," },
    { "resource_id": 38, "text": "Go kasisirongan a tatap," },
    { "resource_id": 38, "text": "Go ig a mabobobos," },
    { "resource_id": 38, "text": "Go manga onga a madakl," },
    { "resource_id": 38, "text": "Dikharintas go da a rn iyan," },
    { "resource_id": 38, "text": "Go manga igaan a manga poporo." },
    {
      "resource_id": 38,
      "text": "Mataan! a Skami na pagadnn Ami siran (a manga bai ko sorga) sa bago a kapangadn,"
    },
    { "resource_id": 38, "text": "Na mbalowin Ami siran a manga raga," },
    { "resource_id": 38, "text": "A manga sasalinggagaw, a mrzarza," },
    { "resource_id": 38, "text": "A bagian o manga taw sa kawanan." },
    { "resource_id": 38, "text": "Madakl a pd on ko miyangaoona," },
    { "resource_id": 38, "text": "Go madakl a pd on ko miyangaoori." },
    {
      "resource_id": 38,
      "text": "Na so manga taw sa diwang; - antonaa i manga taw sa diwang?"
    },
    { "resource_id": 38, "text": "Khatago ko mayaw, go phlikabo a ig," },
    { "resource_id": 38, "text": "Go along, a bl a maytm," },
    { "resource_id": 38, "text": "Di pakarnggay, go di mapiya," },
    {
      "resource_id": 38,
      "text": "Mataan a siran na aya btad iran ko onaan oto na khikasosonor,"
    },
    {
      "resource_id": 38,
      "text": "Go aya btad iran na lalalayonn iran so dosa a mala,"
    },
    {
      "resource_id": 38,
      "text": "Go aya btad iran na gi iran tharoon: \"Ino amay ka matay kami, go mbaloy kami a botha, go manga tolan, ba mataan! a khawyag kami dn (zaroman)?\""
    },
    { "resource_id": 38, "text": "\"Go so manga loks ami a miyangaoona?\"" },
    {
      "resource_id": 38,
      "text": "Tharoang ka: \"Mataan! a so miyangaoona, go so miyangaoori,\""
    },
    {
      "resource_id": 38,
      "text": "\"Na plimodn siran dn ko kapthatalabokaan ko alongan a mappnto;\""
    },
    {
      "resource_id": 38,
      "text": "\"Oriyan iyan na mataan! a skano hay mithataridadag! - a miyamanaplis, -"
    },
    { "resource_id": 38, "text": "\"Na phakakan kano dn ko kayo a Zaqqom,\"" },
    {
      "resource_id": 38,
      "text": "\"Na mapnopno iyo ron so manga tiyan iyo;\""
    },
    { "resource_id": 38, "text": "\"Na misondok iyo ron so phlikabo a ig.\"" },
    {
      "resource_id": 38,
      "text": "\"Na makainom kano sa kainom a manga onta a pkhawaw!\""
    },
    {
      "resource_id": 38,
      "text": "Giyaya i talagad kiran ko gawii a kapamalas!"
    },
    {
      "resource_id": 38,
      "text": "Skami i miyadn rkano; na ba kano di phangimbnar?"
    },
    {
      "resource_id": 38,
      "text": "Ay gda iyo ko pkhawdod iyo (ko manga rahim o manga babay)?"
    },
    {
      "resource_id": 38,
      "text": "Ba skano i phagadn on, antawaa Skami i Pphangadn?"
    },
    {
      "resource_id": 38,
      "text": "Skami i dominiyangka rkano ko kapatay, na di Kami niyo khapalagoyan,"
    },
    {
      "resource_id": 38,
      "text": "Ko kazambi Ami sa manga lagid iyo, go so kaphagadna Mi rkano ko nganin a di niyo katawan."
    },
    {
      "resource_id": 38,
      "text": "Na sabnsabnar a kiyatokawan iyo so kiyapangadn a paganay; na ba niyo di khatadmi?"
    },
    { "resource_id": 38, "text": "Ay gda iyo ko ipzawd iyo?" },
    {
      "resource_id": 38,
      "text": "Ba skano i pphamakalonaw ron, antawaa Skami i pphamakalonaw ron?"
    },
    {
      "resource_id": 38,
      "text": "O kabaya Ami na mataan a khabaloy Ami skaniyan a pols, na mabaloy kano a pphammsa kano,"
    },
    {
      "resource_id": 38,
      "text": "(Gii niyo matharo:) \"Mataan! a skami na ba kami dn miyakambayadan!\""
    },
    {
      "resource_id": 38,
      "text": "\"Kna, ka skami na piyapas rkami (so riskhi).\""
    },
    { "resource_id": 38, "text": "Ay gda iyo ko ig a so phaginomn iyo?" },
    {
      "resource_id": 38,
      "text": "Ba skano i pphamakatoron on a phoon ko manga gabon, antawaa Skami i pphamakatoron on?"
    },
    {
      "resource_id": 38,
      "text": "O kabaya Ami, na khabaloy Ami skaniyan a mapld; na ino kano di phanalamat?"
    },
    { "resource_id": 38, "text": "Ay gda iyo ko apoy a so mapphakagmaw niyo?" },
    {
      "resource_id": 38,
      "text": "Ba skano i miyakatho ko kayo niyan, antawaa Skami i miyamakatho on?"
    },
    {
      "resource_id": 38,
      "text": "Skami na biyaloy Ami skaniyan a pananadm, go kapnggonaan khitatanaw."
    },
    {
      "resource_id": 38,
      "text": "Na phoroporo on ka so ngaran o Kadnan ka a Mala!"
    },
    {
      "resource_id": 38,
      "text": "Na pzapa Ako dn sa ibt ko manga darpa o manga bitoon,"
    },
    {
      "resource_id": 38,
      "text": "Na mataan aya a titho a kazapa o katawi niyo a lbi a mala,"
    },
    {
      "resource_id": 38,
      "text": "Mataan! a skaniyan na titho a Qor´an, a pagaadatan,"
    },
    {
      "resource_id": 38,
      "text": "Zisii ko daptar a pagoongowan (a so Lawkh Mahfod)."
    },
    { "resource_id": 38, "text": "Daa phakaskho on inonta so miyanga sosoti;" },
    { "resource_id": 38, "text": "Initoron a phoon ko Kadnan o manga kaadn." },
    {
      "resource_id": 38,
      "text": "Antonaa i sabap a giya ungkai a tothol na skano na pakaiitoon iyo,"
    },
    {
      "resource_id": 38,
      "text": "Go pmbalowin iyo so pagpr rkano a mataan! a skano na phagongkirn niyo?"
    },
    {
      "resource_id": 38,
      "text": "Na ino igira a miyakasampay (so niyawa) ko bakrng,"
    },
    { "resource_id": 38, "text": "A skano sa masa oto na pkhailay niyo," },
    {
      "resource_id": 38,
      "text": "Go Skami i lbi a marani ron a di skano, - na ogaid na di niyo khaylay,"
    },
    { "resource_id": 38, "text": "Na o skano na di kano khabalasan," },
    {
      "resource_id": 38,
      "text": "Na ino niyo to di maphakakasoy, o skano i manga bnar?"
    },
    {
      "resource_id": 38,
      "text": "Na amay ka aya btad iyan na pd ko phamakaranin (ko sorga),"
    },
    {
      "resource_id": 38,
      "text": "Na (rk iyan) so kapakadkha, go pagpr, go sorga, a pakalma."
    },
    {
      "resource_id": 38,
      "text": "Na amay ka aya btad iyan na pd ko manga taw sa kawanan,"
    },
    {
      "resource_id": 38,
      "text": "Na (tharoon on:) \"Salaam a bagian ka a pd ko manga taw sa kawanan.\""
    },
    {
      "resource_id": 38,
      "text": "Na amay ka aya btad iyan na sii pd ko miyamanaplis, a mithataridadag,"
    },
    { "resource_id": 38, "text": "Na talagad on so phlikabo a ig," },
    { "resource_id": 38, "text": "Go phagbong ko naraka Jahim." },
    {
      "resource_id": 38,
      "text": "Mataan! a giyaya na titho a skaniyan so bnar a matatangkd."
    },
    {
      "resource_id": 38,
      "text": "Na phoroporo on ka so ngaran o Kadnan ka, a Lbi-a-mala."
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "56" }
  }
}
