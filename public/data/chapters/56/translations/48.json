{
  "translations": [
    { "resource_id": 48, "text": "NÄR DET kommer som måste komma," },
    { "resource_id": 48, "text": "skall ingen bestrida dess verklighet." },
    {
      "resource_id": 48,
      "text": "[Det skall föra med sig] förnedring [för några och] upphöjelse [för andra]."
    },
    { "resource_id": 48, "text": "Jorden skall skakas av en våldsam skakning" },
    { "resource_id": 48, "text": "och bergen skall smulas sönder" },
    {
      "resource_id": 48,
      "text": "och bli till stoft, som skingras vida omkring;"
    },
    {
      "resource_id": 48,
      "text": "och ni [människor] skall delas upp i tre grupper:"
    },
    {
      "resource_id": 48,
      "text": "De som hör till den högra sidan - och vilka är de som hör till den högra sidan"
    },
    {
      "resource_id": 48,
      "text": "De som hör till den vänstra sidan - och vilka är de som hör till den vänstra sidan"
    },
    {
      "resource_id": 48,
      "text": "Och de främsta - de främsta [i tron och i att göra gott]."
    },
    { "resource_id": 48, "text": "De skall vara i Guds närhet" },
    { "resource_id": 48, "text": "i lycksalighetens lustgårdar." },
    {
      "resource_id": 48,
      "text": "Många av dem är sådana som levde i äldre tider;"
    },
    { "resource_id": 48, "text": "men få av dem är av senare släkten." },
    {
      "resource_id": 48,
      "text": "På troner, inlagda med guld, och stödda [på mjuka kuddar]"
    },
    { "resource_id": 48, "text": "skall de vila mitt emot varandra" },
    {
      "resource_id": 48,
      "text": "och de skall betjänas av evigt unga gossar, som bär omkring"
    },
    {
      "resource_id": 48,
      "text": "karaffer och pokaler och en bägare fylld ur en ren källa,"
    },
    {
      "resource_id": 48,
      "text": "[med vin] som inte framkallar huvudvärk och inte ger något rus,"
    },
    { "resource_id": 48, "text": "och frukter av alla slag som de önskar," },
    {
      "resource_id": 48,
      "text": "och köttet av den fågel som de har lust till."
    },
    {
      "resource_id": 48,
      "text": "Och [deras sällskap] är mörkögda, oskuldsfulla unga kvinnor,"
    },
    {
      "resource_id": 48,
      "text": "[sköna] som pärlor i [ostronets] skyddande skal."
    },
    {
      "resource_id": 48,
      "text": "[Sådan är] belöningen för deras handlingar!"
    },
    {
      "resource_id": 48,
      "text": "Där skall de inte höra tomt och meningslöst tal, inte heller ord som inbjuder till synd."
    },
    {
      "resource_id": 48,
      "text": "Men överallt hörs [hälsningen] \"Fred!\", \"Fred!\"."
    },
    {
      "resource_id": 48,
      "text": "OCH DE som hör till den högra sidan - vad [väntar] dem som hör till den högra sidan?"
    },
    { "resource_id": 48, "text": "Under lummiga lotusträd utan törnen" },
    { "resource_id": 48, "text": "och blommande akacior" },
    { "resource_id": 48, "text": "[skall de njuta] svalkande skugga" },
    { "resource_id": 48, "text": "och ständigt porlande vatten" },
    { "resource_id": 48, "text": "och ett överflöd av frukt" },
    {
      "resource_id": 48,
      "text": "ur aldrig sinande förråd och som inga förbud någonsin hejdar."
    },
    {
      "resource_id": 48,
      "text": "Och deras hustrur [skall vara hos dem], upp-höjda [till en ny värdighet]."
    },
    {
      "resource_id": 48,
      "text": "Vi skall nämligen låta dem uppstå i en ny skapelse"
    },
    { "resource_id": 48, "text": "och skapa dem som jungfrur," },
    { "resource_id": 48, "text": "kärleksfulla, evigt unga liksom" },
    { "resource_id": 48, "text": "[alla] de som hör till den högra sidan." },
    {
      "resource_id": 48,
      "text": "Många av dem är sådana som levde i äldre tider"
    },
    { "resource_id": 48, "text": "och många är av senare släkten." },
    {
      "resource_id": 48,
      "text": "OCH DE som hör till den vänstra sidan - vad [väntar] dem som hör till den vänstra sidan"
    },
    {
      "resource_id": 48,
      "text": "Glödheta vindar och [en dryck av] kokande vatten [väntar dem]"
    },
    { "resource_id": 48, "text": "och skuggan av svart rök" },
    { "resource_id": 48, "text": "som varken svalkar eller lindrar." },
    {
      "resource_id": 48,
      "text": "I det förgångna levde de ett utsvävande liv"
    },
    { "resource_id": 48, "text": "och vältrade sig i grov synd," },
    {
      "resource_id": 48,
      "text": "och de brukade säga: \"Skulle vi efter döden, sedan vi blivit mull och torra ben, återuppstå till nytt liv"
    },
    { "resource_id": 48, "text": "Och kanske också våra förfäder?\"" },
    {
      "resource_id": 48,
      "text": "Säg: \"De som levde i äldre tid och de som är av senare släkten"
    },
    {
      "resource_id": 48,
      "text": "skall föras samman till mötet på utsatt Dag."
    },
    {
      "resource_id": 48,
      "text": "Och då måste ni som övergav [den raka] vägen och kallade sanningen för lögn,"
    },
    { "resource_id": 48, "text": "äta av det förbannade trädets frukt" },
    { "resource_id": 48, "text": "för att fylla buken med den." },
    {
      "resource_id": 48,
      "text": "Och till detta skall ni bjudas kokande vatten att dricka;"
    },
    {
      "resource_id": 48,
      "text": "och ni skall dricka som en törstig kamel dricker.\" -"
    },
    { "resource_id": 48, "text": "Så skall de tas emot på Domens dag!" },
    {
      "resource_id": 48,
      "text": "DET ÄR Vi som har skapat er! Kan ni [människor] inte förmå er att tro på sanningen"
    },
    {
      "resource_id": 48,
      "text": "Har ni ägnat en tanke åt det som ni utgjuter [i kvinnans sköte]"
    },
    {
      "resource_id": 48,
      "text": "Är det ni som skapar det? Eller är det Vi som är Skaparen"
    },
    {
      "resource_id": 48,
      "text": "Vi har bestämt att döden skall vara er följeslagare; och ingenting hindrar Oss"
    },
    {
      "resource_id": 48,
      "text": "att i ert ställe sätta sådana som liknar er och att låta er uppstå i en för er okänd form."
    },
    {
      "resource_id": 48,
      "text": "Ni är ju medvetna om att ni en gång har skapats; om ni tänker efter [måste ni inse att Vi kan skapa er på nytt]!"
    },
    { "resource_id": 48, "text": "Vad anser ni om det som ni sår [i åkern]" },
    {
      "resource_id": 48,
      "text": "Är det ni som får det att gro eller är det Vi som är orsaken till detta"
    },
    {
      "resource_id": 48,
      "text": "Om Vi ville kunde Vi låta allt förtorka, och ni skulle bekymrat fråga er [vad som hänt]"
    },
    { "resource_id": 48, "text": "och [jämra er:] \"Vilken förlust!" },
    {
      "resource_id": 48,
      "text": "Ja, vi har berövats [frukten av allt vårt arbete]!\""
    },
    { "resource_id": 48, "text": "Vad tror ni om vattnet som ni dricker" },
    {
      "resource_id": 48,
      "text": "Är det ni som har fått regnet att falla eller är det Vi som är orsaken till detta"
    },
    {
      "resource_id": 48,
      "text": "Om Vi ville kunde Vi göra det salt och bittert; bör ni då inte vara tacksamma"
    },
    {
      "resource_id": 48,
      "text": "Har ni ägnat en tanke åt elden som ni tänder upp"
    },
    {
      "resource_id": 48,
      "text": "Är det ni som har fått det träd att växa [vars ved ni bränner], eller är Vi dess upphov"
    },
    {
      "resource_id": 48,
      "text": "Vi har skapat det som en påminnelse [till er] och till nytta och glädje för den vilsne och hungrige vandraren i ödemarken."
    },
    {
      "resource_id": 48,
      "text": "Prisa då din Herres namn, omstrålat av makt och härlighet!"
    },
    {
      "resource_id": 48,
      "text": "JAG KALLAR de stegvis uppenbarade avsnitten av Koranen att vittna -"
    },
    {
      "resource_id": 48,
      "text": "detta är en försäkran av största vikt, om ni bara kunde inse det! -"
    },
    {
      "resource_id": 48,
      "text": "om att detta är en framställning som måste hållas högt i ära,"
    },
    {
      "resource_id": 48,
      "text": "[bevarad] i en mot allt ont skyddad Skrift,"
    },
    { "resource_id": 48, "text": "som inga andra än de rena skall röra," },
    { "resource_id": 48, "text": "en uppenbarelse från världarnas Herre!" },
    {
      "resource_id": 48,
      "text": "Vågar ni visa er ringaktning för detta budskap"
    },
    {
      "resource_id": 48,
      "text": "och tacka för er försörjning genom att kalla dess sanning för lögn"
    },
    {
      "resource_id": 48,
      "text": "Varför - när det sista andetaget rosslar i [den döendes] strupe"
    },
    { "resource_id": 48, "text": "och ni bevittnar [hans dödskamp]," },
    {
      "resource_id": 48,
      "text": "medan Vi, fastän ni inte ser [Oss], är honom närmare än ni -"
    },
    {
      "resource_id": 48,
      "text": "varför, om ni inte skall ställas till svars [för era handlingar],"
    },
    {
      "resource_id": 48,
      "text": "kallar ni inte tillbaka [hans själ], om det som ni har sagt är sant"
    },
    {
      "resource_id": 48,
      "text": "Om [den döende] hör till dem som skall vara i Guds närhet,"
    },
    {
      "resource_id": 48,
      "text": "[skall han få] vila och ro och [välkomnas] med myrtendoft i lycksalighetens lustgård."
    },
    {
      "resource_id": 48,
      "text": "Och är han en av dem som tillhör den högra sidan"
    },
    {
      "resource_id": 48,
      "text": "skall han hälsas med orden \"Fred! Du är en av dem som hör till den högra sidan!\"."
    },
    {
      "resource_id": 48,
      "text": "Men om han är en av dem som förnekade sanningen och övergav [den raka] vägen"
    },
    {
      "resource_id": 48,
      "text": "[väntar] honom en välkomstdryck av kokande vatten"
    },
    { "resource_id": 48, "text": "och helveteseldens flammor." },
    { "resource_id": 48, "text": "Detta är den Sanning varom visshet råder!" },
    {
      "resource_id": 48,
      "text": "Prisa därför din Herres namn, omstrålat av makt och härlighet!"
    }
  ],
  "meta": {
    "translation_name": "Knut Bernström",
    "author_name": "Knut Bernström",
    "filters": { "resource_id": 48, "chapter_number": "56" }
  }
}
