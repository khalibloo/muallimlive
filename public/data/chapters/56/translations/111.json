{
  "translations": [
    { "resource_id": 111, "text": "Yeroo argamtuun (Qiyaamaan) argamte," },
    { "resource_id": 111, "text": "Argama isheetiif kijibni hin jirtu." },
    { "resource_id": 111, "text": "Gadi qabduu, ol fuutuudha." },
    { "resource_id": 111, "text": "Yeroo dachiin raafama cimaa raafamte," },
    {
      "resource_id": 111,
      "text": "(Yeroo) gaarreenis facaafamiinsa facaafamte,"
    },
    { "resource_id": 111, "text": "Dhukkee facaafamtuus taate," },
    { "resource_id": 111, "text": "(Yeroo) Isinis garee sadi taatan," },
    {
      "resource_id": 111,
      "text": "(Gareen tokko) warra mirgaati; warri mirgaa akkam (milkaa’oo dha)!"
    },
    {
      "resource_id": 111,
      "text": "(Gareen lammaffaan) warra bitaati; warri bitaa akkam (hoonga’oo dha)!"
    },
    {
      "resource_id": 111,
      "text": "(Gareen sadaffaa) Isaan gara toltuutti dursitoota dursoodha."
    },
    { "resource_id": 111, "text": "Isaan (Rabbitti) dhiheeffamoota." },
    { "resource_id": 111, "text": "Jannata qananii keessatti ta’u." },
    { "resource_id": 111, "text": "Warra duraa irraa baay’eedha." },
    { "resource_id": 111, "text": "Warra boodaa irraa immoo xiqqoodha." },
    { "resource_id": 111, "text": "Sireewwan dhawamte irratti ta’u." },
    {
      "resource_id": 111,
      "text": "Fuulaan walitti garagalanii ishee irratti hirkatu."
    },
    {
      "resource_id": 111,
      "text": "Ijoollee (ijoollummaan) yeroo hunda jiraatantu isaan irra naanna’a"
    },
    {
      "resource_id": 111,
      "text": "Kubbaayyaa, quluufi geeba (xoofoo) farsoo irraa ta’een."
    },
    {
      "resource_id": 111,
      "text": "Isii irraa hin bowwaafatan; hin machaa’anis."
    },
    {
      "resource_id": 111,
      "text": "Fuduraalee irraa waan isaan filataniin (irra naanna’u)."
    },
    {
      "resource_id": 111,
      "text": "Foon allaattii irraas waan isaan fedhaniin"
    },
    {
      "resource_id": 111,
      "text": "Dubra adaadii ija babal’ootu (isiniif jira.)"
    },
    { "resource_id": 111, "text": "Akka faaya eegamaa kan fafakkaatan." },
    {
      "resource_id": 111,
      "text": "Mindaa waan hojjataa turaniif jecha (kana isaaniif goone)."
    },
    {
      "resource_id": 111,
      "text": "Isii (jannata) keessatti wacaafi wal arrabsuus hin dhaga’an."
    },
    {
      "resource_id": 111,
      "text": "“Nagayaa nagayaa waliin jechuu malee” (hin dhaga’an)."
    },
    {
      "resource_id": 111,
      "text": "Warri mirgaa; warra mirgaa waa’een isaanii akkam tola!"
    },
    {
      "resource_id": 111,
      "text": "(Isaan) mukkeen qurquraa kan qoree hin qabne keessa jiraatu."
    },
    {
      "resource_id": 111,
      "text": "Muuza firiidhaan guutame (keessa jiraatu)."
    },
    { "resource_id": 111, "text": "Gaaddisa diriirfamaa (keessa)." },
    { "resource_id": 111, "text": "Bishaan dhangala’u (keessa)." },
    { "resource_id": 111, "text": "Fuduraalee baay’ee (keessa)." },
    {
      "resource_id": 111,
      "text": "Kan maddi isaanii hin cinneefi kan irraa hin dhorgamne (keessa)."
    },
    {
      "resource_id": 111,
      "text": "Firaasholee ol fuudhamtuu (keessa jiraatu.)"
    },
    {
      "resource_id": 111,
      "text": "Dhugumatti, Nuti (dubartoota jannataa) uuminsa isaan uumne."
    },
    { "resource_id": 111, "text": "Dubroota isaan goone." },
    {
      "resource_id": 111,
      "text": "Jaallattoota (abbaa manaa), kan hiriyoota ta’an (isaan goone)."
    },
    { "resource_id": 111, "text": "Warra mirgaatiif (qophaa’an)." },
    { "resource_id": 111, "text": "Hedduun (isaanii) warra duraa irraayi." },
    { "resource_id": 111, "text": "Warra boodaa irraahis baay’eedha." },
    { "resource_id": 111, "text": "Warri bitaa; warri bitaa akkam (fokkatu)!" },
    {
      "resource_id": 111,
      "text": "Ibidda laalessaafi bishaan danfaa keessa jiraatu."
    },
    {
      "resource_id": 111,
      "text": "Gaaddisa aara gurraacha irraa ta’e keessa."
    },
    {
      "resource_id": 111,
      "text": "(Gaaddiisa) qabbanaa’aa hin ta’iniifi gaariis hin ta’in."
    },
    {
      "resource_id": 111,
      "text": "Dhugumatti, isaan sana dura qanansiifamoo turan."
    },
    { "resource_id": 111, "text": "Dilii guddaa itti fufu turan." },
    {
      "resource_id": 111,
      "text": "“Sila yeroo duunee biyyeefi lafee taane, dhugumatti nuti kaafamoodhaa?” jedhaa turan"
    },
    {
      "resource_id": 111,
      "text": "“Abbootiin keenya kan jalqabaas moo?” (jechuu turan)."
    },
    {
      "resource_id": 111,
      "text": "“(Yaa Muhammad!) dhugumatti, isaan jalqabaas ta’ee isaan boodaas (ni kaafamu)” jedhiin"
    },
    {
      "resource_id": 111,
      "text": "Beellama guyyaa beekamaa keessatti walitti qabamuuf jiru."
    },
    {
      "resource_id": 111,
      "text": "Ergasii isin yaa jallattoota sobsiiftotaa!"
    },
    { "resource_id": 111, "text": "Muka Zaqquum irraa nyaatoodha." },
    { "resource_id": 111, "text": "Ishee irraas garaa keessan guuttatoodha." },
    { "resource_id": 111, "text": "Isa irrattis bishaan danfaa dhugoodha." },
    { "resource_id": 111, "text": "Dhugaatii akka gaala dheebottee dhugdu." },
    { "resource_id": 111, "text": "Kun simannaa isaanii kan guyyaa murtiiti." },
    {
      "resource_id": 111,
      "text": "Nuti isin uumnee; maaliif hin dhugoomsine?"
    },
    {
      "resource_id": 111,
      "text": "Waan (maniyyii) dhangalaaftan san mee naaf himaa?"
    },
    { "resource_id": 111, "text": "Sila isintu isa uumamoo? Nutu uumoo dha?" },
    {
      "resource_id": 111,
      "text": "Nutu du’a gidduu keessanitti murteesseNuti dadhabsiifamoo miti."
    },
    {
      "resource_id": 111,
      "text": "Fakkaataa keessan jijjiiree, waan isin hin beekne keessatti isin uumuu irratti (dadhaboo miti)."
    },
    {
      "resource_id": 111,
      "text": "Dhugumatti, akkaataa uumama jalqabaa beektanii jirtu; maaliif hin gorfamne?"
    },
    { "resource_id": 111, "text": "Mee waa’ee waan facaaftanii naaf himaa!" },
    {
      "resource_id": 111,
      "text": "Isintu isa biqilcha moo Nutu biqilchoo dha?"
    },
    {
      "resource_id": 111,
      "text": "Odoo feenee caccabaa gooneeti kan dinqisiifattan taatan."
    },
    { "resource_id": 111, "text": "“Nuti dhugumatti hoonga’oodha”(jettu)." },
    {
      "resource_id": 111,
      "text": "“Lakkisaa; nuti dhorgamoodha” (waliin jettu)."
    },
    {
      "resource_id": 111,
      "text": "Mee waa’ee bishaan dhugdanii san Naaf himaa?"
    },
    {
      "resource_id": 111,
      "text": "Sila duumessa irraa isintu isa buusee? Moo Nutu (isa) buusoo dha?"
    },
    {
      "resource_id": 111,
      "text": "Odoo feenee soogiddoo (kuraawaa) isa taasifnaSila maaliif (Rabbiin) hin galatoomfanne?"
    },
    {
      "resource_id": 111,
      "text": "Mee waa’ee ibidda qabsiifattanii san naaf himaa?"
    },
    {
      "resource_id": 111,
      "text": "Sila muka ishee isintu biqilchee? Moo Nutu biqilchoo dha?"
    },
    {
      "resource_id": 111,
      "text": "Nuti ibidda kana gorsaafi qananii imaltoonni itti fayyadaman ishee goone."
    },
    { "resource_id": 111, "text": "Maqaa Gooftaa kee Isa guddaa faarsi." },
    { "resource_id": 111, "text": "Seensa urjiiwwaniitiniin kakadha" },
    {
      "resource_id": 111,
      "text": "Inni dhugumatti, odoo kan beektan ta’ee kakuu guddaadha."
    },
    { "resource_id": 111, "text": "Dhugumatti, inni Qur’aana kabajamaadha." },
    {
      "resource_id": 111,
      "text": "Kitaaba akkaan eegamaa (Lawhal Mahfuuz) keessa jira."
    },
    {
      "resource_id": 111,
      "text": "Warra qulqulluu malee (eenyulleen) isa hin tuqu."
    },
    { "resource_id": 111, "text": "Gooftaa aalama hundaa irraa buufamaadha." },
    { "resource_id": 111, "text": "Sila haasa’a kanaa kan isin laaffiftan?" },
    {
      "resource_id": 111,
      "text": "(Galata) rizqii (rooba) keessanii kijibsiisuu gootanii?"
    },
    {
      "resource_id": 111,
      "text": "Yeroo (lubbuun) kokkee geesse, (maaliif hin deebiftanuu)?"
    },
    { "resource_id": 111, "text": "Odoo yeroo san isin ilaaltanuu," },
    {
      "resource_id": 111,
      "text": "Isin hin argitan malee Nuti isin caalaa gara isaatti dhihoo jirra."
    },
    {
      "resource_id": 111,
      "text": "Yoo (kaafamtanii) kan galata hin galfamne taatan (lubbuu san deebisaa)."
    },
    {
      "resource_id": 111,
      "text": "Yoo kan dhugaa dubbattan taatan maaliif hin deebiftanu?"
    },
    {
      "resource_id": 111,
      "text": "Yoo inni (namni du’e sun) namoota Rabbitti dhiyeeffaman irraa ta’e,"
    },
    {
      "resource_id": 111,
      "text": "(Isaaf) haara galfii, gammachuufi jannata qananiitu jira."
    },
    { "resource_id": 111, "text": "Yoo inni warra mirgaa irraa ta’e immoo," },
    {
      "resource_id": 111,
      "text": "Warra mirgaa irraa waan taateef nagaan siif haa jiraatu” (isaan jedhama)"
    },
    {
      "resource_id": 111,
      "text": "Yoo sobsiiftota jallattoota irraa ta’e immoo,"
    },
    {
      "resource_id": 111,
      "text": "Isaaf afeerraa bishaan danfaa irraa ta’etu jira."
    },
    { "resource_id": 111, "text": "Jahiim seenuutu isaaf jira." },
    {
      "resource_id": 111,
      "text": "Dhugumatti, inni (wanti suuraan ibsite) kun haqa mirkanaa’aadha."
    },
    {
      "resource_id": 111,
      "text": "Maqaa Gooftaa kee guddaa ta’ee faarsi (qulqulleessi)."
    }
  ],
  "meta": {
    "translation_name": "Ghali Apapur Apaghuna",
    "author_name": "Ghali Apapur Apaghuna",
    "filters": { "resource_id": 111, "chapter_number": "56" }
  }
}
