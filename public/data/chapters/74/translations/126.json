{
  "translations": [
    { "resource_id": 126, "text": "O ti, pokriveni!" },
    { "resource_id": 126, "text": "Ustani i opominji!" },
    { "resource_id": 126, "text": "I Gospodara svoga veličaj!" },
    { "resource_id": 126, "text": "I haljine svoje očisti!" },
    { "resource_id": 126, "text": "I kumīrā se kloni!" },
    { "resource_id": 126, "text": "I ne prigovaraj držeći da je mnogo!" },
    { "resource_id": 126, "text": "I radi Gospodara svoga trpi!" },
    { "resource_id": 126, "text": "A kada se u Rog puhne –" },
    { "resource_id": 126, "text": "biće to naporan dan" },
    { "resource_id": 126, "text": "nevjernicima, neće biti lagahan." },
    {
      "resource_id": 126,
      "text": "Meni ostavi onoga koga sam Ja izuzetkom učinio"
    },
    { "resource_id": 126, "text": "i bogatstvo mu ogromno dao" },
    { "resource_id": 126, "text": "i sinove koji su s njim" },
    { "resource_id": 126, "text": "i čast i ugled mu pružio –" },
    { "resource_id": 126, "text": "i još žudi da uvećam!" },
    {
      "resource_id": 126,
      "text": "Nikako! On, doista, prkosi ajetima Našim –"
    },
    { "resource_id": 126, "text": "a naprtiću Ja njemu teškoće," },
    { "resource_id": 126, "text": "jer je smišljao i računao –" },
    { "resource_id": 126, "text": "i, proklet bio, kako je proračunao!" },
    {
      "resource_id": 126,
      "text": "i još jednom, proklet bio, kako je proračunao! –"
    },
    { "resource_id": 126, "text": "Zatim je pogledao" },
    { "resource_id": 126, "text": "pa se onda smrknuo i namrštio" },
    { "resource_id": 126, "text": "i potom se okrenuo i uzoholio," },
    {
      "resource_id": 126,
      "text": "i rekao: \"Ovo nije ništa drugo do vradžbina koja se nasljeđuje,"
    },
    { "resource_id": 126, "text": "ovo su samo čovjekove riječi!\"" },
    { "resource_id": 126, "text": "U Sekar ću Ja njega baciti –" },
    { "resource_id": 126, "text": "a znaš li ti šta je Sekar?" },
    { "resource_id": 126, "text": "Ništa on neće poštedjeti," },
    { "resource_id": 126, "text": "kože će crnim učiniti," },
    { "resource_id": 126, "text": "nad njim su devetnaesterica." },
    {
      "resource_id": 126,
      "text": "Mi smo čuvarima vatre meleke postavili i odredili broj njihov kao iskušenje onima koji ne vjeruju, da se oni kojima je Knjiga data uvjere, i da se onima koji vjeruju vjerovanje učvrsti, i da oni kojima je Knjiga data i oni koji su vjernici ne sumnjaju, i da oni čija su srca bolesna i oni koji su nevjernici – kažu: \"Šta je Allah htio ovim primjerom?\" Tako Allah ostavlja u zabludi onoga koga hoće, i na Pravi put ukazuje onome kome hoće. A vojske Gospodara tvoga samo On zna. I Sekar je ljudima samo opomena."
    },
    { "resource_id": 126, "text": "I tako Mi Mjeseca," },
    { "resource_id": 126, "text": "i noći kada mine," },
    { "resource_id": 126, "text": "i zore kada svane –" },
    { "resource_id": 126, "text": "on je, zaista, najveća nevolja," },
    { "resource_id": 126, "text": "ljudima je opomena –" },
    {
      "resource_id": 126,
      "text": "onome između vas koji želi učiniti dobro ili onome koji ne želi!"
    },
    {
      "resource_id": 126,
      "text": "Svaki čovjek je odgovoran za ono što je radio,"
    },
    { "resource_id": 126, "text": "osim sretnīkā," },
    {
      "resource_id": 126,
      "text": "oni će se u džennetskim baščama raspitivati"
    },
    { "resource_id": 126, "text": "o nevjernicima:" },
    { "resource_id": 126, "text": "\"Šta vas je u Sekar dovelo?\"" },
    {
      "resource_id": 126,
      "text": "\"Nismo\" – reći će – \"bili od onih koji su molitvu obavljali"
    },
    { "resource_id": 126, "text": "i od onih koji su siromahe hranili," },
    {
      "resource_id": 126,
      "text": "i u besposlice smo se sa besposlenjacima upuštali,"
    },
    { "resource_id": 126, "text": "i Sudnji dan smo poricali," },
    { "resource_id": 126, "text": "sve dok nam smrt nije došla.\"" },
    {
      "resource_id": 126,
      "text": "Njima posredovanje posrednika neće biti od koristi."
    },
    { "resource_id": 126, "text": "Pa zašto oni pouku izbjegavaju," },
    { "resource_id": 126, "text": "kao da su divlji magarci preplašeni" },
    { "resource_id": 126, "text": "koji od onih koji ih progone bježe." },
    {
      "resource_id": 126,
      "text": "Da! Svaki čovjek bi od njih htio da mu se daju listovi rašireni."
    },
    {
      "resource_id": 126,
      "text": "Nikada, jer oni se onoga svijeta ne plaše!"
    },
    { "resource_id": 126, "text": "Uistinu! Kur'an je pouka," },
    { "resource_id": 126, "text": "i ko hoće, na umu će ga imati," },
    {
      "resource_id": 126,
      "text": "a na umu će ga imati samo ako Allah bude htio, On je jedini dostojan da Ga se boje i On jedini prašta."
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "74" }
  }
}
