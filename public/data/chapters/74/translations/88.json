{
  "translations": [
    { "resource_id": 88, "text": "O ti i mbështjellë (o Muhamed)!" },
    { "resource_id": 88, "text": "Çohu dhe paralajmëro!" },
    { "resource_id": 88, "text": "Zotin tënd madhëroje," },
    { "resource_id": 88, "text": "petkat e tua pastroji" },
    {
      "resource_id": 88,
      "text": "dhe largohu nga ndyrësia (adhurimi i idhujve)!"
    },
    {
      "resource_id": 88,
      "text": "Mos jep gjë me synimin që të marrësh më shumë"
    },
    { "resource_id": 88, "text": "dhe për hir të Zotit tënd duro," },
    { "resource_id": 88, "text": "se, kur të fryhet në Sur," },
    { "resource_id": 88, "text": "ajo do të jetë një ditë e rëndë." },
    {
      "resource_id": 88,
      "text": "Për jobesimtarët nuk do të jetë aspak e lehtë."
    },
    {
      "resource_id": 88,
      "text": "Më lër Vetëm (të merrem) me atë që e krijova"
    },
    { "resource_id": 88, "text": "dhe i dhashë pasuri të pamasë" },
    { "resource_id": 88, "text": "e djem pranë vetes!" },
    { "resource_id": 88, "text": "Unë ia bëra kamjen të lehtë e të shtruar," },
    {
      "resource_id": 88,
      "text": "e, megjithatë, ai lakmon që t’i jap më tepër."
    },
    {
      "resource_id": 88,
      "text": "Jo, kurrsesi! Vërtet, ai i mohoi me kryeneçësi shpalljet Tona,"
    },
    {
      "resource_id": 88,
      "text": "prandaj Unë do ta ngarkoj atë me dënime të rënda."
    },
    { "resource_id": 88, "text": "Ai mendoi dhe kurdisi (kundër Kuranit)," },
    { "resource_id": 88, "text": "dhe qoftë mallkuar, si kurdisi!" },
    { "resource_id": 88, "text": "Dhe sërish qoftë mallkuar, si kurdisi!" },
    { "resource_id": 88, "text": "Pastaj vështroi rreth vetes," },
    { "resource_id": 88, "text": "mblodhi vetullat e u vrenjt," },
    { "resource_id": 88, "text": "pastaj u kthye i kapardisur" },
    {
      "resource_id": 88,
      "text": "dhe tha: “Ky (Kuran) nuk është gjë tjetër, veçse magji e trashëguar!"
    },
    { "resource_id": 88, "text": "Këto janë vetëm fjalë të një vdekatari!”" },
    { "resource_id": 88, "text": "Do ta hedh në Sekar (Xhehenem)!" },
    {
      "resource_id": 88,
      "text": "E si mund ta dish ti tamam se çfarë është Sekari (zjarri përvëlues)?"
    },
    { "resource_id": 88, "text": "Ai nuk lë gjë dhe nuk kursen asgjë," },
    { "resource_id": 88, "text": "lëkurat i shkrumbon." },
    { "resource_id": 88, "text": "Atij i rrinë roje nëntëmbëdhjetë (engjëj)." },
    {
      "resource_id": 88,
      "text": "Ne kemi bërë rojtarë të zjarrit vetëm engjëjt dhe numrin e tyre e kemi bërë sprovë (objekt polemikash) për jobesimtarët, me qëllim që të binden ata që u është dhënë Libri e t’u shtohet besimi atyre që besojnë; që të mos dyshojnë ata që u është dhënë Libri dhe besimtarët e vërtetë dhe që të thonë ata që kanë sëmundjen e dyshimit në zemër dhe jobesimtarët: “Ç’ka dashur të thotë Allahu me këtë shembull?” Kështu, Allahu lë në humbje atë që do dhe çon në rrugë të drejtë atë që do. Askush tjetër, përveç Tij, nuk e di numrin e ushtrisë së Zotit tënd. Ky është vetëm një përkujtesë për njerëzit."
    },
    { "resource_id": 88, "text": "Kurrsesi! Betohem për Hënën," },
    { "resource_id": 88, "text": "për natën që largohet" },
    { "resource_id": 88, "text": "e për agimin që zbardhëllon" },
    {
      "resource_id": 88,
      "text": "se ai (Xhehenemi) është vërtet një nga fatkeqësitë më të mëdha,"
    },
    { "resource_id": 88, "text": "paralajmërim për njerëzit," },
    {
      "resource_id": 88,
      "text": "për ata nga ju që dëshirojnë të ecin përpara (me vepra të mira) ose të kthehen mbrapsht (me vepra të këqija)."
    },
    { "resource_id": 88, "text": "Çdo njeri është peng i veprave të veta," },
    { "resource_id": 88, "text": "përveç njerëzve të krahut të djathtë;" },
    {
      "resource_id": 88,
      "text": "të cilët në kopshtet e Xhenetit pyesin njëri-tjetrin"
    },
    { "resource_id": 88, "text": "për keqbërësit:" },
    { "resource_id": 88, "text": "“Çfarë ju ka sjellë në Sekar?”" },
    {
      "resource_id": 88,
      "text": "Ata do të përgjigjen: “Nuk ishim nga ata që falnin namaz"
    },
    {
      "resource_id": 88,
      "text": "dhe as prej atyre që i ushqenin të varfrit."
    },
    {
      "resource_id": 88,
      "text": "Ne lëshoheshim në biseda të kota me llafazanët"
    },
    { "resource_id": 88, "text": "dhe mohonim Ditën e Llogarisë," },
    { "resource_id": 88, "text": "derisa na erdhi vdekja.”" },
    {
      "resource_id": 88,
      "text": "Prandaj, kurrfarë ndërmjetësimi i cilitdo ndërmjetësuesi nuk do t’i ndihmojë ata."
    },
    {
      "resource_id": 88,
      "text": "Atëherë, përse shmangen ata nga këshillimi,"
    },
    { "resource_id": 88, "text": "sikur të ishin gomarë të egër" },
    { "resource_id": 88, "text": "e të frikësuar që ikin prej luanit?!" },
    {
      "resource_id": 88,
      "text": "Vërtet, çdonjëri prej tyre kërkon që t’i jepen shkrime të hapura (nga Zoti)."
    },
    {
      "resource_id": 88,
      "text": "Kurrsesi, pasi ata nuk i frikësohen jetës tjetër!"
    },
    { "resource_id": 88, "text": "Në të vërtetë, ky (Kuran) është këshillë," },
    {
      "resource_id": 88,
      "text": "prandaj, kush të dojë, le t’ia vërë veshin!"
    },
    {
      "resource_id": 88,
      "text": "Por atij ia vënë veshin vetëm ata që do Allahu. Vetëm Ai është i Denjë për t’u pasur frikë dhe vetëm Ai është i Denjë për të falur."
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "74" }
  }
}
