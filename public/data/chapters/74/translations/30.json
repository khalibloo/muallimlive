{
  "translations": [
    { "resource_id": 30, "text": "Sinä, joka olet viittaan kiedottu," },
    { "resource_id": 30, "text": "nouse ja varoita," },
    { "resource_id": 30, "text": "ylistä Herraasi," },
    { "resource_id": 30, "text": "puhdista vaatteesi," },
    { "resource_id": 30, "text": "karta epäpuhdasta," },
    {
      "resource_id": 30,
      "text": "älä jaa antimia saadaksesi ne runsaampina takaisin,"
    },
    { "resource_id": 30, "text": "vaan pysy lujana Jumalan asiassa." },
    { "resource_id": 30, "text": "Sillä kun pasuunaan puhalletaan," },
    { "resource_id": 30, "text": "on se päivä oleva ankara päivä," },
    {
      "resource_id": 30,
      "text": "epäuskoisille kaikkea muuta kuin otollinen."
    },
    {
      "resource_id": 30,
      "text": "Jätä Minun huostaani hänet, jonka olen luonut,"
    },
    { "resource_id": 30, "text": "jolle olen antanut runsaasti rikkauksia" },
    { "resource_id": 30, "text": "ja poikia silmien iloksi," },
    { "resource_id": 30, "text": "jonka asioita olen parhain päin sovitellut" },
    { "resource_id": 30, "text": "ja joka vain haluaa yhä enemmän." },
    {
      "resource_id": 30,
      "text": "Mutta totisesti ei! Sillä hän uhmaa tunnusmerkkejämme;"
    },
    {
      "resource_id": 30,
      "text": "Minä panen hänen kestettäväkseen raskaan kurituksen."
    },
    { "resource_id": 30, "text": "Kylläpä hän mietti ja mietti;" },
    { "resource_id": 30, "text": "voi, miten hän harkitsikaan!" },
    { "resource_id": 30, "text": "Ja kuinka hän punnitsi mielessään!" },
    { "resource_id": 30, "text": "Sitten hän katsahti ympärilleen," },
    {
      "resource_id": 30,
      "text": "sitten rypisti otsaansa ja näytti tuimalta,"
    },
    {
      "resource_id": 30,
      "text": "sitten hän kääntyi pois ja paisui ylpeydestä"
    },
    {
      "resource_id": 30,
      "text": "ja sanoi: »Tämä on pelkkää opittua noituutta,"
    },
    { "resource_id": 30, "text": "pelkkiä sanoja kuolevaisen suusta.»" },
    { "resource_id": 30, "text": "Minä syöksen hänet helvetin liekkeihin." },
    {
      "resource_id": 30,
      "text": "Mutta kuinka saisin sinut käsittämään, mikä tuo palo on?"
    },
    {
      "resource_id": 30,
      "text": "Se ei jätä jäljelle mitään eikä säästä ketään;"
    },
    { "resource_id": 30, "text": "se kärventää kuolevaisen kokonaan," },
    { "resource_id": 30, "text": "ja sen yläpuolella on yhdeksäntoista." },
    {
      "resource_id": 30,
      "text": "Tulen vartijoiksi asetimme vain enkeleitä, ja heidän lukunsa asetimme vain koetukseksi niille, jotka eivät usko, jotta ne, joille on annettu Pyhä kirja, olisivat varmoja, ja ne, jotka uskovat, kasvaisivat uskossa; jotta Pyhän kirjan saaneet sekä uskovaiset eivät epäilisi, ja taasen ne, joiden sydämissä on sairaus ja epäusko, sanoisivat: »Mitä tarkoittaa Jumala tällä vertauksella?» Näin johtaa Jumala harhaan kenet haluaa ja ohjaa ketä mielii, eikä Herrasi sotajoukkoja tunne kukaan muu kuin Hän itse, tämä on vain muistutus kuolevaisille."
    },
    { "resource_id": 30, "text": "Ei milloinkaan!" },
    { "resource_id": 30, "text": "Vakuutan kuun ja valkenevan yön nimessä" },
    {
      "resource_id": 30,
      "text": "sekä aamun nimessä, kun sen valkeus sarastaa:"
    },
    { "resource_id": 30, "text": "tämä on totisesti ankarampia asioista," },
    { "resource_id": 30, "text": "varoitus ihmiselle," },
    {
      "resource_id": 30,
      "text": "jokaiselle teistä, joka tahtoo päästä eteenpäin tai jäädä jälkeen:"
    },
    { "resource_id": 30, "text": "jokainen sielu on vastuussa teoistaan," },
    {
      "resource_id": 30,
      "text": "paitsi ne, jotka ovat (Jumalan) oikealla puolella."
    },
    {
      "resource_id": 30,
      "text": "Ollessaan paratiisissa nämä kyselevät toisiltaan"
    },
    { "resource_id": 30, "text": "syntisten kohtaloa:" },
    { "resource_id": 30, "text": "»Mikä on saattanut teidät tulen ruoaksi?»" },
    {
      "resource_id": 30,
      "text": "Ja nämä vastaavat: »Me emme kuuluneet niihin, jotka rukoilivat,"
    },
    { "resource_id": 30, "text": "emmekä niihin, jotka ruokkivat köyhiä," },
    {
      "resource_id": 30,
      "text": "vaan haastoimme joutavia niiden kanssa, jotka turhia puhuivat;"
    },
    {
      "resource_id": 30,
      "text": "me pidimme puhetta tuomiopäivästä valheena,"
    },
    { "resource_id": 30, "text": "kunnes kuolema yllätti meidät.»" },
    {
      "resource_id": 30,
      "text": "Niinpä ei heitä enää hyödytä puolustajain apu."
    },
    {
      "resource_id": 30,
      "text": "Mutta miksi he kääntyvät pois muistuttajasta"
    },
    { "resource_id": 30, "text": "kuin säikkyneet aasit," },
    {
      "resource_id": 30,
      "text": "jotka pakenevat kuullessaan leijonan karjunnan?"
    },
    { "resource_id": 30, "text": "Jokainen heistä odottaa erikoiskutsua." },
    { "resource_id": 30, "text": "Mutta eiväthän he pelkää tulevaa elämää." },
    { "resource_id": 30, "text": "Ei! Tämä on totisesti varoitus," },
    { "resource_id": 30, "text": "ja kukin halukas voi painaa sen mieleensä." },
    {
      "resource_id": 30,
      "text": "Mutta he eivät tahdo pitää sitä mielessään, ellei se ole Jumalan tahto. Hän ansaitsee kunnioituksen, ja Hänen on anteeksiantamus."
    }
  ],
  "meta": {
    "translation_name": "Finnish",
    "author_name": "Finnish",
    "filters": { "resource_id": 30, "chapter_number": "74" }
  }
}
