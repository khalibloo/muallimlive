{
  "translations": [
    {
      "resource_id": 181,
      "text": "ای کسی‌که خودش را با لباسش پوشانیده (یعنی پیامبر صلی الله علیه وسلم )."
    },
    { "resource_id": 181, "text": "برخیز و از عذاب الله بترسان." },
    { "resource_id": 181, "text": "و پروردگارت را بزرگ شمار." },
    {
      "resource_id": 181,
      "text": "و نفس خویش را از گناهان و لباست را از نجاست‌ها پاک کن."
    },
    { "resource_id": 181, "text": "و از عبادت بت‌ها دوری گزین." },
    {
      "resource_id": 181,
      "text": "و بر پروردگارت منت نگذار که عمل صالح تو را زیاد کند."
    },
    {
      "resource_id": 181,
      "text": "و در برابر آزارهایی که با آنها روبرو می‌شوی به خاطر الله شکیبایی کن."
    },
    {
      "resource_id": 181,
      "text": "پس آن‌گاه که برای بار دوم در صور دمیده شود."
    },
    { "resource_id": 181, "text": "آن روز، روزی سخت است." },
    { "resource_id": 181, "text": "بر کافران به الله و رسولش آسان نیست." },
    {
      "resource_id": 181,
      "text": "- ای رسول- مرا با کسی‌که او را در شکم مادرش تک و تنها بدون مال یا فرزند آفریدم (یعنی ولید بن مُغِیره) واگذار."
    },
    { "resource_id": 181, "text": "و مال زیادی برایش قرار دادم." },
    {
      "resource_id": 181,
      "text": "و پسرانی برایش قرار دادم که همراهش حاضر هستند و در محافل با او حضور دارند و به خاطر مال زیادش در هیچ سفری از او جدا نمی‌شوند."
    },
    {
      "resource_id": 181,
      "text": "و در زندگی و روزی و فرزند از هر نظر برایش گستراندم."
    },
    {
      "resource_id": 181,
      "text": "باز هم با وجود کفرش به من طمع دارد که پس از اینکه تمام این موارد را به او دادم برایش بیفزایم."
    },
    {
      "resource_id": 181,
      "text": "امر آن‌گونه که تصور کرد نیست، زیرا او ستیزه‌جو و تکذیب‌ کنندۀ آیاتی است که بر رسول مان نازل کردیم."
    },
    {
      "resource_id": 181,
      "text": "به‌زودی عذابی سخت بر دوش او می‌گذارم که توان تحملش را ندارد."
    },
    {
      "resource_id": 181,
      "text": "همانا این کافر که نعمت‌های مذکور را به او ارزانی داشتم برای ابطال آنچه قرآن در مورد او می‌گوید اندیشید، و طرحی در ذهنش آماده کرد."
    },
    { "resource_id": 181, "text": "نفرین و عذاب بر او باد چگونه ارزیابی کرد." },
    {
      "resource_id": 181,
      "text": "باز هم نفرین و عذاب بر او بود چگونه ارزیابی کرد."
    },
    {
      "resource_id": 181,
      "text": "دوباره در آنچه که می‌گوید نگریست و اندیشید."
    },
    {
      "resource_id": 181,
      "text": "سپس چون چیزی نیافت که با آن بر قرآن عیب وارد کند چهره در هم کشید و خشم کرد."
    },
    {
      "resource_id": 181,
      "text": "سپس از ایمان روی گرداند و از پیروی پیامبر صلی الله علیه وسلم خودداری کرد."
    },
    {
      "resource_id": 181,
      "text": "پس گفت: این چیزی که محمد آورده است سخن الله نیست، بلکه سحری است که از دیگران روایت می‌کند."
    },
    { "resource_id": 181, "text": "کلام الله نیست، بلکه کلام انسان است." },
    {
      "resource_id": 181,
      "text": "به‌زودی این کافر را در یکی از طبقات جهنم، یعنی سَقَر که گرمایی کشنده دارد وارد می‌کنم."
    },
    {
      "resource_id": 181,
      "text": "و - ای محمد- تو چه می‌دانی که سَقَر چیست؟!"
    },
    {
      "resource_id": 181,
      "text": "از عذاب‌شدۀ در خویش چیزی باقی نمی‌گذارد مگر اینکه او را فرا می‌گیرد، و رها نمی‌کند، سپس همان‌گونه که بود بازمی‌گردد، سپس بر او فرود می‌آید، و به همین ترتیب ادامه دارد."
    },
    { "resource_id": 181, "text": "پوست‌ها را سخت می‌سوزاند و تغییر می‌دهد." },
    {
      "resource_id": 181,
      "text": "بر آن نوزده فرشته گمارده شده است، که خزانه‌دارانش هستند."
    },
    {
      "resource_id": 181,
      "text": "و ما خزانه‌داران جهنم را جز فرشتگان قرار ندادیم، که انسان‌ها توانی در برابر آنها ندارند، و در حقیقت ابوجهل دروغ گفت آن‌گاه که ادعا کرد او و قومش می‌توانند بر آنها حمله بَرَند، و از جهنم خارج شوند، و این شمار آنها را قرار ندادیم جز آزمایشی برای کسانی‌که به الله کفر ورزیدند؛ تا آنچه را که گفتند بگویند آن‌گاه عذاب بر آنها دوچندان شود. و به این هدف یهود تا تورات به آنها داده شد، و نصاری که انجیل به آنها داده شد یقین پیدا کنند آن‌گاه که قرآن که تصدیق‌کنندۀ آنچه در دو کتاب‌شان است نازل شد. و تا این‌که بر ایمان مؤمنان بیفزاید آن‌گاه که اهل کتاب با آنها موافقت می‌کنند، و یهود و نصاری و مؤمنان تردید نکنند. و به این منظور که مترددان در ایمان، و کافران بگویند: الله با این عدد شگفت چه چیزی را اراده کرده است؟! مانند گمراه‌ ساختن منکِر این عدد و هدایت تصدیق‌ کنندۀ آن، الله هرکس را که بخواهد گمراه سازد گمراه می‌سازد و هرکس را که بخواهد هدایت کند هدایت می‌کند. و از فراوانی لشکریان پروردگارت هیچ‌کس جز او سبحانه آگاه نیست. پس ابوجهل که برای تحقیر و تکذیب گفت: (آیا محمد یاورانی جز نوزده تن ندارد؟!) باید از این امر آگاه شود، و جهنم جز مایۀ یادآوری انسان‌ها نیست که با آن بر عظمت الله سبحانه پی ببرند."
    },
    {
      "resource_id": 181,
      "text": "سخن آن‌گونه نیست که یکی از مشرکان ادعا می‌کند یارانش برای چیره‌شدن بر خزانه‌داران جهنم کافی هستند. الله به ماه سوگند یاد فرمود."
    },
    {
      "resource_id": 181,
      "text": "و به شب آن‌گاه که پشت کند سوگند یاد فرمود."
    },
    {
      "resource_id": 181,
      "text": "و به صبح آن‌گاه که روشنایی آورد سوگند یاد فرمود."
    },
    {
      "resource_id": 181,
      "text": "که آتش جهنم به‌طور قطع یکی از بلایای بزرگ است."
    },
    { "resource_id": 181, "text": "وسیلۀ تهدید و ترساندن مردم است." },
    {
      "resource_id": 181,
      "text": "- ای مردم- برای هرکس از شما که بخواهد با ایمان به الله و عمل صالح پیشی جوید، یا با کفر و گناهان عقب بکشد."
    },
    {
      "resource_id": 181,
      "text": "هرکس در قبال اعمالی‌که کسب کرده گرفتار است. پس یا اعمالش او را نابود می‌کند، یا او را از نابودی می‌رهاند و نجات می‌دهد."
    },
    {
      "resource_id": 181,
      "text": "مگر مؤمنان که در قبال گناهان‌شان مواخذه نمی‌شوند، بلکه به‌سبب اعمال صالحی که دارند مورد عفو قرار می‌گیرند."
    },
    {
      "resource_id": 181,
      "text": "و آنها روز قیامت در بهشت‌هایی هستند و از یکدیگر می‌پرسند."
    },
    {
      "resource_id": 181,
      "text": "در مورد کافران که خودشان را با گناهانی که انجام دادند نابود کردند."
    },
    {
      "resource_id": 181,
      "text": "به آنها می‌گویند: چه چیزی شما را وارد جهنم کرد؟"
    },
    {
      "resource_id": 181,
      "text": "کافران این‌گونه به آنها پاسخ می‌دهند: از کسانی‌که نماز واجب را در زندگی دنیا برپا می‌داشتند نبودیم."
    },
    {
      "resource_id": 181,
      "text": "و از آنچه که الله به ما عطا کرده بود به فقیر اطعام نمی‌کردیم."
    },
    {
      "resource_id": 181,
      "text": "و همراه پیروان باطل بودیم که هرجا می‌گشتند با آنها می‌گشتیم، و با گمراهان و فریب ‌خوردگان سخن می‌گفتیم."
    },
    { "resource_id": 181, "text": "و روز جزا را تکذیب می‌کردیم." },
    {
      "resource_id": 181,
      "text": "و به تکذیب روز جزا ادامه دادیم تا مرگ ما را فرا گرفت، آن‌گاه میان ما و توبه مانع ایجاد کرد."
    },
    {
      "resource_id": 181,
      "text": "پس واسطه‌گری شفاعتگران، اعم از فرشتگان و پیامبران و صالحان در روز قیامت به آنها سودی نمی‌رساند؛ زیرا یکی از شروط پذیرش شفاعت، رضایت از شفاعت‌شده است."
    },
    {
      "resource_id": 181,
      "text": "چه چیزی باعث رویگردانی این مشرکان از قرآن شد؟!"
    },
    {
      "resource_id": 181,
      "text": "گویی در رویگردانی و فرار از قرآن، گورخرانی بسیار رمنده هستند."
    },
    { "resource_id": 181, "text": "که از شیری به‌سبب ترس از آن می‌گریزند." },
    {
      "resource_id": 181,
      "text": "بلکه هر یک از این مشرکان می‌خواهد نامه‌ای برایش ارسال شود که به او خبر می‌دهد محمد رسولی از جانب الله است، و سبب این امر کمبود و ضعف دلایل و حجت‌ها نیست، بلکه فقط ستیزه‌جویی و تکبر است."
    },
    {
      "resource_id": 181,
      "text": "چنین نیست، بلکه سبب استمرار گمراهی آنها این است که به عذاب آخرت ایمان نمی‌آورند، و بر کفرشان باقی می‌مانند."
    },
    { "resource_id": 181, "text": "بدانید که این قرآن اندرز و یادآوری است." },
    {
      "resource_id": 181,
      "text": "پس هرکس که بخواهد می‌تواند قرآن را بخواند و از آن اندرز گیرد."
    },
    {
      "resource_id": 181,
      "text": "و پند نمی‌گیرند مگر اینکه الله بخواهد پند بگیرند. او سبحانه سزاوار است که با امتثال اوامر و اجتناب از نواهی‌اش از او ترسیده شود، و سزاوار است که گناهان بندگانش را آن‌گاه که به‌سوی او توبه کنند بیامرزد."
    }
  ],
  "meta": {
    "translation_name": "Persian Mokhtasar",
    "author_name": "Al-Mukhtasar",
    "filters": { "resource_id": 181, "chapter_number": "74" }
  }
}
