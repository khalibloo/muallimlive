{
  "translations": [
    { "resource_id": 26, "text": "Ty rouchem přikrytý!" },
    { "resource_id": 26, "text": "Vstaň a varuj," },
    { "resource_id": 26, "text": "Pána svého oslavuj," },
    { "resource_id": 26, "text": "svůj oděv očišťuj," },
    { "resource_id": 26, "text": "hněvu Božího se varuj," },
    { "resource_id": 26, "text": "kvůli rozmnožování zisku neuštědřuj" },
    { "resource_id": 26, "text": "a při Pánu svém trpělivě stůj!" },
    { "resource_id": 26, "text": "Až zatroubeno bude pozounem," },
    { "resource_id": 26, "text": "ten den bude věru těžkým dnem," },
    { "resource_id": 26, "text": "pro nevěřící nelehkým břemenem." },
    {
      "resource_id": 26,
      "text": "Nech Mne s tím, jehož jsem Já jediný stvořil,"
    },
    { "resource_id": 26, "text": "jemuž jsem majetek rozsáhlý daroval" },
    { "resource_id": 26, "text": "a syny zde přítomné uštědřil" },
    { "resource_id": 26, "text": "a jemuž jsem vše hladce uhladil," },
    { "resource_id": 26, "text": "a on pak ještě dychtí, abych více mu dal!" },
    {
      "resource_id": 26,
      "text": "Však pozor! Vždyť proti Našim znamením on brojí,"
    },
    { "resource_id": 26, "text": "však vyženu ho na vrch příkrý!" },
    { "resource_id": 26, "text": "On věru vymýšlel a rozhodoval," },
    { "resource_id": 26, "text": "ať tedy zhyne tak, jak rozhodoval!" },
    {
      "resource_id": 26,
      "text": "A znovu: ať tedy zhyne tak, jak rozhodoval!"
    },
    { "resource_id": 26, "text": "Potom kol sebe se rozhlížel," },
    { "resource_id": 26, "text": "pak zamračil se a nasupil," },
    { "resource_id": 26, "text": "nakonec zády se obrátil a pyšně odcházel" },
    { "resource_id": 26, "text": "a pravil: \"To není leč kouzlo osvojené" },
    { "resource_id": 26, "text": "a slova jen bytosti smrtelné!\"" },
    { "resource_id": 26, "text": "Sežehnu však já jej v ohni Saqaru!" },
    { "resource_id": 26, "text": "Víš ty vůbec, co je to Saqar?" },
    { "resource_id": 26, "text": "Nic nenechá a nic nepustí" },
    { "resource_id": 26, "text": "a kůži smrtelníkům spálí" },
    { "resource_id": 26, "text": "a devatenáct andělů nad ním bdí." },
    {
      "resource_id": 26,
      "text": "A za strážce pekla jsme pouze anděly určili a jejich počet jen pro pokušení nevěřících stanovili, aby ti, jímž dostalo se Písma, se utvrdili a rozmnožila se víra těch, kdož uvěřili, a aby věřící a ti, jimž Písmo bylo dáno, nepochybovali a aby ti, v jejichž srdcích nemoc je, a také nevěřící pravili: \"Co chtěl Bůh tímto příkladem říci?\" Takto Bůh zbloudit nechává, koho chce, a vede cestou přímou, koho chce. A nikdo kromě Něho nezná vojska Pána tvého. A není toto leč připomenutí smrtelníkům!"
    },
    { "resource_id": 26, "text": "Však pozor! Při měsíci," },
    { "resource_id": 26, "text": "při noci, když ustupuje," },
    { "resource_id": 26, "text": "při úsvitu, když se rozjasňuje!" },
    { "resource_id": 26, "text": "Saqar je věru jeden z trestů největších," },
    { "resource_id": 26, "text": "jako varování smrtelníkům daný," },
    {
      "resource_id": 26,
      "text": "těm z vás, kdož chtějí k víře vpředu jít anebo se chtějí opozdit."
    },
    {
      "resource_id": 26,
      "text": "Každá duše je ručitelkou toho, co si sama vysloužila,"
    },
    { "resource_id": 26, "text": "kromě lidi po pravici," },
    { "resource_id": 26, "text": "kteří v zahradách vzájemně se budou ptát" },
    { "resource_id": 26, "text": "na hříšníky:" },
    { "resource_id": 26, "text": "\"Co přivedlo vás do Saqaru?\"" },
    {
      "resource_id": 26,
      "text": "odvětí: \"Nebyli jsme mezi modlitbu konajícími"
    },
    { "resource_id": 26, "text": "ani mezi nuzné krmícími," },
    { "resource_id": 26, "text": "ale tlachali jsme mezi tlachajícími" },
    { "resource_id": 26, "text": "a den soudný jsme za lež prohlásili," },
    { "resource_id": 26, "text": "až přišla na nás tato jistota!\"" },
    {
      "resource_id": 26,
      "text": "A nebude jim nic platná přímluva přímluvců!"
    },
    {
      "resource_id": 26,
      "text": "Co s nimi je, že se odvracejí od připomenutí,"
    },
    { "resource_id": 26, "text": "jako by byli osly splašenými," },
    { "resource_id": 26, "text": "před lvem prchajícími?" },
    {
      "resource_id": 26,
      "text": "Věru, chce každý z nich, aby svitky rozevřené mu byly přineseny?"
    },
    {
      "resource_id": 26,
      "text": "Však pozor! Oni se naopak neobávají života budoucího."
    },
    { "resource_id": 26, "text": "Však pozor! Toto jest připomenutí," },
    { "resource_id": 26, "text": "a kdo chce, ať na ně si vzpomene!" },
    {
      "resource_id": 26,
      "text": "Však vzpomenou si jen tehdy, když Bůh si to bude přát a Jemu náleží, aby se Ho báli, a Jemu patří odpuštění dát!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "74" }
  }
}
