{
  "translations": [
    { "resource_id": 39, "text": "Wahai orang yang berselimut!" },
    {
      "resource_id": 39,
      "text": "Bangunlah serta berilah peringatan dan amaran (kepada umat manusia)."
    },
    {
      "resource_id": 39,
      "text": "Dan Tuhanmu, maka ucaplah dan ingatlah kebesaranNya!"
    },
    {
      "resource_id": 39,
      "text": "Dan pakaianmu, maka hendaklah engkau bersihkan."
    },
    {
      "resource_id": 39,
      "text": "Dan segala kejahatan, maka hendaklah engkau jauhi."
    },
    {
      "resource_id": 39,
      "text": "Dan janganlah engkau memberi (sesuatu, dengan tujuan hendak) mendapat lebih banyak daripadanya."
    },
    {
      "resource_id": 39,
      "text": "Dan bagi (menjalankan perintah) Tuhanmu, maka hendaklah engkau bersabar (terhadap tentangan musuh)!"
    },
    { "resource_id": 39, "text": "Kerana apabila telah ditiup sangkakala," },
    {
      "resource_id": 39,
      "text": "Maka saat yang demikian adalah saat (berlakunya) hari yang sukar -"
    },
    {
      "resource_id": 39,
      "text": "Kepada orang-orang kafir, lagi tidak mudah (mengelak azabnya)."
    },
    {
      "resource_id": 39,
      "text": "(Jangan engkau bimbang wahai Muhammad) biarkanlah Aku sahaja membalas orang (yang menentangmu) yang Aku ciptakan dia (dalam keadaan) seorang diri (tidak berharta dan anak pinak),"
    },
    {
      "resource_id": 39,
      "text": "Dan Aku jadikan baginya harta kekayaan yang banyak,"
    },
    {
      "resource_id": 39,
      "text": "Serta anak pinak (yang ramai), yang sentiasa ada di sisinya."
    },
    {
      "resource_id": 39,
      "text": "Dan Aku mudahkan baginya (mendapat kekayaan dan kekuasaan) dengan semudah-mudahnya."
    },
    {
      "resource_id": 39,
      "text": "Kemudian ia ingin sangat, supaya Aku tambahi lagi;"
    },
    {
      "resource_id": 39,
      "text": "Tidak sekali-kali (akan ditambahi) ! Kerana sesungguhnya dia menentang dengan degilnya akan ayat-ayat Kami (Al-Quran, yang disampaikan oleh Rasul Kami)."
    },
    {
      "resource_id": 39,
      "text": "Aku akan menyeksanya (dengan azab) yang memuncak beratnya."
    },
    {
      "resource_id": 39,
      "text": "Kerana sesungguhnya ia telah memikirkan dan mereka-reka berbagai tuduhan terhadap Al-Quran) -"
    },
    {
      "resource_id": 39,
      "text": "Maka binasalah dia hendaknya! Bagaimanakah dia berani mereka-reka (yang demikian)?"
    },
    {
      "resource_id": 39,
      "text": "Sekali lagi: binasalah dia hendaknya! Bagaimana ia berani mereka-reka (tuduhan-tuduhan itu)?"
    },
    {
      "resource_id": 39,
      "text": "Kemudian ia merenung dan memikirkan (berkali-kali: jalan-jalan mencaci Al-Quran, tetapi ia gagal);"
    },
    {
      "resource_id": 39,
      "text": "Setelah itu ia memasamkan mukanya serta ia bertambah masam berkerut;"
    },
    {
      "resource_id": 39,
      "text": "Kemudian ia berpaling (dari kebenaran) dan berlaku sombong angkuh,"
    },
    {
      "resource_id": 39,
      "text": "Serta ia berkata: \" (Al-Quran) ini tidak lain hanyalah sihir yang dituntut serta dipelajari (dari ahli-ahlinya);"
    },
    {
      "resource_id": 39,
      "text": "\"Ini tidak lain hanyalah kata-kata (rekaan) manusia!\""
    },
    {
      "resource_id": 39,
      "text": "(Disebabkan kekufurannya itu) Aku akan masukkan dia ke dalam neraka Saqar."
    },
    {
      "resource_id": 39,
      "text": "Dan apa jalannya engkau dapat mengetahui kedahsyatan neraka Saqar itu?"
    },
    {
      "resource_id": 39,
      "text": "Ia membakar mangsanya dengan tidak meninggalkan sisa, dan tidak membiarkannya (binasa terus)"
    },
    { "resource_id": 39, "text": "Ia terus-menerus membakar kulit manusia!" },
    {
      "resource_id": 39,
      "text": "Pengawal dan penjaganya adalah sembilan belas (malaikat)."
    },
    {
      "resource_id": 39,
      "text": "Dan (ketahuilah bahawa hikmat) Kami tidak menjadikan pengawal-pengawal neraka itu melainkan (dari kalangan) malaikat, (kerana merekalah sekuat-kuat dan sebenar-benar makhluk yang menjalankan perintah Kami); dan (hikmat) Kami tidak menerangkan bilangan mereka melainkan dengan satu bilangan yang menyebabkan kesesatan dan kesengsaraan orang-orang kafir itu, supaya orang-orang yang diberi Kitab (Yahudi dan Nasrani) boleh percaya dengan yakin (akan kebenaran Al-Quran), dan supaya orang-orang yang beriman bertambah imannya; dan juga supaya orang-orang yang diberi Kitab dan orang-orang yang beriman itu tidak ragu-ragu (tentang kebenaran keterangan itu); dan (sebaliknya) supaya orang-orang (munafik) yang ada penyakit (ragu-ragu) dalam hatinya dan orang-orang kafir berkata: \"Apakah yang di maksudkan oleh Allah dengan menyebutkan bilangan ganjil ini?\" Demikianlah Allah menyesatkan sesiapa yang dikehendakiNya (menurut undang-undang peraturanNya), dan memberi hidayah petunjuk kepada sesiapa yang dikehendakiNya (menurut undang-undang peraturanNya); dan tiada yang mengetahui tentera Tuhanmu melainkan Dia lah sahaja. Dan (ingatlah, segala yang diterangkan berkenaan dengan) neraka itu tidak lain hanyalah menjadi peringatan bagi manusia."
    },
    { "resource_id": 39, "text": "Sebenarnya! Demi bulan," },
    {
      "resource_id": 39,
      "text": "Dan malam apabila ia balik melenyapkan diri,"
    },
    {
      "resource_id": 39,
      "text": "Dan waktu subuh apabila ia terang-benderang,"
    },
    {
      "resource_id": 39,
      "text": "Sesungguhnya neraka Saqar itu adalah salah satu (malapetaka) yang amat besar,"
    },
    { "resource_id": 39, "text": "Yang menjadi amaran bagi umat manusia," },
    {
      "resource_id": 39,
      "text": "(Iaitu) bagi sesiapa di antara kamu yang mahu maju (dalam mengerjakan kebaikan) atau yang mahu mundur (daripada mengerjakannya)."
    },
    {
      "resource_id": 39,
      "text": "Tiap-tiap diri terikat, tidak terlepas daripada (balasan buruk bagi amal jahat) yang dikerjakannya,"
    },
    { "resource_id": 39, "text": "Kecuali puak Kanan," },
    {
      "resource_id": 39,
      "text": "(Mereka ditempatkan) di dalam Syurga (yang penuh nikmat), mereka bertanya-tanya,"
    },
    {
      "resource_id": 39,
      "text": "Tentang (tempat tinggal) orang-orang yang bersalah,"
    },
    {
      "resource_id": 39,
      "text": "(Setelah melihat orang-orang yang bersalah itu, mereka berkata): \"Apakah yang menyebabkan kamu masuk ke dalam (neraka) Saqar?\""
    },
    {
      "resource_id": 39,
      "text": "Orang-orang yang bersalah itu menjawab: \"Kami tidak termasuk dalam kumpulan orang-orang yang mengerjakan sembahyang;"
    },
    {
      "resource_id": 39,
      "text": "\"Dan kami tidak pernah memberi makan orang-orang miskin;"
    },
    {
      "resource_id": 39,
      "text": "\"Dan kami dahulu selalu mengambil bahagian memperkatakan perkara yang salah, bersama-sama orang-orang yang memperkatakannya;"
    },
    {
      "resource_id": 39,
      "text": "\"Dan kami sentiasa mendustakan hari pembalasan,"
    },
    {
      "resource_id": 39,
      "text": "\"Sehinggalah kami didatangi oleh perkara yang tetap diyakini\"."
    },
    {
      "resource_id": 39,
      "text": "Maka tidak akan berguna kepada mereka sebarang syafaat pertolongan (kalaulah ditakdirkan ada) sesiapa yang boleh memberikan syafaat itu."
    },
    {
      "resource_id": 39,
      "text": "(Kalau demikianlah halnya orang-orang yang bersalah), maka mengapa mereka berpaling lari dari peringatan (Al-Quran) ?"
    },
    {
      "resource_id": 39,
      "text": "Seolah-olah mereka sekawan keldai liar yang lari,"
    },
    { "resource_id": 39, "text": "Melarikan diri (ketakutan) dari singa!" },
    {
      "resource_id": 39,
      "text": "(Mereka tidak merasa cukup dengan peringatan itu) bahkan tiap-tiap seorang di antaranya mahu supaya diberi kepadanya lembaran surat yang terbuka (yang diturunkan dari langit untuk dibaca oleh mereka sendiri)."
    },
    {
      "resource_id": 39,
      "text": "Sebenarnya! (Bukan kerana kemahuan mereka tidak berhasil), bahkan mereka (tidak percaya dan) tidak takut akan hari akhirat."
    },
    {
      "resource_id": 39,
      "text": "Ketahuilah! Sesungguhnya Al-Quran itu adalah satu peringatan (yang sangat besar pengajarannya);"
    },
    {
      "resource_id": 39,
      "text": "Oleh itu sesiapa yang mahu (beringat) dapatlah ia mengambil peringatan daripadanya."
    },
    {
      "resource_id": 39,
      "text": "Dan (dalam pada itu) tiadalah mereka dapat beringat melainkan jika dikehendaki Allah; Dia lah Tuhan yang berhak dipatuhi perintahNya, dan Dia lah jua yang berhak memberi keampunan (kepada orang-orang yang beriman dan taat)."
    }
  ],
  "meta": {
    "translation_name": "Abdullah Muhammad Basmeih",
    "author_name": "Abdullah Muhammad Basmeih",
    "filters": { "resource_id": 39, "chapter_number": "74" }
  }
}
