{
  "translations": [
    {
      "resource_id": 222,
      "text": "(Мұхаммед Ғ.С. алғаш Жебрейіл Ғ.С. ді көргенде қобалжып: \"Жабыңдар, мені жабыңдар\" деп жамылып жатады. Б.Ж.М.Р.) Әй жамылушы!"
    },
    { "resource_id": 222, "text": "Түр енді! Адамдарға ескерт!" },
    { "resource_id": 222, "text": "Раббыңды ұлықта!" },
    { "resource_id": 222, "text": "Киіміңді тазала!" },
    { "resource_id": 222, "text": "Әр түрлі лас істерден аулақ бол!" },
    { "resource_id": 222, "text": "(Қылған ісіңді) көп міндет қылма." },
    { "resource_id": 222, "text": "Раббың үшін сабыр ет." },
    { "resource_id": 222, "text": "Қашан Сұр ұрілсе;" },
    { "resource_id": 222, "text": "Міне сол күн, өте ауыр күн." },
    {
      "resource_id": 222,
      "text": "Негізінен қарсы келушілерге қолайсыз. (Құрайш руынан Мұғайяра ұлы Уәлит Құранды әсерлі жады деген. Б.Ж.Р.М.Х.Т.)"
    },
    { "resource_id": 222, "text": "Мен жалғыз жаратқан кісіні өзіме таста." },
    { "resource_id": 222, "text": "Оған көптеген мал бердім." },
    { "resource_id": 222, "text": "Әзір тұратын ұлдар бердім." },
    { "resource_id": 222, "text": "Оның жағдайын кеңітіп, ықпалын арттырдым." },
    { "resource_id": 222, "text": "Сосын тағы да арттыра түсуімді үміт етті." },
    {
      "resource_id": 222,
      "text": "Әсте болмайды. Өйткені ол, қасарысқан еді."
    },
    { "resource_id": 222, "text": "Жақында оны өрге зорлаймын." },
    { "resource_id": 222, "text": "Өйткені ол, ойластырып, шамалады." },
    { "resource_id": 222, "text": "Сосын ол өлгір, қалай шамалады?" },
    {
      "resource_id": 222,
      "text": "Содан кейін ол жаны шыққыр, қайтып мөлшерледі?"
    },
    { "resource_id": 222, "text": "Сосын ол, қарады." },
    { "resource_id": 222, "text": "Содан кейін ол, қабағын шытып, томсарды." },
    { "resource_id": 222, "text": "Сосын ол, теріс айналып паңданды." },
    {
      "resource_id": 222,
      "text": "Сонда ол: \"Бұл, үйретіліп келе жатқан бір сиқыр\" деді."
    },
    { "resource_id": 222, "text": "\"Бұл, адамның ғана сөзі.\"" },
    { "resource_id": 222, "text": "Оны жағатын тозаққа саламын." },
    { "resource_id": 222, "text": "Ол тозақтың не екенін қайдан білдің?" },
    { "resource_id": 222, "text": "Кейін қалдырмайды да шала тастамайды." },
    { "resource_id": 222, "text": "Ол, адам терісін өртеп кетеді." },
    { "resource_id": 222, "text": "Оған он тоғыз (періште) қарайды." },
    {
      "resource_id": 222,
      "text": "Тозақтың күзетшілерін періштелерден ғана қылдық. Сондай-ақ олардың сандарын қарсы келушілерге анық бір сынау қылдық... Өздеріне кітап берілгендер, сенсін. (Олардың кітаптарында да он тоғыз жазылған. Б.Ж.М.) Әрі иман келтіргендердің сенімдері арта түссін. Кітап иелерімен мүміндер күмәнданбасын. Сондай-ақ жүректерінде дерті болғандар мен қарсы болғандар: \"Алла, бүл мысалмен нені қалайды?\",- десін. Осылайша Алла, қалағанын адастырып және кімді қаласа, тура жолға салады. Раббың жасақтарының санын өзі ғана біледі. Бұл адамдар үшін бір насихат."
    },
    { "resource_id": 222, "text": "Жоқ олай емес. Айға серт," },
    { "resource_id": 222, "text": "Қайтқан сәтте, түнге серт," },
    { "resource_id": 222, "text": "Ағарған сәтте, таңға серт." },
    {
      "resource_id": 222,
      "text": "Шын мәнінде ол тозақ, әрине ірі уақиғаның бірі."
    },
    { "resource_id": 222, "text": "Адамдар үшін ескерту." },
    {
      "resource_id": 222,
      "text": "Сендерден ілгері кетуді немесе кейін қалуды қалаған біреулер үшін ескерту."
    },
    {
      "resource_id": 222,
      "text": "Әркім істеген ісінің орнына ұсталады. (С.21-А.)"
    },
    {
      "resource_id": 222,
      "text": "Бірақ ғамал дәптері оңынан берілгендер басқа. (С. 27-А.)"
    },
    { "resource_id": 222, "text": "Олар жаннаттарда сұрасады!" },
    { "resource_id": 222, "text": "Қылмыстылардан;" },
    { "resource_id": 222, "text": "\"Сендерді тозаққа кіргізген не нәрсе?\"" },
    {
      "resource_id": 222,
      "text": "Олар: \"Біз намаз оқушылардан емес едік.\""
    },
    { "resource_id": 222, "text": "\"Әрі міскінді тамақтандырмайтын едік.\"" },
    {
      "resource_id": 222,
      "text": "\"Бұзықтыққа кірісушілермен бірге кірісіп жүрген едік.\""
    },
    { "resource_id": 222, "text": "\"Қиямет күнін өтірік деген едік.\"" },
    {
      "resource_id": 222,
      "text": "\"Өзімізге өлім келгенге дейін (жалғаса берді\" дейді.)"
    },
    {
      "resource_id": 222,
      "text": "Сонда оларға шапағатшылардың шапағаты пайда бермейді."
    },
    { "resource_id": 222, "text": "Ал оларға насихаттан жалтаратын не болды?" },
    { "resource_id": 222, "text": "Олар мүлде үріккен құлан сияқты;" },
    { "resource_id": 222, "text": "Арыстаннан қашқан..." },
    {
      "resource_id": 222,
      "text": "Жоқ, олардан әрбіреуі өзіне бір ашық нұсқа берілуін қалайды."
    },
    { "resource_id": 222, "text": "Жоқ, олар ахиреттен қорықпайды." },
    { "resource_id": 222, "text": "Олай емес. Шын мәнінде Құран бір насихат." },
    { "resource_id": 222, "text": "Кім қаласа, одан үгіт алады." },
    {
      "resource_id": 222,
      "text": "Алла қаламайынша, олар, үгіт ала алмайды. Ол Алла, қорқылуға лайық, жарылқау иесі."
    }
  ],
  "meta": {
    "translation_name": "Khalifa Altay",
    "author_name": "Khalifa Altay",
    "filters": { "resource_id": 222, "chapter_number": "74" }
  }
}
