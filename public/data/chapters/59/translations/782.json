{
  "translations": [
    {
      "resource_id": 782,
      "text": "Cele din ceruri şi cele de pre pământ<sup foot_note=203335>1</sup> Îi aduc laudă lui Allah, căci El este Cel Puternic [şi] Înţelept [Al‑’Aziz, Al‑Hakim]."
    },
    {
      "resource_id": 782,
      "text": "El este Cel care i‑a scos pe cei care nu au crezut dintre oamenii Cărţii<sup foot_note=203336>1</sup> din căminele lor în prima pribegie.<sup foot_note=203337>2</sup> Nu aţi crezut<sup foot_note=203338>3</sup> că vor ieşi, iar ei şi‑au închipuit că cetăţile lor îi vor apăra de Allah. Însă Allah a venit la ei de acolo de unde ei nu se aşteptau şi a aruncat spaimă în inimile lor. Şi ei au dărâmat casele lor cu propriile mâini şi cu mâinile dreptcredincioşilor. Trageţi învăţăminte, voi cei care aveţi ochi!"
    },
    {
      "resource_id": 782,
      "text": "Şi dacă Allah n‑ar fi scris pentru ei pribegia, El i‑ar fi chinut pe ei în lumea aceasta, iar în Lumea de Apoi ar fi avut parte de chinul Focului."
    },
    {
      "resource_id": 782,
      "text": "Aceasta<sup foot_note=203339>1</sup> pentru că ei s‑au împotrivit lui Allah şi Trimisului Său. Iar acela care se împotriveşte lui Allah [să ştie că] Allah este aspru la pedeapsă."
    },
    {
      "resource_id": 782,
      "text": "Câţi palmieri aţi tăiat sau i‑aţi lăsat în picioare pe rădăcinile lor, [aceasta a fost] cu voia lui Allah, pentru ca să‑i acopere de ruşine pe nelegiuiţi.<sup foot_note=203340>1</sup>"
    },
    {
      "resource_id": 782,
      "text": "Voi nu aţi intrat în nici o luptă cu cai şi nici cu cămile pentru ceea ce Allah a dăruit ca pradă Trimisului Său de la ei. Însă Allah dă putere trimişilor Săi asupra celor cărora El voieşte şi Allah este cu putere peste toate."
    },
    {
      "resource_id": 782,
      "text": "Ceea ce Allah a dăruit Trimisului Său ca pradă de la locuitorii cetăţilor, aceasta aparţine lui Allah şi Trimisului, rudelor, orfanilor, sărmanilor şi călătorului de pe drum, pentru ca să nu se schimbe doar între cei bogaţi dintre voi. Ceea ce vă dăruieşte Trimisul primiţi, iar cele de la care vă opreşte, de la acelea opriţi‑vă şi fiţi cu frică de Allah, căci Allah este aspru la pedeapsă!"
    },
    {
      "resource_id": 782,
      "text": "[Şi din acestea se cuvine] şi muhajiriţilor săraci<sup foot_note=203341>1</sup> care au fost alungaţi din căminele lor şi de la averile lor, căutând îndurare şi mulţumire de la Allah şi făcând să triumfe cauza lui Allah şi a Trimisului Său. Aceştia sunt cei iubitori de Adevăr."
    },
    {
      "resource_id": 782,
      "text": "Cât despre aceia care, înainte de ei, s‑au statornicit în Casă<sup foot_note=203342>1</sup> şi în credinţă şi i‑au iubit pe aceia care s‑au dus în pribegie la ei, nu au avut în piepturile lor nici o supărare pentru ceea ce li s‑a dat lor<sup foot_note=203343>2</sup>, ci i‑au preferat pe ei lor înşişi, chiar dacă ei erau în nevoie. Iar aceia care se feresc de zgârcenia propriilor suflete, aceia sunt cei care izbândesc."
    },
    {
      "resource_id": 782,
      "text": "Şi acelora care au venit după ei<sup foot_note=203344>1</sup> şi au zis: „Doamne, iartă‑ne nouă şi fraţilor noştri care ne‑au luat‑o înainte întru credinţă şi nu ne lăsa în sufletele noastre nici un fel de pizmă faţă de aceia care au crezut! Doamne, Tu eşti Iertător, Îndurător [Ra’uf, Rahim]!”"
    },
    {
      "resource_id": 782,
      "text": "Oare nu i‑ai văzut pe cei făţarnici<sup foot_note=203345>1</sup>, spunându‑le fraţilor lor, care nu au crezut, dintre oamenii Cărţii<sup foot_note=203346>2</sup>: „Dacă veţi fi alungaţi<sup foot_note=203347>3</sup>, vom ieşi împreună cu voi şi nu ne vom supune nimănui împotriva voastră, iar de se va purta luptă împotriva voastră, noi vă vom ajuta”? Şi Allah este Martor că ei sunt mincinoşi!"
    },
    {
      "resource_id": 782,
      "text": "Dar dacă ei sunt alungaţi, nu vor ieşi împreună cu ei, iar dacă se va purta luptă împotriva lor, nu le vor veni în ajutor. Şi dacă le‑ar veni în ajutor, ei vor întoarce spatele fugind, aşa încât ei nu vor primi nici un ajutor."
    },
    {
      "resource_id": 782,
      "text": "Voi [stârniţi] în piepturile lor mai multă spaimă decât Allah. Aceasta pentru că ei sunt un neam [de oameni] care nu pricep."
    },
    {
      "resource_id": 782,
      "text": "Ei nu vor lupta laolaltă împotriva voastră<sup foot_note=203348>1</sup>, ci numai din cetăţi întărite sau din spatele unor ziduri. Duşmănia dintre ei este mare. Îi socoteşti a fi uniţi, dar inimile lor sunt împărţite. Aceasta pentru că ei sunt un neam [de oameni] care nu au minte."
    },
    {
      "resource_id": 782,
      "text": "[Ei sunt] asemenea acelora care puţin înaintea lor au gustat urmarea rea a purtării lor şi au avut parte de chin dureros<sup foot_note=203349>1</sup>."
    },
    {
      "resource_id": 782,
      "text": "[Ei sunt] asemenea lui Şeitan, când îi zice omului: „Fii fără credinţă!”, iar după ce el rămâne necredincios, el zice: „Eu nu am nici o vină în privinţa ta! Eu mă tem de Allah, Stăpânul lumilor!”"
    },
    {
      "resource_id": 782,
      "text": "Şi sfârşitul amândurora<sup foot_note=203350>1</sup> va fi în Focul în care vor rămâne veşnic, căci aceasta este răsplata nelegiuiţilor."
    },
    {
      "resource_id": 782,
      "text": "O, voi cei care credeţi, fiţi cu frică de Allah! Şi fiecare suflet să bage de seamă ce trimite înainte pentru Ziua de mâine<sup foot_note=203351>1</sup>! Şi fiţi cu frică de Allah, căci Allah este bine ştiutor a tot ceea ce faceţi voi!"
    },
    {
      "resource_id": 782,
      "text": "Nu fiţi ca aceia care L‑au uitat pe Allah<sup foot_note=203352>1</sup> şi pe care El i‑a făcut de aceea să uite de ei înşişi! Aceştia sunt nelegiuiţii."
    },
    {
      "resource_id": 782,
      "text": "Oaspeţii Focului nu sunt deopotrivă cu oaspeţii Raiului! Oaspeţii Raiului sunt cei care izbândesc."
    },
    {
      "resource_id": 782,
      "text": "Dacă am fi trimis Noi acest Coran unui munte, l‑ai fi văzut tu umilindu‑se smerit şi despicându‑se de frica lui Allah. Şi aceste pilde le dăm Noi oamenilor pentru ca ei să cugete."
    },
    {
      "resource_id": 782,
      "text": "El este Allah, afară de care nu este alt dumnezeu, Ştiutorul celor nevăzute şi al celor văzute. El este Cel Milostiv, Îndurător [Ar‑Rahman, Ar‑Rahim]."
    },
    {
      "resource_id": 782,
      "text": "El este Allah, afară de care nu este alt dumnezeu: Stăpânitorul [Al‑Malik], Cel Sfânt [Al‑Quddus], Făcătorul de pace [As‑Salam], Apărătorul Credinţei [Al‑Mu’min], Veghetorul [Al‑Muhaymin], Cel Tare [Al‑’Aziz], Atotputernicul [Al‑Jabbar], Cel Preaînalt [Al‑Mutakabbir]. Mărire lui Allah! El este mai presus de ceea ce voi Îi asociaţi."
    },
    {
      "resource_id": 782,
      "text": "El este Allah: Făcătorul [Al‑Khaliq], Creatorul [Al‑Bari’], Dătătorul de chipuri [Al‑Musawwir]. Ale Lui sunt numele cele mai frumoase. Pe El Îl laudă cele din ceruri şi cele de pre pământ. El este Cel Puternic [şi] Înţelept [Al‑’Aziz, Al‑Hakim]."
    }
  ],
  "meta": {
    "translation_name": "Islamic and Cultural League",
    "author_name": "Islamic and Cultural League",
    "filters": { "resource_id": 782, "chapter_number": "59" }
  }
}
