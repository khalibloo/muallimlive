{
  "translations": [
    {
      "resource_id": 151,
      "text": "اے ایمان والو پورا کرو عہدوں کو <sup foot_note=82620>1</sup> حلا ل ہوئے تمہارے لئے چوپائے مویشی <sup foot_note=82621>2</sup> سو اے انکے جو تم کو آگے سنائےجاویں گے <sup foot_note=82622>3</sup> مگر حلال نہ جانو شکار کو احرام کی حالت میں <sup foot_note=82623>4</sup> اللہ حکم کرتا ہے جو چاہے <sup foot_note=82624>5</sup>"
    },
    {
      "resource_id": 151,
      "text": "اے ایمان والو حلال نہ سمجھو اللہ کی نشانیوں کو <sup foot_note=82625>1</sup> اور نہ ادب والے مہینہ کو <sup foot_note=82626>2</sup> اور نہ اس جانور کو جو نیاز کعبہ کی ہو اور نہ جنکے گلے میں پٹا ڈال کر لیجاویں کعبہ کو <sup foot_note=82627>3</sup> اور نہ آنے والوں کو حرمت والے گھر کی طرف جو ڈھونڈتے ہیں فضل اپنے رب کا اور اسکی خوشی <sup foot_note=82628>4</sup> اور جب احرام سے نکلو تو شکار کر لو <sup foot_note=82629>5</sup> اور باعث نہ ہو تم کو اس قوم کی دشمنی جو کہ تم کو روکتی تھی حرمت والی مسجد سے اس پر کہ زیادتی کرنے لگو <sup foot_note=82630>6</sup> اور آپس میں مدد کرو نیک کام پر اور پرہیزگاری پر اور مدد نہ کرو گناہ پر اور ظلم پر <sup foot_note=82631>7</sup> اور ڈرتے رہو اللہ سے بیشک اللہ کا عذاب سخت ہے <sup foot_note=82632>8</sup>"
    },
    {
      "resource_id": 151,
      "text": "حرام ہوا تم پر مردہ جانور <sup foot_note=82633>1</sup> اور لہو <sup foot_note=82634>2</sup> اور گوشت سور کا اور جس جانور پر نام پکارا جائے اللہ کے سوا کسی اور کا اور جو مر گیا ہو گلا گھونٹنے سے یاچوٹ سے یا اونچے سے گر کر یا سینگ مارنے سے اور جس کو کھایا ہو درندہ نے مگر جس کو تم نےذبح کر لیا اور حرام ہے جو ذبح ہوا کسی تھان پر <sup foot_note=82635>3</sup> اور یہ کہ تقسیم کرو جوئے کے تیروں سے <sup foot_note=82636>4</sup> یہ گناہ کا کام ہے آج ناامید ہو گئے  کافر تمہارے دین سے سو ان سے مت ڈرو اور مجھ سے ڈرو <sup foot_note=82637>5</sup> آج میں پورا کر چکا تمہارے لئے دین تمہارا <sup foot_note=82638>6</sup> اور پورا کیا تم پر میں نے احسان اپنا <sup foot_note=82639>7</sup> اور پسند کیا میں نے تمہارے واسطےاسلام کو دین <sup foot_note=82640>8</sup> پھر جو کوئی لاچار ہو جاوے بھوک میں لیکن گناہ پر مائل نہ ہو تو اللہ بخشنے والا مہربان ہے <sup foot_note=82641>9</sup>"
    },
    {
      "resource_id": 151,
      "text": "تجھ سے پوچھتے ہیں کہ کیا چیز ان کےلئے حلال ہے کہہ دے تم کو حلال ہیں ستھری چیزیں <sup foot_note=82642>1</sup> اور جو سدھاؤ شکاری جانور شکار پر دوڑانے کو کہ ان کو سکھاتے ہو اس میں سےجو اللہ نے تم کو سکھایا ہے سو کھاؤ اس میں سے جو پکڑ رکھیں تمہارےواسطے اور اللہ کا نام لو اس پر <sup foot_note=82643>2</sup> اور ڈرتے رہو اللہ سے بیشک اللہ جلد لینے والا ہے حساب <sup foot_note=82644>3</sup>"
    },
    {
      "resource_id": 151,
      "text": "آج حلال ہوئیں تم کو سب ستھری چیزیں <sup foot_note=82645>1</sup> اور اہل کتاب کا کھانا تم کو حلال ہے <sup foot_note=82646>2</sup> اور تمہارا کھانا ان کو حلال ہے <sup foot_note=82647>3</sup> اور حلال ہیں تم کو پاکدامن عورتیں مسلمان <sup foot_note=82648>4</sup> اور پاکدامن عورتیں ان میں سےجن کو دی گئ کتاب <sup foot_note=82649>5</sup> تم سے پہلےجب دو ان کو مہر ان کے قید میں لانے کو <sup foot_note=82650>6</sup> نہ مستی نکالنے کو اور نہ چھپی آشنائی کرنے کو <sup foot_note=82651>7</sup> اور جو منکر ہوا ایمان سے تو ضائع ہوئی محنت اس کی اور آخرت میں وہ ٹوٹے والوں میں ہے <sup foot_note=82652>8</sup>"
    },
    {
      "resource_id": 151,
      "text": "اے ایمان والو <sup foot_note=82653>1</sup> جب تم اٹھو <sup foot_note=82654>2</sup> نماز کو تو دھو لو اپنے منہ اور ہاتھ کہنیوں تک اور مل لو اپنے سر کو <sup foot_note=82655>3</sup> اور پاؤں ٹخنوں تک <sup foot_note=82656>4</sup> اور اگر تم کو جنابت ہو تو خوب طرح پاک ہو <sup foot_note=82657>5</sup> اور اگر تم بیمار ہو یا سفر میں یا کوئی تم میں آیا ہے جائے ضرور سے یا پاس گئے ہو عورتوں کے پھر نہ پاؤ تم پانی تو قصد کرو مٹی پاک کا اور مل لو اپنے منہ اور ہاتھ اس سے <sup foot_note=82658>6</sup> اللہ نہیں چاہتا کہ تم پر تنگی کرے <sup foot_note=82659>7</sup> لیکن چاہتا ہے کہ تم کو پاک کرے <sup foot_note=82660>8</sup> اور پورا کرے اپنا احسان تم پر تاکہ تم احسان مانو <sup foot_note=82661>9</sup>"
    },
    {
      "resource_id": 151,
      "text": "اور یاد کرو احسان اللہ کا اپنے اوپر اور عہد اس کا جو تم سے ٹھہرایا تھا جب تم نے کہا تھا کہ ہم نے سنا اور مانا <sup foot_note=82662>1</sup> اور ڈرتے رہو اللہ سے اللہ خوب جانتا ہے دلوں کی بات <sup foot_note=82663>2</sup>"
    },
    {
      "resource_id": 151,
      "text": "اے ایمان والو کھڑے ہو جایا کرو اللہ کے واسطے گواہی دینے کو انصاف کی <sup foot_note=82664>1</sup> اور کسی قوم کی دشمنی کے باعث انصاف کو ہر گز نہ چھوڑو <sup foot_note=82665>2</sup> عدل کرو یہ بات زیادہ نزدیک ہے تقویٰ سے <sup foot_note=82666>3</sup> اور ڈرتے رہو اللہ سے اللہ کو خوب خبر ہے جو تم کرتے ہو <sup foot_note=82667>4</sup>"
    },
    {
      "resource_id": 151,
      "text": "وعدہ کیا اللہ نے ایمان والوں سے اور جو نیک عمل کرتے ہیں کہ انکے واسطے بخشش اور بڑا ثواب ہے <sup foot_note=82668>1</sup>"
    },
    {
      "resource_id": 151,
      "text": "اور جن لوگوں نے کفر کیا اور جھٹلائیں ہماری آیتیں وہ ہیں دوزخ والے <sup foot_note=82669>1</sup>"
    },
    {
      "resource_id": 151,
      "text": "اے ایمان والو یاد رکھو احسان اللہ کا اپنے اوپر جب قصد کیا لوگوں نے کہ تم پر ہاتھ چلاویں پھر روک دیے تم سے ان کے ہاتھ اور ڈرتے رہو اللہ سے اور اللہ ہی پر چاہئے بھروسہ ایمان والوں کو <sup foot_note=82670>1</sup>"
    },
    {
      "resource_id": 151,
      "text": "اور لے چکا ہے اللہ عہد بنی اسرائیل سے <sup foot_note=82671>1</sup> اور مقرر کئے ہم نے ان میں بارہ سردار <sup foot_note=82672>2</sup> اور کہا اللہ نے میں تمہارے ساتھ ہو <sup foot_note=82673>3</sup> اگر تم قائم رکھو گے نماز اور دیتے رہو گے زکوٰۃ اور یقین لاؤ گے میرے رسولوں پر اور مدد کرو گے ان کی <sup foot_note=82674>4</sup> اور قرض دو گے اللہ کو <sup foot_note=82675>5</sup> اچھی طرح کا قرض <sup foot_note=82676>6</sup> تو البتہ دور کروں گا میں تم سے گناہ تمہارے اور داخل کروں گا تم کو باغوں میں کہ جن کے نیچے بہتی ہیں نہریں <sup foot_note=82677>7</sup> پھر جو کوئی کافر رہا تم میں سے اس کے بعد تو وہ بیشک گمراہ ہوا سیدھے راستہ سے <sup foot_note=82678>8</sup>"
    },
    {
      "resource_id": 151,
      "text": "سو ان کے عہد توڑنے پر ہم نے ان پر لعنت کی <sup foot_note=82679>1</sup> اور کر دیا ہم نے ان کے دلوں کو سخت پھیرتے ہیں کلام کو اسکے ٹھکانے سے <sup foot_note=82680>2</sup> اور بھول گئے نفع اٹھانا اس نصیحت سے جو انکو کی گئ تھی <sup foot_note=82681>3</sup> اور ہمیشہ تو مطلع ہوتا رہتا ہے ان کی کسی دغا پر <sup foot_note=82682>4</sup> مگر تھوڑے لوگ ان میں سے <sup foot_note=82683>5</sup> سو معاف کر اور درگذر کر ان سے اللہ دوست رکھتا ہے احسان کرنے والوں کو <sup foot_note=82684>6</sup>"
    },
    {
      "resource_id": 151,
      "text": "اور وہ جو کہتے ہیں اپنے کو نصاریٰ <sup foot_note=82685>1</sup> ان سے بھی لیا تھا ہم نے عہد ان کا پھر بھول گئے نفعع اٹھانا اس نصیحت سے جو انکو کی گئ تھی <sup foot_note=82686>2</sup> پھر ہم نے لگا دی آپس میں انکی دشمنی اور کینہ <sup foot_note=82687>3</sup> قیامت کے دن تک <sup foot_note=82688>4</sup> اور آخر جتا دے گا ان کو اللہ جو کچھ کرتے تھے <sup foot_note=82689>5</sup>"
    },
    {
      "resource_id": 151,
      "text": "اے کتاب والو تحقیق آیا ہے تمہارے پاس رسول ہمارا ظاہر کرتا ہے تم پر بہت سی چیزیں جن کو تم چھپاتے تھے کتاب میں سے اور درگزر کرتا ہے بہت چیزوں سے <sup foot_note=82690>1</sup> بیشک تمہارے پاس آئی ہے اللہ کی طرف سے روشنی اور کتاب ظاہر کرنے والی"
    },
    {
      "resource_id": 151,
      "text": "جس سے اللہ ہدایت کرتا ہے اس کو جو تابع ہوا اسکی رضا کا سلامتی کی راہیں اور ان کو نکالتا ہے اندھیروں سے روشنی میں اپنے حکم سے اور ان کو چلاتا ہے سیدھی راہ <sup foot_note=82691>1</sup>"
    },
    {
      "resource_id": 151,
      "text": "بیشک کافر ہوئے جنہوں نے کہا کہ اللہ تو وہی مسیح ہے مریم کا بیٹا <sup foot_note=82692>1</sup> تو کہہ دے پھر کس کا بس چل سکتا ہے اللہ کے آگے اگر وہ چاہے کہ ہلاک کرے مسیح مریم کے بیٹے کو اور اس کی ماں کو اور جتنے لوگ ہیں زمین میں سب کو <sup foot_note=82693>2</sup> اور اللہ ہی کے واسطے ہے سلطنت آسمانوں اور زمین کی اور جو کچھ درمیان ان دونوں کے ہے پیدا کرتا ہے جو چاہے <sup foot_note=82694>3</sup> اور اللہ ہر چیز پر قادر ہے <sup foot_note=82695>4</sup>"
    },
    {
      "resource_id": 151,
      "text": "اور کہتے ہیں یہود اور نصاریٰ ہم بیٹے ہیں اللہ کے اور اسکے پیارے <sup foot_note=82696>1</sup> تو کہہ پھر کیوں عذاب کرتا ہے تم کو تمہارے گناہوں پر <sup foot_note=82697>2</sup> کوئی نہیں بلکہ تم بھی ایک آدمی ہو اسکی مخلوق میں <sup foot_note=82698>3</sup> بخشے جس کو چاہے اور عذاب کرے جس کو چاہے <sup foot_note=82699>4</sup> اور اللہ ہی کے لئے ہے سلطنت آسمان اور زمین کی اور جو کچھ دونوں کے بیچ میں ہے اور اسکی کی طرف لوٹ کر جانا ہے <sup foot_note=82700>5</sup>"
    },
    {
      "resource_id": 151,
      "text": "اے کتاب والو آیا ہے تمہارے پاس رسول ہمارا کھولتا ہے تم پر <sup foot_note=82701>1</sup> رسولوں کے انقطاع کے بعد کبھی تم کہنے لگو کہ ہمارے پاس نہ آیا کوئی خوشی یا ڈر سنانے والا سو آ چکا تمہارے پاس خوشی اور ڈر سنانے والا <sup foot_note=82702>2</sup> اور اللہ ہر چیز پر قادر ہے <sup foot_note=82703>3</sup>"
    },
    {
      "resource_id": 151,
      "text": "اور جب کہا موسٰی نے اپنی قوم کو اے قوم یاد کرو احسان اللہ کا اپنے اوپر <sup foot_note=82704>1</sup> جب پیدا کئے تم میں نبی <sup foot_note=82705>2</sup> اور کر دیا تم کو بادشاہ <sup foot_note=82706>3</sup> اور دیا تم کو جو نہیں دیا تھا کسی کو جہان میں <sup foot_note=82707>4</sup>"
    },
    {
      "resource_id": 151,
      "text": "اے قوم داخل ہو زمین پاک میں جو مقرر کر دی ہے اللہ نے تمہارے واسطے <sup foot_note=82708>1</sup> اور نہ لوٹو اپنی پیٹھ کی طرف پھر جا پڑو گے نقصان میں <sup foot_note=82709>2</sup>"
    },
    {
      "resource_id": 151,
      "text": "بولے اے موسٰی وہاں ایک قوم ہے زبردست <sup foot_note=82710>1</sup> اور ہم ہر گز وہاں نہ جاویں گے یہاں تک کہ وہ نکل جاویں اس میں سے پھر اگر وہ نکل جاویں گے اس میں سےتو ہم ضرور داخل ہوں گے <sup foot_note=82711>2</sup>"
    },
    {
      "resource_id": 151,
      "text": "کہا دو مردوں نے اللہ سے ڈرنے والوں میں سے کہ خدا کی نوازش تھی ان دو پر <sup foot_note=82712>1</sup> گھس جاؤ ان پرحملہ کر کے دروازہ میں پھر جب تم اس میں گھس جاؤ گے تو تم ہی غالب ہو گے <sup foot_note=82713>2</sup> اور اللہ پر بھروسہ کرو اگر یقین رکھتے ہو <sup foot_note=82714>3</sup>"
    },
    {
      "resource_id": 151,
      "text": "بولے اے موسٰی ہم ہرگز نہ جاویں گے ساری عمر جب تک وہ رہیں گے اس میں سو تو جا اور تیرا رب اور تم دونوں لڑو ہم تو یہیں بیٹھے ہیں <sup foot_note=82715>1</sup>"
    },
    {
      "resource_id": 151,
      "text": "بولا اے رب میرے میرے اختیار میں نہیں مگر میری جان اور میرا بھائی <sup foot_note=82716>1</sup> سو جدائی کر دے تو ہم میں اور اس نافرمان قوم میں <sup foot_note=82717>2</sup>"
    },
    {
      "resource_id": 151,
      "text": "فرمایا تحقیق وہ زمین حرام کی گئ ہے ان پر چالیس برس سر مارتے پھریں گے ملک میں سو تو افسوس نہ کر نافرمان لوگوں پر"
    },
    {
      "resource_id": 151,
      "text": "اور سنا ان کو حال واقعی آدم کے دو بیٹوں کا <sup foot_note=82718>1</sup> جب نیاز کی دونوں نے کچھ نیاز اور مقبول ہوئی ایک کی اور نہ مقبول ہوئی دوسرے کی <sup foot_note=82719>2</sup> کہا میں تجھ کو مار ڈالوں گا <sup foot_note=82720>3</sup> وہ بولا اللہ قبول کرتا ہے تو پرہیزگاروں سے <sup foot_note=82721>4</sup>"
    },
    {
      "resource_id": 151,
      "text": "اگر تو ہاتھ چلادے گا مجھ پر مارنے کو میں نہ ہاتھ چلاؤں گا تجھ پر مارنے کو <sup foot_note=82722>1</sup> میں ڈرتا ہوں اللہ سے جو پروردگار ہے سب جہان کا <sup foot_note=82723>2</sup>"
    },
    {
      "resource_id": 151,
      "text": "میں چاہتا ہوں کہ تو حاصل کرے میرا گناہ اور اپنا گناہ <sup foot_note=82724>1</sup> پھر ہو جاوے تو دوزخ والوں میں اور یہی ہے سزا ظالموں کی <sup foot_note=82725>2</sup>"
    },
    {
      "resource_id": 151,
      "text": "پھر اس کو راضی کیا اسکے نفس نے خون پر اپنے بھائی کے <sup foot_note=82726>1</sup> پھر اسکو مار ڈالا سو ہو گیا نقصان اٹھانے والوں میں <sup foot_note=82727>2</sup>"
    },
    {
      "resource_id": 151,
      "text": "پھر بھیجا اللہ نے ایک کوا جو کریدتا تھا زمین کو  تاکہ اس کو دکھلا دے کس طرح چھپاتا ہے لاش اپنے بھائی کی بولا اے افسوس مجھ سے اتنا نہ ہو سکا کہ ہوں برابر اس کوے کی کہ میں چھپاؤں لاش اپنے بھائی کی <sup foot_note=82728>1</sup> پھر لگا پچتانے <sup foot_note=82729>2</sup>"
    },
    {
      "resource_id": 151,
      "text": "اسی سبب سے لکھا ہم نے <sup foot_note=82730>1</sup> بنی اسرائیل پر کہ جو کوئی قتل کرے ایک جان کو بلاعوض جان کے یا بغیر فساد کرنے کے ملک میں <sup foot_note=82731>2</sup> تو گویا قتل کر ڈالا اس نے سب لوگوں کو اور جس نے زندہ رکھا ایک جان کو تو گویا زندہ کر دیا سب لوگوں کو <sup foot_note=82732>3</sup> اور لا چکے ہیں انکے پاس رسول ہمارے کھلے ہوئے حکم <sup foot_note=82733>4</sup> پھر بہت لوگ ان میں سے اس پر بھی ملک میں دست درازی کرتے ہیں <sup foot_note=82734>5</sup>"
    },
    {
      "resource_id": 151,
      "text": "یہی سزا ہے ان کی جو لڑائی کرتے ہیں اللہ سے اور اسکے رسول سے اور دوڑتے ہیں ملک میں فساد کرنے کو <sup foot_note=82735>1</sup> ان کو قتل کیا جائےیا سولی چڑھائے جاویں یا کاٹے جاویں ان کے ہاتھ اور پاؤں مخالف جانب سے <sup foot_note=82736>2</sup> یا دور کر دیے جاویں اس جگہ سے <sup foot_note=82737>3</sup> یہ ان کی رسوائی ہے دنیا میں اور ان کے لئے آخرت میں بڑا عذاب ہے <sup foot_note=82738>4</sup>"
    },
    {
      "resource_id": 151,
      "text": "مگر جنہوں نے توبہ کی تمہارے قابو پانے سے پہلے تو جان لو کہ اللہ بخشنے والا مہربان ہے <sup foot_note=82739>1</sup>"
    },
    {
      "resource_id": 151,
      "text": "اے ایمان والو ڈرتے رہو اللہ سے اور ڈھونڈو اس تک وسیلہ <sup foot_note=82740>1</sup> اور جہاد کرو اس کی راہ میں تاکہ تمہارا بھلا ہو <sup foot_note=82741>2</sup>"
    },
    {
      "resource_id": 151,
      "text": "جو لوگ کافر ہیں اگر ان کے پاس ہو جو کچھ زمین میں ہے سارا اور اس کے ساتھ اتنا ہی اور ہو تاکہ بدلہ میں دیں اپنے قیامت کے عذاب سے تو ان سےقبول نہ ہو گا اور ان کے واسطے عذاب دردناک ہے <sup foot_note=82742>1</sup>"
    },
    {
      "resource_id": 151,
      "text": "چاہیں گے کہ نکل جاویں آگ سے اور وہ اس سے نکلنے والے نہیں اور ان کے لئے عذاب دائمی ہے <sup foot_note=82743>1</sup>"
    },
    {
      "resource_id": 151,
      "text": "اور چوری کرنے والا مرد اور چوری کرنے والی عورت کاٹ ڈالو انکے ہاتھ <sup foot_note=82744>1</sup> سزا میں ان کی کمائی کی تنبیہ ہے اللہ کی طرف سے <sup foot_note=82745>2</sup> اور اللہ غالب ہے حکمت والا <sup foot_note=82746>3</sup>"
    },
    {
      "resource_id": 151,
      "text": "پھر جس نے توبہ کہ اپنے ظلم کے پیچھے اور اصلاح کی تو اللہ قبول کرتا ہے اس کی توبہ بیشک اللہ بخشنے والا مہربان ہے <sup foot_note=82747>1</sup>"
    },
    {
      "resource_id": 151,
      "text": "تجھ کو معلوم نہیں کہ اللہ ہی کے واسطے ہے سلطنت آسمان اور زمین کی عذاب کرے جس کو چاہے اور بخشے جس کو چاہے اور اللہ سب چیز پر قادر ہے <sup foot_note=82748>1</sup>"
    },
    {
      "resource_id": 151,
      "text": "اے رسول غم نہ کر ان کو جو دوڑ کر گرتے ہیں کفر میں<sup foot_note=82749>1</sup> وہ لوگ جو کہتے ہیں ہم مسلمان ہیں اپنے منہ سے اور ان کے دل مسلمان نہیں اور وہ جو یہودی ہیں <sup foot_note=82750>2</sup> جاسوسی کرتے ہیں جھوٹ بولنے کے لئے وہ جاسوس ہیں دوسری جماعت کے جو تجھ تک نہیں آئے <sup foot_note=82751>3</sup> بدل ڈالتے ہیں بات کو اس کا ٹھکانہ چھوڑ کر <sup foot_note=82752>4</sup> کہتے ہیں اگر تم کو یہ حکم ملے تو قبول کر لینا اور یہ حکم نہ ملے تو بچتے رہنا <sup foot_note=82753>5</sup> اور جس اللہ نے گمراہ کرنا چاہا سو تو اس کے لئے کچھ نہیں کر سکتا اللہ کے ہاں <sup foot_note=82754>6</sup> یہ وہی لوگ ہیں جن کو اللہ نےنہ چاہا کہ دل پاک کرےان کے <sup foot_note=82755>7</sup> ان کو دنیا میں ذلت ہے اور ان کو آخرت میں بڑا عذاب ہے"
    },
    {
      "resource_id": 151,
      "text": "جاسوسی کرنے والے جھوٹ بولنے کے لئے اور بڑے حرام کھانے والے سو اگر آویں وہ تیرے پاس تو فیصلہ کر دے ان میں یا منہ پھیر لے ان سے <sup foot_note=82756>1</sup> اور اگر تو منہ پھیر لے گا ان سے تو وہ تیرا کچھ نہ بگاڑ سکیں گے اور اگر تو فیصلہ کرے تو فیصلہ کر ان میں انصاف سے بیشک اللہ دوست رکھتا ہے انصاف کرنے والوں کو <sup foot_note=82757>2</sup>"
    },
    {
      "resource_id": 151,
      "text": "اور وہ تجھ کو کس طرح منصف بنائیں گے اور ان کے پاس تو توریت ہے جس میں حکم ہے اللہ کا پھر اس کے پیچھے پھرے جاتے ہیں اور وہ ہر گز ماننے والے نہیں ہیں <sup foot_note=82758>1</sup>"
    },
    {
      "resource_id": 151,
      "text": "ہم نےنازل کی توریت کہ اس میں ہدایت اور روشنی ہے <sup foot_note=82759>1</sup> اس پر حکم کرتے تھے پیغمبر جو کہ حکم بردار تھے اللہ کے یہود کو اور حکم کرتے تھے درویش اور عالم <sup foot_note=82760>2</sup> اس واسطے کہ وہ نگہبان ٹھہرائے گئے تھے اللہ کی کتاب پر اور اس کی خبر گیری پر مقرر تھے <sup foot_note=82761>3</sup> سو تم نہ ڈرو لوگوں سے اور مجھ سے ڈرو اور مت خریدو میری آیتوں پر مول تھوڑا <sup foot_note=82762>4</sup> اور جو کوئی حکم نہ کرے اس کے موافق جو کہ اللہ نے اتارا سو وہی لوگ ہیں کافر <sup foot_note=82763>5</sup>"
    },
    {
      "resource_id": 151,
      "text": "اور لکھ دیا ہم نے ان پر اس کتاب میں کہ جی کے بدلے جی اور آنکھ کے بدلے آنکھ اور ناک کے بدلے ناک اور کان کے بدلے کان اور دانت کے بدلے دانت اور زخموں کا بدلا انکے برابر <sup foot_note=82764>1</sup> پھر جس نے معاف کر دیا تو وہ گناہ سے پاک ہو گیا <sup foot_note=82765>2</sup> اور جو کوئی حکم نہ کرے اس کے موافق جو کہ اللہ نے اتارا سو وہی لوگ ہیں ظالم <sup foot_note=82766>3</sup>"
    },
    {
      "resource_id": 151,
      "text": "اور پیچھے بھیجا ہم نے انہی کےقدموں پر عیسٰی مریم کے بیٹے کو <sup foot_note=82767>1</sup> تصدیق کرنے والا توریت کی جو آگے سے تھے اور اس کو دی ہم نے انجیل جس میں ہدایت اور روشنی تھی اور تصدیق کرتی تھی اپنے سے اگلی کتاب توریت کی اور راہ بتلانے والی اور نصیحت تھی ڈرنے والوں کو <sup foot_note=82768>2</sup>"
    },
    {
      "resource_id": 151,
      "text": "اور چاہئے کہ حکم کریں انجیل والے موافق اس کے جو کہ اتارا اللہ نے اس میں اور جو کوئی حکم نہ کرے موافق اس کے جو کہ اتارا اللہ نےسو وہی لوگ ہیں نافرمان <sup foot_note=82769>1</sup>"
    },
    {
      "resource_id": 151,
      "text": "اور تجھ پر اتاری ہم نے کتاب سچی تصدیق کرنے والی سابقہ کتابوں کی اور ان کے مضامیں پر نگہبان <sup foot_note=82770>1</sup> سو تو حکم کر ان میں موافق اسکے جو کہ اتارا اللہ نے <sup foot_note=82771>2</sup> اور انکی خوشی پر مت چل چھوڑ کر سیدھا راستہ جو تیرے پاس آیا <sup foot_note=82772>3</sup> ہر ایک کو تم میں سے دیا ہم نے ایک دستور اور راہ <sup foot_note=82773>4</sup> اور اللہ چاہتا تو تم کو ایک دین پر کر دیتا لیکن تم کو آزمانا چاہتا ہے اپنے دیے ہوئے حکموں میں <sup foot_note=82774>5</sup> سو تم دوڑ کر لو خوبیاں <sup foot_note=82775>6</sup> اللہ کے پاس تم سب کو پہنچنا ہے پھر جتا دے گا جس بات میں تم کو اختلاف تھا <sup foot_note=82776>7</sup>"
    },
    {
      "resource_id": 151,
      "text": "اور یہ فرمایا کہ حکم کر ان میں موافق اس کے جو کہ اتارا اللہ نے اور مت چل ان کی خوشی پر اور بچتا رہ ان سے کہ تجھ کو بہکا نہ دیں کسی اسےحکم سے جو اللہ نے اتارا تجھ پر <sup foot_note=82777>1</sup> پھر اگر نہ مانیں تو جان لے کہ اللہ نے یہی چاہا ہے کہ پہنچا دے انکو کچھ سزا ان کے گناہوں کی <sup foot_note=82778>2</sup> اور لوگوں میں بہت ہیں نافرمان <sup foot_note=82779>3</sup>"
    },
    {
      "resource_id": 151,
      "text": "اب کیا حکم چاہتے ہیں کفر کے وقت کا اور اللہ سے بہتر کون ہے حکم کرنے والا یقین کرنے والوں کے واسطے <sup foot_note=82780>1</sup>"
    },
    {
      "resource_id": 151,
      "text": "اے ایمان والو مت بناؤ یہود اور نصاریٰ کو دوست <sup foot_note=82781>1</sup> وہ آپس میں دوست ہیں ایک دوسرے کے <sup foot_note=82782>2</sup> اور جو کوئی تم میں سے دوستی کرے ان سے تو وہ انہی میں ہے <sup foot_note=82783>3</sup> اللہ ہدایت نہیں کرتا ظالم لوگوں کو <sup foot_note=82784>4</sup>"
    },
    {
      "resource_id": 151,
      "text": "اب تو دیکھے گا ان کو جن کے دل میں بیماری ہے دوڑ کر ملتے ہیں ان میں کہتے ہیں کہ ہم کو ڈر ہے کہ نہ آجائے ہم پر گردش زمانہ کی <sup foot_note=82785>1</sup> سو قریب ہے کہ اللہ جلد ظاہر فرماوے فتح یا کوئی حکم اپنے پاس سے تو لگیں اپنے جی کی چھپی بات پر پچتانے <sup foot_note=82786>2</sup>"
    },
    {
      "resource_id": 151,
      "text": "اور کہتے ہیں مسلمان کیا یہ وہی لوگ ہیں جو قسمیں کھاتے تھے اللہ کی تاکید سے کہ ہم تمہارے ساتھ ہیں برباد گئے ان کےعمل پھر رہ گئے نقصان میں"
    },
    {
      "resource_id": 151,
      "text": "اے ایمان والو جو کوئی تم میں پھرے گا اپنے دین سے تو اللہ عنقریب لاوے گا ایسی قوم کو کہ اللہ انکو چاہتا ہے اور وہ اس کو چاہتے ہیں نرم دل ہیں مسلمانوں پر زبردست ہیں کافروں پر لڑتے ہیں اللہ کی راہ میں اور ڈرتے نہیں کسی کے الزام سے <sup foot_note=82787>1</sup> یہ فضل ہے اللہ کا دے گا جس کو چاہے اور اللہ کشائش والا ہے خبردار <sup foot_note=82788>2</sup>"
    },
    {
      "resource_id": 151,
      "text": "تمہارا رفیق تو وہی اللہ ہے اور اس کا رسول اور جو ایمان والے ہیں جو کہ قائم ہیں نماز پر اور دیتے ہیں زکوٰۃ اور وہ عاجزی کرنے والے ہیں <sup foot_note=82789>1</sup>"
    },
    {
      "resource_id": 151,
      "text": "اور جو کوئی دوست رکھے اللہ کو اور اس کے رسول کو اور ایمان والوں کو تو اللہ کی جماعت وہی سب پر غالب ہے <sup foot_note=82790>1</sup>"
    },
    {
      "resource_id": 151,
      "text": "اے ایمان والو مت بناؤ ان لوگوں کو جو ٹھہراتے ہیں تمہارے دین کو ہنسی اور کھیل وہ لوگ جو کتاب دیے گئے تم سے پہلے اور نہ کافروں کو <sup foot_note=82791>1</sup> اپنا دوست اور ڈرو اللہ سے اگر ہو تم ایمان والے <sup foot_note=82792>2</sup>"
    },
    {
      "resource_id": 151,
      "text": "اور جب تم پکارتے ہو نماز کے لئے تو وہ ٹھہراتے ہیں اس کو ہنسی اور کھیل یہ اس واسطے کہ وہ لوگ بے عقل ہیں <sup foot_note=82793>1</sup>"
    },
    {
      "resource_id": 151,
      "text": "تو کہہ اے کتاب والو کیا ضد ہے تم کو ہم سے مگر یہی کہ ہم ایمان لائے اللہ پر اور جو نازل ہوا ہم پر اور جو نازل ہو چکا پہلے اور یہی کہ تم میں اکثر نافرمان ہیں <sup foot_note=82794>1</sup>"
    },
    {
      "resource_id": 151,
      "text": "تو کہہ میں تم کو بتلاؤں ان میں کس کی بری جزا ہے اللہ کے ہاں وہی جس پر اللہ نے لعنت کی اور اس پر غضب نازل کیا اور ان میں سے بعضوں کو بندر کر دیا اور بعضوں کو سور اور جنہوں نے بندگی کی شیطان کی وہی لوگ بدتر ہیں درجہ میں اور بہت بہکے ہوئے ہیں سیدھی راہ سے <sup foot_note=82795>1</sup>"
    },
    {
      "resource_id": 151,
      "text": "اور جب تمہارے پاس آتے ہیں تو کہتے ہیں ہم ایمان لائے اور حالت یہ ہے کہ کافر ہی آئے تھے اور کافر ہی چلے گئے اور اللہ خوب جانتا ہے جو کچھ چھپائے ہوئے تھے <sup foot_note=82796>1</sup>"
    },
    {
      "resource_id": 151,
      "text": "اور تو دیکھے گا بہتوں کو ان میں سے کہ دوڑتے ہیں گناہ پر اور ظلم اور حرام کھانے پر بہت  برے کام ہیں جو کر رہے ہیں <sup foot_note=82797>1</sup>"
    },
    {
      "resource_id": 151,
      "text": "کیوں نہیں منع کرتے انکے درویش اور علماء گناہ کی بات کہنے سے اور حرام کھانے سے بہت ہی برے عمل ہیں جو کر رہے ہیں <sup foot_note=82798>1</sup>"
    },
    {
      "resource_id": 151,
      "text": "اور یہود کہتے ہیں اللہ کا ہاتھ بند ہو گیا <sup foot_note=82799>1</sup> انہی کے ہاتھ بند ہو جاویں <sup foot_note=82800>2</sup> اور لعنت ہےانکو اس کہنے پر بلکہ اس کے تو دونوں ہاتھ کھلے ہوئے ہیں <sup foot_note=82801>3</sup> خرچ کرتا ہے جس طرح چاہے <sup foot_note=82802>4</sup> اور ان میں بہتوں کو بڑھے گی اس کلام سے جو تجھ پر اترا تیرے رب کی طرف سے شرارت اور انکار <sup foot_note=82803>5</sup> اور ہم نے ڈال رکھی ہے ان میں دشمنی اور بیر قیامت کے دن تک <sup foot_note=82804>6</sup> جب کبھی آگ سلگاتے ہیں لڑائی کے لئے اللہ اس کو بجھا دیتا ہے اور دوڑتے ہیں ملک میں فساد کرتے ہوئے اور اللہ پسند نہیں کرتا فساد کرنے والوں کو <sup foot_note=82805>7</sup>"
    },
    {
      "resource_id": 151,
      "text": "اور اگر اہل کتاب ایمان لاتے اور ڈرتے تو ہم دور کر دیتے ان سے ان کی برائیاں اور ان کو داخل کرتے نعمت کے باغوں میں <sup foot_note=82806>1</sup>"
    },
    {
      "resource_id": 151,
      "text": "اور اگر وہ قائم رکھتے توریت اور انجیل کو اور اس کو جو کہ نازل ہوا ان پر انکے رب کی طرف سے <sup foot_note=82807>1</sup> تو کھاتے اپنے اوپر سے اور اپنے پاؤں کے نیچے سے <sup foot_note=82808>2</sup> کچھ لوگ ان میں ہیں سیدھی راہ پر <sup foot_note=82809>3</sup> اور بہت سے ان میں برے کام کر رہے ہیں"
    },
    {
      "resource_id": 151,
      "text": "اے رسول پہنچا دے جو تجھ پر اترا تیرے رب کی طرف سے اور اگر ایسا نہ کیا تو تو نے کچھ نہ پہنچایا اس کا پیغام اور اللہ تجھ کو بچا لے گا لوگوں سے بیشک اللہ راستہ نہیں دکھلاتا قوم کفار کو <sup foot_note=82810>1</sup>"
    },
    {
      "resource_id": 151,
      "text": "کہہ دے اے کتاب والو تم کسی راہ پر نہیں جب تک نہ قائم کرو توریت اور انجیل کو اور جو تم پر اترا تمہارےرب کی طرف سے <sup foot_note=82811>1</sup> اور ان میں بہتوں کو بڑھے گی اس کلام سے جو تجھ پر اترا تیرے رب کی طرف سے شرارت اور کفر سو تو افسوس نہ کر اس قوم کفار پر <sup foot_note=82812>2</sup>"
    },
    {
      "resource_id": 151,
      "text": "بیشک جو مسلمان ہیں اور جو یہودی ہیں اور فرقہ صابی اور نصاریٰ جو کوئی ایمان لاوے اللہ پر اور روز قیامت پر اور عمل کرے نیک نہ ان پر ڈر ہے نہ وہ غمگین ہوں گے <sup foot_note=82813>1</sup>"
    },
    {
      "resource_id": 151,
      "text": "ہم نے لیا تھا پختہ قول بنی اسرائیل سے <sup foot_note=82814>1</sup> اور بھیجے ان کی طرف رسول جب لایا ان کے پاس کوئی رسول وہ حکم جو خوش نہ آیا ان کے جی کو تو بہتوں کو جھٹلایا اور بہتوں کو قتل کر ڈالتےتھے <sup foot_note=82815>2</sup>"
    },
    {
      "resource_id": 151,
      "text": "اور خیال کیا کہ کچھ خرابی نہ ہو گی سو وہ اندھے ہو گئے اور بہرے پھر توبہ قبول کی اللہ نے ان کی پھر اندھے اور بہرے ہوئے ان میں سےبہت <sup foot_note=82816>1</sup> اور اللہ دیکھتا ہے جو کچھ وہ کرتے ہیں <sup foot_note=82817>2</sup>"
    },
    {
      "resource_id": 151,
      "text": "بیشک کافر ہوئے جنہوں نے کہا اللہ وہی مسیح ہے مریم کا بیٹا اور میسح نے کہا ہے کہ اے بنی اسرائیل بندگی کرو اللہ کی رب ہے میرا اور تمہارا بیشک جس نے شریک ٹھہرایا اللہ کا سو حرام کی اللہ نے اس پر جنت اور اس کا ٹھکانہ دوزخ ہے اور کوئی نہیں گنہگاروں کی مدد کرنے والا <sup foot_note=82818>1</sup>"
    },
    {
      "resource_id": 151,
      "text": "بیشک کافر ہوئے جنہوں نے کہا اللہ ہے تین میں کا ایک <sup foot_note=82819>1</sup> حالانکہ کوئی معبود نہیں بجز ایک معبود کے اور اگر نہ باز آویں گے اس بات سے کہ کہتے ہیں تو بیشک پہنچے گا ان میں سےکفر پر قائم رہنے والوں کو عذاب دردناک"
    },
    {
      "resource_id": 151,
      "text": "کیوں نہیں توبہ کرتے اللہ کے آگے اور گناہ بخشواتے اس سے اور اللہ ہے بخشنے والا مہربان <sup foot_note=82820>1</sup>"
    },
    {
      "resource_id": 151,
      "text": "نہیں ہے مسیح مریم کا بیٹا مگر رسول گذر چکے اس سے پہلے بہت رسول <sup foot_note=82821>1</sup> اور اسکی ماں ولی ہے <sup foot_note=82822>2</sup> دونوں کھاتےتھے کھانا دیکھ ہم کیسے بتلاتے ہیں ان کو دلیلیں پھر دیکھ وہ کہاں الٹے جارہے ہیں <sup foot_note=82823>3</sup>"
    },
    {
      "resource_id": 151,
      "text": "تو کہہ دے کیا تم ایسی چیز کی بندگی کرتے ہو اللہ کو چھوڑ کر جو مالک نہیں تمہارے برے کی اور نہ بھلے کی اور اللہ وہی ہے سننے والا جاننے والا <sup foot_note=82824>1</sup>"
    },
    {
      "resource_id": 151,
      "text": "تو کہہ اے اہل کتاب مت مبالغہ کرو اپنے دین کی بات میں ناحق کا <sup foot_note=82825>1</sup> اور مت چلو خیالات پر ان لوگوں کے جو گمراہ ہو چکے پہلے اور گمراہ کر گئے بہتوں کو اور بہک گئے سیدھی راہ سے <sup foot_note=82826>2</sup>"
    },
    {
      "resource_id": 151,
      "text": "ملعون ہوئے کافر بنی اسرائیل میں کے داؤد کی زبان پر اور عیسٰی بیٹے مریم کے یہ اس لئے کہ وہ نافرمان تھے اور حد سے گذر گئےتھے <sup foot_note=82827>1</sup>"
    },
    {
      "resource_id": 151,
      "text": "آپس میں منع نہ کرتے برے کام سے جو وہ کر رہے تھے <sup foot_note=82828>1</sup> کیا ہی برا کام ہے جو کرتے تھے"
    },
    {
      "resource_id": 151,
      "text": "تو دیکھتا ہے ان میں کہ بہت سے لوگ دوستی کرتے ہیں کافروں سے <sup foot_note=82829>1</sup> کیا ہی برا سامان بھیجا انہوں نے اپنے واسطے وہ یہ کہ اللہ کا غضب ہوا ان پر اور وہ ہمیشہ عذاب میں رہنے والے ہیں <sup foot_note=82830>2</sup>"
    },
    {
      "resource_id": 151,
      "text": "اور اگر وہ یقین رکھتے اللہ پر اور نبی پر اور جو نبی پر اترا تو کافروں کو دوست نہ بناتے <sup foot_note=82831>1</sup> لیکن ان میں بہت سے لوگ نافرمان ہیں <sup foot_note=82832>2</sup>"
    },
    {
      "resource_id": 151,
      "text": "تو پاوے گا سب لگوں سے زیادہ دشمن مسلمانوں کا یہودیوں کو اور مشرکوں کو اور تو پاوے گا سب سے نزدیک محبت میں مسلمانوں کے ان لوگوں کو جو کہتے ہیں کہ ہم نصاریٰ ہیں یہ اس واسطے کہ نصاریٰ میں عالم ہیں اور درویش ہیں اور اس واسطے کہ وہ تکبر نہیں کرتے"
    },
    {
      "resource_id": 151,
      "text": "اور جب سنتے ہیں اس کو جو اترا رسول پر تو دیکھے تو ان کی آنکھوں کو کہ ابلتی ہیں آنسوؤں سے اس وجہ سے کہ انہوں نے پہچان لیا حق بات کو کہتے ہیں اے رب ہمارے ہم ایمان لائے سو تو لکھ ہم کو ماننے والوں کے ساتھ"
    },
    {
      "resource_id": 151,
      "text": "اور ہم کو کیا ہوا کہ یقین نہ لاویں اللہ پر اور اس چیز پر جو پہنچی ہم کو حق سےاور توقع رکھیں اسکی کہ داخل کرے ہم کو رب ہمارا ساتھ نیک بختوں کے"
    },
    {
      "resource_id": 151,
      "text": "پھر انکو بدلے میں دیے اللہ نے اس کہنے پر ایسے باغ کہ جن کے نیچے بہتی ہیں نہریں رہا کریں ان میں ہی اور یہ ہے بدلا نیکی کرنے والوں کا"
    },
    {
      "resource_id": 151,
      "text": "اور جو لوگ منکر ہوئے اور جھٹلانےلگے ہمای آیتوں کو وہ ہیں دوزخ کے رہنے والے <sup foot_note=82833>1</sup>"
    },
    {
      "resource_id": 151,
      "text": "اے ایمان والو مت حرام ٹھہراؤ وہ لذیذ چیزیں جو اللہ نے تمہارے لئےحلال کردیں اور حد سے نہ بڑھو بیشک اللہ پسند نہیں کرتا حد سے بڑھنے والوں کو"
    },
    {
      "resource_id": 151,
      "text": "اور کھاؤ اللہ کے دیے ہوئے میں سے جو چیز حلال پاکیزہ ہو اور ڈرتے رہو اللہ سے جس پر تم ایمان رکھتے ہو <sup foot_note=82834>1</sup>"
    },
    {
      "resource_id": 151,
      "text": "نہیں پکڑتا اللہ تم کو تمہاری بیہودہ قسموں پر <sup foot_note=82835>1</sup> لیکن پکڑتا ہے اس پر جس قسم کو تم نے مضبوط باندھا سو اس کا کفارہ کھانا دینا ہے دس محتاجوں کو اوسط درجہ کا کھانا جو دیتے ہو اپنے گھر والوں کو <sup foot_note=82836>2</sup> یا کپڑا پہنا دینا دس محتاجوں کو <sup foot_note=82837>3</sup> یا ایک گردن آزاد کرنی <sup foot_note=82838>4</sup> پھر جس کو میسر نہ ہوتو روزے رکھنے ہیں تین دن کے <sup foot_note=82839>5</sup> یہ کفارہ ہے تمہاری قسموں کا جب قسم کھا بیٹھو اور حفاطت رکھو اپنی قسموں کی <sup foot_note=82840>6</sup> اسی طرح بیان کرتا ہے اللہ تمہارے لئے اپنے حکم تاکہ تم احسان مانو <sup foot_note=82841>7</sup>"
    },
    {
      "resource_id": 151,
      "text": "اے ایمان والو یہ جو ہے شراب اور جوا اور بت اور پانسے <sup foot_note=82842>1</sup> سب گندے کام ہیں شیطان کے سو ان سے بچتے رہو تاکہ تم نجات پاؤ <sup foot_note=82843>2</sup>"
    },
    {
      "resource_id": 151,
      "text": "شیطان تو یہی چاہتا ہے کہ ڈالے تم میں دشمنی اور بیر بذریعہ شراب اور جوئے کے اور روکےتم کو اللہ کی یاد سے اور نماز سے سو اب بھی تم باز آؤ گے <sup foot_note=82844>1</sup>"
    },
    {
      "resource_id": 151,
      "text": "اور حکم مانو اللہ کا اور حکم مانو رسول کا اور بچتے رہو پھر اگر تم پھر جاؤ گے تو جان لو کہ ہمارے رسول کا ذمہ صرف پہنچا دینا ہے کھول کر <sup foot_note=82845>1</sup>"
    },
    {
      "resource_id": 151,
      "text": "جو لوگ ایمان لائے اور کام نیک کئے ان پر گناہ نہیں اس میں جو کچھ پہلے کھا چکے جب کہ آئندہ کو ڈر گئے اور ایمان لائے اور عمل نیک کئے پھر ڈرتے رہے اور یقین کیا پھر ڈرتے رہے اور نیکی کی اور اللہ دوست رکھتا ہےنیکی کرنے والوں کو <sup foot_note=82846>1</sup>"
    },
    {
      "resource_id": 151,
      "text": "اے ایمان والو البتہ تم کو آزماوے گا اللہ ایک بات سے اس شکار میں کہ جس پر پہنچے ہیں ہاتھ تمہارے اور نیزےتمہارے <sup foot_note=82847>1</sup> تاکہ معلوم کرے اللہ کون اس سے ڈرتا ہے بن دیکھے <sup foot_note=82848>2</sup> پھر جس نے زیادتی کی اس کے بعد تو اس کے لئے عذاب دردناک ہے"
    },
    {
      "resource_id": 151,
      "text": "اے ایمان والو نہ مارو شکار جس وقت تم ہو احرام میں <sup foot_note=82849>1</sup> اور جو کوئی تم میں اس کو مارے جان کر <sup foot_note=82850>2</sup> تو اس پر بدلا ہے اس مارے ہوئے کے برابر مویشی میں سے جو تجویز کریں دو آدمی معتبر تم میں سے اس طرح سے کہ وہ جانور بدلے کا بطور نیاز پہنچایا جاوے کعبہ تک یا اس پر کفارہ ہے چند محتاجوں کو کھلانا یا اس کےبرابر روزے تاکہ چکھے سزا اپنے کام کی <sup foot_note=82851>3</sup> اللہ نے معاف کیا جو کچھ ہو چکا <sup foot_note=82852>4</sup> اور جو کوئی پھر کرے گا اس سے بدلا لے گا اللہ اور اللہ زبردست ہے بدلا لینے والا <sup foot_note=82853>5</sup>"
    },
    {
      "resource_id": 151,
      "text": "حلال ہوا تمہارے لئے دریا کا شکار اور دریا کا کھانا تمہارے فائدہ کے واسطے اور سب مسافروں کے اور حرام ہوا تم پر جنگل کا شکار جب تک تم احرام میں رہو اور ڈرتے رہو اللہ سےجس کے پاس تم جمع ہو گے <sup foot_note=82854>1</sup>"
    },
    {
      "resource_id": 151,
      "text": "اللہ نے کر دیا کعبہ کو جو کہ گھر ہے بزرگی والا قیام کا باعث لوگوں کے لئے اور بزرگی والے مہینوں کو اور قربانی کو جو نیاز کعبہ کی ہو اور جنکے گلے میں پٹہ ڈال کر لیجاویں کعبہ کو <sup foot_note=82855>1</sup> یہ اس لئے کہ تم جان لو کہ بیشک اللہ کو معلوم ہے جو کچھ کہ ہے آسمان اور زمین میں اور اللہ ہر چیز سے خوب واقف ہے <sup foot_note=82856>2</sup>"
    },
    {
      "resource_id": 151,
      "text": "جان لو کہ بیشک اللہ کا عذاب سخت ہے اور بیشک اللہ بخشنے والا مہربان ہے <sup foot_note=82857>1</sup>"
    },
    {
      "resource_id": 151,
      "text": "رسول کے ذمہ نہیں مگر پہنچا دینا اور اللہ کو معلوم ہے جو تم ظاہر میں کرتے ہو اور جو چھپا کر کرتے ہو <sup foot_note=82858>1</sup>"
    },
    {
      "resource_id": 151,
      "text": "تو کہہ دے کہ برابر نہیں ناپاک اور پاک اگرچہ تجھ کو بھلی لگے ناپاک کی کثرت سو ڈرتے رہو اللہ سے اے عقلمندو تاکہ تمہاری نجات ہو <sup foot_note=82859>1</sup>"
    },
    {
      "resource_id": 151,
      "text": "اے ایمان والو مت پوچھو ایسی باتیں کہ اگر تم پر کھولی جاویں تو تم کو بری لگیں اور اگر پوچھو گے یہ باتیں ایسے وقت میں کہ قرآن نازل ہو رہا ہے تو تم پر ظاہر کر دی جاویں گی <sup foot_note=82860>1</sup> اللہ نے ان سے درگذر کی ہے <sup foot_note=82861>2</sup> اور اللہ بخشنے والا تحمل والا ہے"
    },
    {
      "resource_id": 151,
      "text": "ایسی باتیں پوچھ چکی ہے ایک جماعت تم سے پہلے پھر ہو گئے ان باتوں سے منکر <sup foot_note=82862>1</sup>"
    },
    {
      "resource_id": 151,
      "text": "نہیں مقرر کیا اللہ نے بحیرہ اور نہ سائبہ اور نہ وصیلہ اور نہ حامی و لیکن کافر باندھتے ہیں اللہ پر بہتان اور ان میں اکثروں کو عقل نہیں <sup foot_note=82863>1</sup>"
    },
    {
      "resource_id": 151,
      "text": "اور جب کہا جاتا ہے ان کو آؤ اسکی طرف جو کہ اللہ نے نازل کیا اور رسول کی طرف تو کہتے ہیں ہم کو کافی ہے وہ جس پر پایا ہم نے اپنے باپ دادوں کو بھلا اگر انکے باپ دادے نہ کچھ علم رکھتے ہوں اور نہ راہ جانتے ہوں تو بھی ایسا ہی کریں گے <sup foot_note=82864>1</sup>"
    },
    {
      "resource_id": 151,
      "text": "اے ایمان والو تم پر لازم ہے فکر اپنی جان کا تمہارا کچھ نہیں بگاڑتا جو کوئی گمراہ ہوا جبکہ تم ہوئے راہ پر <sup foot_note=82865>1</sup> اللہ کے پاس لوٹ کر جانا ہے تم سب کو پھر وہ جتلاوے گا تمکو جو کچھ تم کرتےتھے <sup foot_note=82866>2</sup>"
    },
    {
      "resource_id": 151,
      "text": "اے ایمان والو گواہ درمیان تمہارے جبکہ پہنچے کسی کو تم میں موت وصیت کے وقت دو شخص معتبر ہونے چاہئیں <sup foot_note=82867>1</sup> تم میں سے <sup foot_note=82868>2</sup> یا دو شاہد اور ہوں تمہارے سوا <sup foot_note=82869>3</sup> اگر تم نے سفر کیا ہو ملک میں پھرپہنچے تم کو مصیبت موت کی تو کھڑا کرو ان دونوں کو بعد نماز کے <sup foot_note=82870>4</sup> وہ دونوں قسم کھاویں اللہ کی اگر تم کو شبہ پڑے کہیں کہ ہم نہیں لیتے قسم کے بدلے مال اگرچہ کسی کو ہم سے قرابت بھی ہو اور ہم نہیں چھپاتے اللہ کی گواہی نہیں تو ہم بیشک گنہگار ہیں <sup foot_note=82871>5</sup>"
    },
    {
      "resource_id": 151,
      "text": "پھر اگر خبر ہو جاوے کہ وہ دونوں حق بات دبا گئے تو دو گواہ اور کھڑے ہوں ان کی جگہ <sup foot_note=82872>1</sup> ان میں سے کہ جن کا حق دبا ہے جو سب سے زیادہ قریب ہوں میت کے پھر قسم کھاویں اللہ کی کہ ہماری گواہی تحقیقی ہے پہلوں کی گواہی سے اور ہم نے زیادتی نہیں کی نہیں تو ہم بیشک ظالم ہیں <sup foot_note=82873>2</sup>"
    },
    {
      "resource_id": 151,
      "text": "اس میں امید ہے کہ ادا کریں شہادت کو ٹھیک طرح پر اور ڈریں کہ الٹی پڑے گی قسم ہماری ان کی قسم کے  بعد <sup foot_note=82874>1</sup> اور ڈرتے رہو اللہ سے اور سن رکھو اور اللہ نہیں چلاتا سیدھی راہ پر نافرمانوں کو <sup foot_note=82875>2</sup>"
    },
    {
      "resource_id": 151,
      "text": "جس دن اللہ جمع کرے گا سب پیغمبروں کو پھر کہے گا تم کو کیا جواب ملا تھا <sup foot_note=82876>1</sup> وہ کہیں گے ہم کو خبر نہیں <sup foot_note=82877>2</sup> تو ہی ہے چھپی باتوں کو جاننے والا"
    },
    {
      "resource_id": 151,
      "text": "جب کہے گا اللہ <sup foot_note=82878>1</sup> اے عیسٰی مریم کے بیٹے یاد کر میرا احسان جو ہوا ہے تجھ پر اور تیری ماں پر <sup foot_note=82879>2</sup> جب مدد کی میں نے تیری روح پاک سے تو کلام کرتا تھا لوگوں سے گود میں اور بڑی عمر میں اور جب سکھائی میں نے تجھ کو کتاب اور تہہ کی باتیں اور توریت اور انجیل اور جب تو بناتا تھا گارے سے جانور کی صورت میرے حکم سے پھر پھونک مارتا تھا اسمیں تو ہو جاتا اڑنے والا میرے حکم سے اور اچھا کرتا تھا مادرزاد اندھے کو اور کوڑھی کو میرے حکم سے او رجب نکال کھڑا کرتا تھا مردوں کو میرے حکم سے <sup foot_note=82880>3</sup> اور جب روکا میں نے بنی اسرائیل کو تجھ سے جب تو لے کر آیا انکے پاس نشانیاں تو کہنے لگے جو کافر تھے ان میں اور کچھ نہیں یہ تو جادو ہے صریح <sup foot_note=82881>4</sup>"
    },
    {
      "resource_id": 151,
      "text": "اور جب میں نے دل میں ڈال دیا حواریوں کے کہ ایمان لاؤ مجھ پر اور میرے رسول پر تو کہنے لگے ہم ایمان لائے اور تو گواہ رہ کہ ہم فرمانبردار ہیں"
    },
    {
      "resource_id": 151,
      "text": "جب کہا حواریوں نے اے عیسٰی مریم کے بیٹے تیرا رب کر سکتا ہے <sup foot_note=82882>1</sup> کہ اتارے ہم پر خوان بھرا ہوا آسمان سے <sup foot_note=82883>2</sup> بولا ڈرو اللہ سے اگر ہو تم ایمان والے <sup foot_note=82884>3</sup>"
    },
    {
      "resource_id": 151,
      "text": "بولے کہ ہم چاہتے ہیں کہ کھاویں اس میں سے اور مطمئن ہو جاویں ہمارے دل اور جان لیں کہ تو نے ہم سے سچ کہا او رہیں ہم اس پر گواہ <sup foot_note=82885>1</sup>"
    },
    {
      "resource_id": 151,
      "text": "کہا عیسٰی مریم کے بیٹے نے اے اللہ رب ہمارے اتار ہم پر خوان بھرا ہوا آسمان سے کہ وہ دن عید رہے ہماری پہلوں او رپچھلوں کے واسطے <sup foot_note=82886>1</sup> اور نشانی ہو تیری طرف سے <sup foot_note=82887>2</sup> اور روزی دے ہم کو اور تو ہی ہے سب سے بہتر روزی دینے والا <sup foot_note=82888>3</sup>"
    },
    {
      "resource_id": 151,
      "text": "کہا اللہ نے میں بیشک اتاروں گا وہ خوان تم پر پھر جو کوئی تم میں ناشکری کرے گا اس کے بعد تو میں اس کو وہ عذاب دوں گا جو کسی کو نہ دوں گا جہان میں <sup foot_note=82889>1</sup>"
    },
    {
      "resource_id": 151,
      "text": "اور جب کہے گا اللہ اے عیسٰی مریم کے بیٹے تو نے کہا لوگوں کو کہ ٹھہرا لو مجھ کو اور میری ماں کو دو معبود سوا اللہ کے <sup foot_note=82890>1</sup> کہا تو پاک ہے مجھ کو لائق نہیں کہ کہوں ایسی بات جس کا مجھ کو حق نہیں اگر میں نے یہ کہا ہوگا تو تجھ کو ضرور معلوم ہو گا تو جانتا ہے جو میرے جی میں ہے اور میں نہیں جانتا جو تیرے جی میں ہے بیشک تو ہی ہے جاننے والا چھپی باتوں کا <sup foot_note=82891>2</sup>"
    },
    {
      "resource_id": 151,
      "text": "میں نے کچھ نہیں کہا انکو مگر جو تو نے حکم کیا کہ بندگی کرو اللہ کی جو رب ہے میرا اور تمہارا <sup foot_note=82892>1</sup> اور میں ان سے خبردار تھا جب تک ان میں رہا پھر جب تو نے مجھ کو اٹھا لیا تو تو ہی تھا خبر رکھنے والا ان  کی اور تو ہر چیز سے خبردار ہے <sup foot_note=82893>2</sup>"
    },
    {
      "resource_id": 151,
      "text": "اگر تو انکو عذاب دے تو وہ بندے ہیں تیرے اور اگر تو ان کو معاف کر دے تو تو ہی ہے زبردست حکمت والا <sup foot_note=82894>1</sup>"
    },
    {
      "resource_id": 151,
      "text": "فرمایا اللہ نے یہ دن ہے کہ کام آوے گا سچوں کے ان کا سچ <sup foot_note=82895>1</sup> انکے لئے ہیں باغ جن کے نیچے بہتی ہیں نہریں رہا کریں گے انہی میں ہمیشہ اللہ راضی ہوا ان سے اور وہ راضی ہوئے اس سے یہی ہے بڑی کامیابی <sup foot_note=82896>2</sup>"
    },
    {
      "resource_id": 151,
      "text": "اللہ ہی کے لئے سلطنت ہے آسمانوں کی اور زمین کی اور جو کچھ ان کے بیچ میں ہے اور وہ ہر چیز پر قادر ہے <sup foot_note=82897>1</sup>"
    }
  ],
  "meta": {
    "translation_name": "Shaykh al-Hind Mahmud al-Hasan(with Tafsir E Usmani)",
    "author_name": "Shaykh al-Hind Mahmud al-Hasan",
    "filters": { "resource_id": 151, "chapter_number": "5" }
  }
}
