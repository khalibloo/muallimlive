{
  "translations": [
    {
      "resource_id": 819,
      "text": "اے ایمان والو، عہد و پیمان کو پورا کرو تمھارے ليے مویشی کی قسم کے سب جانو رحلال کيے گئے، سوا ان کے جن کا ذکر آگے کیاجارہا ہے مگر احرام کی حالت میں شکار کو حلال نہ جانو اللہ حکم دیتا ہے جو چاہتا ہے"
    },
    {
      "resource_id": 819,
      "text": "اے ایمان والو، بے حرمتی نہ کرو اللہ کی نشانیوں کی اور نہ حرمت والے مہینوں کی اور نہ حرم میں قربانی والے جانوروں کی اور نہ پٹے بندھے ہوئے نیاز کے جانوروں کی اور نہ حرمت والے گھر کی طرف آنے والوں کی جو اپنے رب کا فضل اور اس کی خوشنودي ڈھونڈنے نکلے ہیں  اور جب تم احرام کی حالت سے باہر آجاؤ تو شکار کرو اور کسی قوم کی دشمنی کہ اس نے تم کو مسجد حرام سے روکا ہے، تم کو اس پر نہ ابھارے کہ تم زیادتی کرنے لگو تم نیکی اور تقوی میں ایک دوسرے کی مدد کرو اور گناہ اور زیادتی میں ایک دوسرے کی مدد نہ کرو اللہ سے ڈرو بے شک اللہ سخت عذاب دینے والا ہے"
    },
    {
      "resource_id": 819,
      "text": "تم پر حرام کیا گیا مردار اور خون اور سور کا گوشت اور وہ جانور جو خدا کے سوا کسی اور نام پر ذبح کیا گیا ہو اور وہ جو مرگیا ہو گلا گھونٹنے سے یا چوٹ سے یا اونچے سے گر کر یا سینگ مارنے سے اور وہ جس کو درندے نے کھایا ہو مگر جس کو تم نے ذبح کرلیا اور وہ جو کسی تھان پر ذبح کیا گیا ہو اور یہ کہ تقسیم کرو جوئے کے تیروں سے یہ گناہ کا کام ہے آج منکر تمھارے دین کی طرف سے مایوس ہوگئے پس تم ان سے نہ ڈرو، صرف مجھ سے ڈرو آج میں نے تمھارے ليے تمھارے دین کو پورا کردیا اور تم پر اپنی نعمت تمام کردی اور تمھارے ليے اسلام کو دین کی حیثیت سے پسندکرلیا پس جو بھوک سے مجبور ہوجائے، لیکن وہ گناہ پر مائل نہ ہو تو اللہ بخشنے والا، مہربان ہے"
    },
    {
      "resource_id": 819,
      "text": "وہ پوچھتے ہیں کہ ان کے ليے کیا چیز حلال کی گئی ہے کہو کہ تمھارے ليے ستھری چیزیں حلال ہیں  اور شکاری جانوروں میں سے جن کو تم نے سدھایا ہے، تم ان کو سکھاتے ہو اس میں سے جو اللہ نے تم کو سکھایا پس تم ان کے شکار میں سے کھاؤ جو وہ تمھارے ليے پکڑ رکھیں  اور ان پر اللہ کا نام لو اور اللہ سے ڈرو، اللہ بے شک جلد حساب لینے والا ہے"
    },
    {
      "resource_id": 819,
      "text": "آج تمھارے ليے سب ستھری چیزیں حلال کردی گئیں  اور اہل کتاب کا کھانا تمھارے ليے حلال ہے اور تمھارا کھانا ان کے ليے حلال ہے اور حلال ہیں تمھارے ليے پاک دامن عورتیں مومن عورتوں میں سے اور پاک دامن عورتیں ان میں سے جن کو تم سے پہلے کتاب دی گئی جب تم انھیں ان کے مہر دے دو اس طرح کہ تم نکاح میں لانے والے ہو، نہ اعلانیہ بدکاری کرو اور نہ خفیہ آشنائی کرو اور جو شخص ایمان کے ساتھ کفر کرے گا تو اس کا عمل ضائع ہوجائے گا اور وہ آخرت میں نقصان اٹھانے والوں میں سے ہوگا"
    },
    {
      "resource_id": 819,
      "text": "اے ایمان والو، جب تم نماز کے ليے اٹھو تو اپنے چہروں اور اپنے ہاتھوں کو کہنیوں تک دھوؤ اور اپنے سروں کا مسح کرو اوراپنے پیروں کو ٹخنوں تک دھوؤ اور اگر تم حالتِ جنابت میں ہو تو غسل کرلو اور اگر تم مریض ہو یا سفر میں ہو یا تم میں سے کوئی استنجا سے آئے یا تم نے عورت سے صحبت کی ہو پھر تم کو پانی نہ ملے تو پاک مٹی سے تیمم کرلو اور اپنے چہروں اور ہاتھوں پر اس سے مسح کرلو اللہ نہیں چاہتا کہ وہ تم پر کوئی تنگی ڈالےبلکہ وہ چاہتا ہے کہ تم کو پاک کرے اور تم پر اپنی نعمت تمام کرے تاکہ تم شکر گزار بنو"
    },
    {
      "resource_id": 819,
      "text": "اور اپنے اوپر اللہ کی نعمت کو یاد کرو اور اس کے اس عہد کو یاد کرو جو اس نے تم سے لیا ہے جب تم نے کہا کہ ہم نے سنا اور ہم نے مانااور اللہ سے ڈرو بے شک اللہ دلوں کی بات تک جانتا ہے"
    },
    {
      "resource_id": 819,
      "text": "اے ایمان والو، اللہ کے ليے انصاف کے ساتھ قائم رہنے والے گواہی دینے والے بنو اور کسی گروہ کی دشمنی تم کو اس پر نہ ابھارے کہ تم انصاف نہ کرو، انصاف کرو یہی تقویٰ سے زیادہ قریب ہے اور اللہ سے ڈرو بے شک اللہ کو خبر ہے جو تم کرتے ہو"
    },
    {
      "resource_id": 819,
      "text": "جو لوگ ایمان لائے اور انھوں نے نیک عمل کیا، ان سے اللہ کا وعدہ ہے کہ ان کے ليے بخشش ہے اور بڑا اجر ہے"
    },
    {
      "resource_id": 819,
      "text": "اور جنھوں نے انکار کیا اور ہماری نشانیوں کو جھٹلایا، ایسے لوگ دوزح والے ہیں"
    },
    {
      "resource_id": 819,
      "text": "اے ایمان والو، اپنے اوپر اللہ کے احسان کو یاد کرو جب ایک قوم نے ارادہ کیا کہ وہ تم پر دست درازی کرے تو اللہ نے تم سے ان کے ہاتھ کو روک دیا اور اللہ سے ڈرو اور ایمان والوں کو اللہ ہی پر بھروسہ کرنا چاہيے"
    },
    {
      "resource_id": 819,
      "text": "اور اللہ نے بنی اسرائیل سے عہد لیا اور ہم نے ان میں بارہ سر دار مقرر کيے اور اللہ نے کہا کہ میں تمھارے ساتھ ہوں  اگر تم نماز قائم کرو گے اور زکوٰۃ ادا کرو گے اور میرے پیغمبروں پر ایمان لاؤ گے اور ان کی مدد کرو گے اور اللہ کو قرضِ حسن دو گے تو میں تم سے تمھارے گناہ ضرور دور کردوں گا اور تم کو ضرور ایسے باغوں میں داخل کرو ں گا جن کے نیچے نہریں بہتی ہوں گی پس تم میں سے جو شخص اس کے بعد انکار کرے گا تو وہ سیدھے راستے سے بھٹک گیا"
    },
    {
      "resource_id": 819,
      "text": "پس ان کی عہد شکنی کی بنا پر ہم نے ان پر لعنت کردی اور ہم نے ان کے دلوں کو سخت کردیا وہ کلام کو اس کی جگہ سے بدل دیتے ہیں  اور جو کچھ ان کو نصیحت کی گئی تھی، اس کا بڑا حصہ وہ بھلا بیٹھے اور تم برابر ان کی کسی نہ کسی خیانت سے آگاہ ہوتے رہتے ہو، بجز تھوڑے لوگوں کے ان کو معاف کرو اور ان سے درگزر کرو، اللہ نیکی کرنے والوں کو پسند کرتا ہے"
    },
    {
      "resource_id": 819,
      "text": "اور جو لوگ کہتے ہیں کہ ہم نصرانی ہیں ،ان سے ہم نے عہد لیاتھا پس جو کچھ ان کو نصیحت کی گئی تھی، اس کا بڑا حصہ وہ بھلا بیٹھے پھر ہم نے قیامت تک کے ليے ان کے درمیان دشمنی اور بغض ڈال دیا اور آخر اللہ ان کو آگاہ کردے گا اس سے جو کچھ وہ کر رہے تھے"
    },
    {
      "resource_id": 819,
      "text": "اے اہل کتاب، تمھارے پاس ہمارا رسول آیا ہے وہ کتاب الٰہی کی بہت سی ان باتوں کو تمھارے سامنے کھول رہا ہے جن کو تم چھپاتے تھے اور وہ درگزر کرتا ہے بہت سی چیزوں سے بے شک تمھارے پاس اللہ کی طرف سے ایک روشنی اورایک واضح کرنے والی کتاب آچکی ہے"
    },
    {
      "resource_id": 819,
      "text": "اس کے ذریعہ سے اللہ ان لوگوں کو سلامتی کی راہیں دکھاتا ہے جو اس کی رضا کے طالب ہیں اوروہ اپنی توفیق سے ان کو اندھیروں سے نکال کر روشنی میں لارہا ہے اور سیدھی راہ کی طرف ان کی رہنمائی کرتا ہے"
    },
    {
      "resource_id": 819,
      "text": "بے شک ان لوگوں نے کفر کیا جنھوں نے کہا کہ خدا ہی تو مسیح ابن مریم ہےکہو پھر کون اختیار رکھتا ہے اللہ کے آگے اگر وہ چاہے کہ ہلاک کردے مسیح ابن مریم کو اور اس کی ماں کو اور جتنے لوگ زمین میں ہیں سب کو اور اللہ ہی کے ليے ہے بادشاہی آسمانوں اور زمین کی اور جو کچھ ان کے درمیان ہے وہ پیدا کرتا ہے جو چاہتا ہے اور اللہ ہر چیز پر قادر ہے"
    },
    {
      "resource_id": 819,
      "text": "اور یہود و نصاریٰ کہتے ہیں کہ ہم خدا کے بیٹے اور اس کے محبوب ہیں  تم کہو کہ پھر وہ تمھارے گناہوں پر تم کو سزا کیوں دیتاہے نہیں ، بلکہ تم بھی اس کی پیدا کی ہوئی مخلوق میں سے ایک آدمی ہو وہ جس کو چاہے گابخشے گا اور جس کو چاہے گا عذاب دے گا اور اللہ ہی کے ليے ہے بادشاہی آسمانوں اور زمین کی اور جو کچھ ان کے درمیان ہے اور اسی کی طرف لوٹ کر جانا ہے"
    },
    {
      "resource_id": 819,
      "text": "اے اہلِ کتاب، تمھارے پا س ہمارا رسول آیا ہے، وہ تم کو صاف صاف بتارہا ہے، رسولوں کے ایک وقفے کے بعد تاکہ تم یہ نہ کہو کہ ہمارے پاس کوئی خوش خبری دینے والا اور آگاه كرنے والا نہیں آیا پس اب تمھارے پاس خوش خبری دینے والا اور ڈرانے والا آگیا ہے اور اللہ ہر چیز پر قادر ہے"
    },
    {
      "resource_id": 819,
      "text": "اور جب موسیٰ نے اپنی قوم سے کہا کہ اے میری قوم، اپنے اوپر اللہ کے احسان کو یاد کرو کہ اس نے تمھارے اندر نبی پیدا کيے اور تم کو بادشاہ بنایا اور تم کو وہ دیا جو دنیا میں کسی کو نہیں دیا تھا"
    },
    {
      "resource_id": 819,
      "text": "اے میری قوم، اس پاک زمین میں داخل ہوجاؤ جو اللہ نے تمھارے ليے لکھ دی ہے اور اپنی پیٹھ کی طرف نہ لو ٹو ورنہ نقصان میں پڑجاؤ گے"
    },
    {
      "resource_id": 819,
      "text": "انھوں نے کہا کہ اے موسیٰ،وہاں ایک زبردست قوم ہے ہم ہر گز وہاں نہ جائیں گے جب تک وہ وہاں سے نکل نہ جائیں  اگر وہ وہاں سے نکل جائیں تو ہم داخل ہوں گے"
    },
    {
      "resource_id": 819,
      "text": "دو آدمی جو اللہ سے ڈرنے والوں میں سے تھے اوران دونوں پر اللہ نے انعام کیا تھا، انھوں نے کہا کہ تم ان پر حملہ کرکے شہر کے پھاٹک میں داخل ہوجاؤ جب تم اس میں داخل ہوجاؤ گے تو تم ہی غالب ہوگے اور اللہ پر بھروسہ کرو اگر تم مومن ہو"
    },
    {
      "resource_id": 819,
      "text": "انھوں نے کہا کہ اے موسیٰ، ہم کبھی وہاں داخل نہ ہوں گے جب تک وہ لوگ وہاں ہیں  پس تم اورتمھارا خداوند دونوں جاکر لڑو، ہم یہاں بیٹھے ہیں"
    },
    {
      "resource_id": 819,
      "text": "موسیٰ نے کہا کہ اے میرے رب، اپنے اور اپنے بھائی کے سوا کسی پر میرا اختیار نہیں  پس تو ہمارے اور اس نافرمان قوم کے درمیان جدائی کردے"
    },
    {
      "resource_id": 819,
      "text": "اللہ نے کہا وہ ملک ان پر چالیس سال کے ليے حرام کردیا گیا یہ لوگ زمین میں بھٹکتے پھریں گے پس تم اس نافرمان قوم پر افسوس نہ کرو"
    },
    {
      "resource_id": 819,
      "text": "اور ان کو آدم کے دو بیٹوں کا قصہ حق کے ساتھ سناؤ جب کہ ان دونوں نے قربانی پیش کی تو ان میں سے ایک کی قربانی قبول ہوئی اور دوسرے کی قربانی قبول نہ ہوئی اس نے کہا میں تجھ کو مار ڈالوں گا اس نے جواب دیا کہ اللہ تو صرف متقیوں سے قبول کرتا ہے"
    },
    {
      "resource_id": 819,
      "text": "اگر تم مجھے قتل کرنے کے ليے ہاتھ اٹھاؤ گے تو میں تم کو قتل کرنے کے ليے تم پر ہاتھ نہیں اٹھاؤں گا میں ڈرتا ہوں اللہ سے جو سارے جہان کا رب ہے"
    },
    {
      "resource_id": 819,
      "text": "میں چاہتاہوں کہ میرا اور اپنا گناہ توہی لے لے پھر تو آگ والوں میں شامل ہوجائے اور یہی سزا ہے ظلم کرنے والوں کی"
    },
    {
      "resource_id": 819,
      "text": "پھر اس کے نفس نے اس کو اپنے بھائی کے قتل پر راضی کرلیا اوراس نے اس کو قتل کر ڈالاپھر وہ نقصان اٹھانے والوں میں شامل ہوگیا"
    },
    {
      "resource_id": 819,
      "text": "پھر خدا نے ایک کوّے کو بھیجا جو زمین میں کریدتا تھا، تاکہ وہ اس کو دکھائے کہ وہ اپنے بھائی کی لاش کو کس طرح چھپائے اس نے کہا افسوس میری حالت پر کہ میں اس کوّے جیسا بھی نہ ہوسکا کہ اپنے بھائی کی لاش کو چھپادیتا  پس وہ بہت شرمندہ ہوا"
    },
    {
      "resource_id": 819,
      "text": "اسی سبب سے ہم نے بنی اسرائیل پر یہ لکھ دیا کہ جو شخص کسی کو قتل کرے، بغیر اس کے کہ اس نے کسی کو قتل کیا ہو یا زمین میں فساد برپا کیا ہو تو گویا اس نے سارے آدمیوں کو قتل کر ڈالا اورجس نے ایک شخص کو بچایا تو گویا اس نے سارے آدمیوں کو بچالیا اور ہمارے پیغمبر ان کے پاس کھلے ہوئے احکام لے کر آئے اس کے باوجود ان میں سے بہت سے لوگ زمین میں زیادتیاں کرتے ہیں"
    },
    {
      "resource_id": 819,
      "text": "جو لوگ اللہ اوراس کے رسول سے لڑتے ہیں اور زمین میں فساد کرنے کے ليے دوڑتے ہیں ، ان کی سزا یہی ہے کہ ان کو قتل کیا جائے یا وہ سولی پر چڑھائے جائیں یا ان کے ہاتھ اور پاؤں مخالف سمت سے کاٹے جائیں یا ان کو ملک سے باہر نکال دیا جائے یہ ان کی رسوائی دنیا میں ہے اور آخرت میں ان کے ليے بڑا عذاب ہے"
    },
    {
      "resource_id": 819,
      "text": "مگر جو لوگ توبہ کرلیں تمھارے قابو پانے سے پہلے تو جان لو کہ اللہ بخشنے والا، مہربان ہے"
    },
    {
      "resource_id": 819,
      "text": "اے ایمان والو، اللہ سے ڈرو اوراس کا قرب تلاش کرو اور اس کی راہ میں جدوجہد کرو تاکہ تم فلاح پاؤ"
    },
    {
      "resource_id": 819,
      "text": "بے شک جن لوگوں نے کفر کیا ہے کہ اگر ان کے پاس وہ سب کچھ ہو جو زمین میں ہے اور اتنا ہی اور ہو،تاکہ وہ اس کو فدیہ میں دے کر قیامت کے دن کے عذاب سے چھوٹ جائیں ، تب بھی وہ ان سے قبول نہ کی جائے گی اور ان کے ليے درد ناک عذاب ہے"
    },
    {
      "resource_id": 819,
      "text": "وہ چاہیں گے کہ آگ سے نکل جائیں مگر وہ اس سے نکل نہ سکیں گے اور ان کے ليے ایک مستقل عذاب ہے"
    },
    {
      "resource_id": 819,
      "text": "اور چور مرد اور چور عورت دونوں کے ہاتھ کاٹ دو یہ ان کے كئے کا بدلہ ہے اور اللہ کی طرف سے عبرت ناک سزا اور اللہ غالب اور حکیم ہے"
    },
    {
      "resource_id": 819,
      "text": "پھر جس نے اپنے ظلم کے بعد توبہ کی اور اصلاح کرلی تو اللہ بے شک اس پر توجہ کرے گا اور اللہ بخشنے والا، مہربان ہے"
    },
    {
      "resource_id": 819,
      "text": "کیا تم نہیں جانتے کہ اللہ زمین اور آسمانوں کی سلطنت کا مالک ہے وہ جس کو چاہے سزا دے اورجس کو چاہے معاف کردے اور اللہ ہر چیز پر قادر ہے"
    },
    {
      "resource_id": 819,
      "text": "اے پیغمبر، تم کو وہ لوگ رنج میں نہ ڈالیں جو کفر کی راہ میں بڑی تیزی دکھا رہے ہیں  خواہ وہ ان میں سے ہوں جو اپنے منہ سے کہتے ہیں کہ ہم ایمان لائے، حالاں کہ ان کے دل ایمان نہیں لائے یا ان میں سے ہوں جو یہودی ہیں ، جھوٹ کے بڑے سننے والے، سننے والے دوسرے لوگوں کی خاطر جو تمھارے پاس نہیں آئے وہ کلام کو اس کے مقام سے ہٹادیتے ہیں  وہ لوگوں سے کہتے ہیں کہ اگر تم کو یہ حکم ملے تو قبول کرلینااور اگر یہ حکم نہ ملے تو اس سے بچ کر رہنا اور جس کو اللہ فتنہ میں ڈالنا چاہے تو تم اللہ کے مقابل اس کے معاملہ میں کچھ نہیں کرسکتے یہی وہ لوگ ہیں کہ اللہ نے نہ چاہا کہ وہ ان کے دلوں کو پاک کرے ان کے ليے دنیا میں رسوائی ہے اور آخرت میں ان کے ليے بڑا عذاب ہے"
    },
    {
      "resource_id": 819,
      "text": "وہ جھوٹ کے بڑے سننے والے ہیں ، حرام کے بڑے کھانے والے ہیں  اگر وہ تمھارے پاس آئیں تو خواہ ان کے درمیان فیصلہ کرو یا ان کو ٹال دو اگر تم ان کو ٹال دو گے تو وہ تمھارا کچھ بگاڑ نہیں سکتے اوراگر تم فیصلہ کرو تو اِن کے درمیان انصاف کے مطابق فیصلہ کرو اللہ انصاف کرنے والوں کو پسند کرتا ہے"
    },
    {
      "resource_id": 819,
      "text": "اور وہ کیسے تم کو حکَم بناتے ہیں ، حالاں کہ ان کے پاس تورات ہے جس میں اللہ کا حکم موجود ہے، اور پھر وہ اس سے منھ موڑ رہے ہیں  اور یہ لوگ ہر گز ایمان والے نہیں ہیں"
    },
    {
      "resource_id": 819,
      "text": "بے شک ہم نے تورات اتاری ہے جس میں ہدایت اورروشنی ہے اسی کے مطابق، خدا کے فرماں بردار انبیاء یہودی لوگوں کا فیصلہ کرتے تھے اور ان کے درویش اور علماء بھیاس ليے کہ وہ خدا کی کتاب پر نگہبان ٹھہرائے گئے تھےاور وہ اس کے گواہ تھے پس تم انسانوں سے نہ ڈرو، مجھ سے ڈرو اور میری آیتوں کومتاعِ حقیر کے عوض نہ بیچو اور جو کوئی اس کے موافق فيصله نہ کرے جو اللہ نے اتارا ہے تو وہی لوگ منکرہیں"
    },
    {
      "resource_id": 819,
      "text": "اور ہم نے اس کتاب میں ان پر لکھ دیا کہ جان کے بدلے جان اور آنکھ کے بدلے آنکھ اور ناک کے بدلے ناک اور کان کے بدلے کان اور دانت کے بدلے دانت اور زخموں کا بدلا ان کے برابر پھر جس نے اس کو معاف کردیا تو وہ اس کے ليے کفارہ ہے اور جو شخص اس کے موافق فیصلہ نہ کرے جو اللہ نے اتارا تو وہی لوگ ظالم ہیں"
    },
    {
      "resource_id": 819,
      "text": "اور ہم نے ان کے پیچھے عیسیٰ ابن مریم کو بھیجا تصدیق کرتے ہوئے اپنے سے قبل کی کتاب تورات کی اور ہم نے اس کو انجیل دی جس میں ہدایت اور نور ہے اوروہ تصدیق کرنے والی تھی اپنے سے اگلی کتاب تورات کی اور ہدایت اورنصیحت ڈرنے والوں کے ليے"
    },
    {
      "resource_id": 819,
      "text": "اور چاہیے کہ انجیل والے اس کے موافق فیصلہ کریں جو اللہ نے اس میں اتاراہے اور جو کوئی اس کے موافق فیصلہ نہ کرے جو اللہ نے اتارا تو وہی لوگ نافرمان ہیں"
    },
    {
      "resource_id": 819,
      "text": "اور ہم نے تمھاری طرف کتاب اتاری حق کے ساتھ، تصدیق کرنے والی پچھلی کتاب کی اوراس کے مضامین پر نگہبان پس تم ان کے درمیان فیصلہ کرو اس کے مطابق جو اللہ نے اتارا اور جو حق تمھارے پاس آیا ہے، اس کو چھوڑ کر ان کی خواہشوں کی پیروی نہ کرو ہم نے تم میں سے ہر ایک کے ليے ایک شریعت اور ایک طریقہ ٹھہرایا اور اگر خدا چاہتا تو تم کو ایک ہی امت بنادیتا مگر اللہ نے چاہا کہ وہ اپنے دئے ہوئے حکموں میں تمھاری آزمائش کرے پس تم بھلائیوں کی طرف دوڑو آخر کار تم سب کو خدا کی طرف پلٹ کرجانا ہے پھر وہ تم کو آگاہ کردے گا، اُس چیز سے جس میں تم اختلاف کر رہے تھے"
    },
    {
      "resource_id": 819,
      "text": "اور ان کے درمیان اس کے مطابق فیصلہ کرو جو اللہ نے اتارا ہے اوران کی خواہشوں کی پیروی نہ کرو اوران لوگوں سے بچو کہ کہیں وہ تم کو پھسلادیں تمھارے اوپر اللہ کے اتارے ہوئے کسی حکم سے پس اگر وہ پھر جائیں تو جان لو کہ اللہ ان کو اِن کے بعض گناہوں کی سزا دینا چاہتا ہے اور یقیناً لوگوں میں سے زیادہ آدمی نافرمان ہیں"
    },
    {
      "resource_id": 819,
      "text": "کیا یہ لوگ جاہلیت کا فیصلہ چاہتے ہیں  اور اللہ سے بهتر کس کا فیصلہ ہوسکتا ہے، ان لوگوں کے ليے جو یقین کرنا چاہیں"
    },
    {
      "resource_id": 819,
      "text": "اے ایمان والو، یہود اور نصاریٰ کو دوست نہ بناؤ وہ ایک دوسرے کے دوست ہیں  اور تم میں سے جو شخص ان کواپنا دوست بنائے گا تو وہ ان ہی میں سے ہوگا اللہ ظالم لوگوں کو راہ نہیں دکھاتا"
    },
    {
      "resource_id": 819,
      "text": "تم دیکھتے ہو کہ جن کے دلوں میں روگ ہے، وہ ان ہی کی طر ف دوڑ رہے ہیں  وہ کہتے ہیں کہ ہم کو یہ اندیشہ ہے کہ ہم کسی مصیبت میں نہ پھنس جائیں  تو ممکن ہے کہ اللہ فتح دیدے یا اپنی طرف سے کوئی خاص بات ظاہر کرے تو یہ لوگ اس چیز پر جس کو یہ اپنے دلوں میں چھپائے ہوئے ہیں نادم ہوں گے"
    },
    {
      "resource_id": 819,
      "text": "اور اس وقت اہل ایمان کہیں گے کیا یہ وہی لوگ ہیں جو زور وشور سے اللہ کی قسمیں کھاکر یقین دلاتے تھے کہ ہم تمھارے ساتھ ہیں  ان کے سارے اعمال ضائع ہوگئے اور وہ گھاٹے میں رہے"
    },
    {
      "resource_id": 819,
      "text": "اے ایمان والو، تم میں سے جو شخص اپنے دین سے پھر جائے تو اللہ جلد ایسے لوگوں کو اٹھائے گا جو اللہ کو محبوب ہوں گے اوراللہ ان کو محبوب ہوگا وہ مومنوں کے ليے نرم اورمنکروں کے اوپر سخت ہوں گے وہ اللہ کی راہ میں جہاد کریں گے اور کسی ملامت کرنے والے کی ملامت سے نہ ڈریں گے یہ اللہ کا فضل ہے وہ جس کو چاہتا ہے عطا کرتا ہے اور اللہ وسعت والا اور علم والا ہے"
    },
    {
      "resource_id": 819,
      "text": "تمھارے دوست تو بس اللہ اور اس کا رسول اور وہ ایمان والے ہیں جو نماز قائم کرتے ہیں اور زکوٰۃ ادا کرتے ہیں اور وہ اللہ کے آگے جھکنے والے ہیں"
    },
    {
      "resource_id": 819,
      "text": "اور جو شخص اللہ اور اس کے رسول اور ایمان والوں کو دوست بنائے تو بے شک اللہ کی جماعت ہی غالب رہنے والی ہے"
    },
    {
      "resource_id": 819,
      "text": "اے ایمان والو، ان لوگوں کو اپنا دوست نہ بناؤ جنھوں نے تمھارے دین کو مذاق اور کھیل بنالیا ہے، ان لوگوں میں سے جن کو تم سے پہلے کتاب دی گئی اورنہ منکروں  کو اور اللہ سے ڈرتے رہو اگر تم ایمان والے ہو"
    },
    {
      "resource_id": 819,
      "text": "اور جب تم نماز کے ليے پکارتے ہو تو وہ لوگ اس کو مذاق اور کھیل بنالیتے ہیں  اس کی وجہ یہ ہے کہ وہ عقل نہیں رکھتے"
    },
    {
      "resource_id": 819,
      "text": "کہو کہ اے اہلِ کتاب، تم ہم سے صرف اس ليے ضد رکھتے ہو کہ ہم ایمان لائے اللہ پر اور اس پر جو ہماری طرف اتارا گیا اور اس پر جو ہم سے پہلے اترا اور تم میں سے اکثر لوگ نافرمان ہیں"
    },
    {
      "resource_id": 819,
      "text": "کہو کیا میں تم کو بتاؤ ں وہ جو اللہ کے یہاں انجام کے اعتبار سے اس سے بھی زیادہ برا ہے وہ جس پر خدا نے لعنت کی اور جس پر اس کا غضب ہوا اور جن میں سے بندر اور سور بنادئے اور انھوں نے شیطان کی پرستش کی ایسے لوگ مقام کے اعتبار سے بدتر اور راہِ راست سے بہت دور ہیں"
    },
    {
      "resource_id": 819,
      "text": "اور جب وہ تمھارے پاس آتے ہیں تو کہتے ہیں کہ ہم ایمان لائے، حالاں کہ وہ منکرآئے تھے اور منکر ہی چلے گئے اور اللہ خوب جانتا ہے اس چیزکو جسے وہ چھپارہے ہیں"
    },
    {
      "resource_id": 819,
      "text": "اور تم ان میں سے اکثر کو دیکھو گے کہ وہ گناہ اور ظلم اور حرام کھانے پر دوڑتے ہیں کیسے برے کام ہیں جو وہ کر رہے ہیں"
    },
    {
      "resource_id": 819,
      "text": "ان کے مشائخ اور علماء ان کو کیوں نہیں روکتے گناہ کی بات کہنے سے اور حرام کھانے سے کیسے برے کام ہیں جو وہ کر رہے ہیں"
    },
    {
      "resource_id": 819,
      "text": "اور یہود کہتے ہیں کہ خدا کے ہاتھ بندھے ہوئے ہیں  انھیں کے ہاتھ بندھ جائیں اور لعنت ہو ان کو اس کہنے پر بلکہ خدا کے دونوں ہاتھ کھلے ہوئے ہیں  وہ جس طرح چاہتا ہے خرچ کرتا ہے اور تمھارے اوپر تمھارے پروردگار کی طرف سے جو کچھ اترا ہے، وہ ان میں سے اکثر لوگوں کی سرکشی اور انکار كو بڑھا رہا ہے اور ہم نے ان کے درمیان دشمنی اورکینہ قیامت تک کے ليے ڈال دیا ہے جب کبھی وہ لڑائی کی آگ بھڑکاتے ہیں تو اللہ اس کو بجھادیتا ہے اور وہ زمین میں فساد پھیلانے میں سرگرم ہیں  حالاں کہ اللہ فساد برپا کرنے والوں کو پسند نہیں کرتا"
    },
    {
      "resource_id": 819,
      "text": "اور اگر اہل کتاب ایمان لاتے اور اللہ سے ڈرتے تو ہم ضرور ان کی برائیاں ان سے دور کردیتے اور ان کو نعمت کے باغوں میں داخل کرتے"
    },
    {
      "resource_id": 819,
      "text": "اور اگر وہ تورات اور انجیل کی پابندی کرتے اور اس کی جوان پر ان کے رب کی طرف سے اتارا گیا ہے تو وہ کھاتے اپنے اوپر سے اور اپنے قدموں کے نیچے سے کچھ لوگ ان میں سیدھی راہ پر ہیں  لیکن زیادہ ان میں ایسے ہیں جو بہت برا کر رہے ہیں"
    },
    {
      "resource_id": 819,
      "text": "اے پیغمبر، جو کچھ تمھارے اوپر تمھارے رب کی طرف سے اترا ہے اس کو پہنچادو اور اگر تم نے ایسا نہ کیا تو تم نے اللہ کے پیغام کونہیں پہنچایا اور اللہ تم کو لوگوں سے بچا ئے گا اللہ یقیناً منکر لوگوں کو راہ نہیں دیتا"
    },
    {
      "resource_id": 819,
      "text": "کہہ دو، اے اہل کتاب تم کسی چیز پر نہیں جب تک تم قائم نہ کرو تورات اور انجیل کو اور اس کوجو تمھارے اوپر اترا ہے تمھارے رب کی طرف سے اور جو کچھ تمھارے اوپر تمھارے رب کی طرف سے اتارا گیا ہے، وہ یقیناً ان میں سے اکثر کی سرکشی اور انکار کو بڑھائے گاپس تم انکار کرنے والوں کے اوپرافسوس نہ کرو"
    },
    {
      "resource_id": 819,
      "text": "بے شک جو لوگ ایمان لائے اور جو لوگ یہودی ہوئے اور صابی اور نصرانی، جو شخص بھی ایمان لائے اللہ پر اور آخرت کے دن پر اور نیک عمل کرے تو ان کے ليے نہ کوئی اندیشہ ہے اور نہ وہ غمگین ہوں گے"
    },
    {
      "resource_id": 819,
      "text": "ہم نے بنی اسرائیل سے عہد لیا اور ان کی طرف بہت سے رسول بھیجے جب کوئی رسول ان کے پاس ایسی بات لے کر آیا جس کو ان کا جی نہ چاہتا تھا تو بعضوں کو انھوں نے جھٹلایا اور بعضوں کو قتل کردیا"
    },
    {
      "resource_id": 819,
      "text": "اور خیال کیا کہ کچھ خرابی نہ ہوگی پس وہ اندھے اور بہرے بن گئے پھر اللہ نے ان پر توجہ کی پھر ان میں سے بہت سے اندھے اور بہرے بن گئےاور اللہ دیکھتا ہے جو کچھ وہ کر رہے ہیں"
    },
    {
      "resource_id": 819,
      "text": "یقیناً ان لوگوں نے کفر کیا جنھوں نے کہا کہ خدا تو هی مسیح ابن مریم ہے حالاں کہ مسیح نے کہا تھا کہ اے بنی اسرائیل، اللہ کی عبادت کرو جو میرا رب ہے اور تمھارا رب بھی جو شخص اللہ کا شریک ٹھہرائے گا تو اللہ نے حرام کی اس پر جنت اور اس کا ٹھکانا آگ ہے اور ظالموں کا کوئی مددگار نہیں"
    },
    {
      "resource_id": 819,
      "text": "یقینا ان لوگوں نے کفر کیا جنھوں نے کہا کہ خدا تین میں کا تیسرا ہے حالاں کہ کوئی معبود نہیں بجز ایک معبود کے اور اگر وہ باز نہ آئے اس سے جو وہ کہتے ہیں تو ان میں سے کفر پر قائم رہنے والوں کو ایک درد ناک عذاب پکڑے گا"
    },
    {
      "resource_id": 819,
      "text": "یہ لوگ اللہ کے آگے توبہ کیوں نہیں کرتے اور اس سے معافی کیوں نہیں چاہتے اور اللہ بخشنے والا، مہربان ہے"
    },
    {
      "resource_id": 819,
      "text": "مسیح ابن مریم تو صرف ایک رسول ہیں  ان سے پہلے بھی بہت سے رسول گزر چکے ہیں  اور ان کی ماں ایک راست باز خاتون تھیں  دونوں کھانا کھاتے تھے دیکھو ہم کس طرح ان کے سامنے دلیلیں بیان کر رہے ہیں  پھر دیکھو وہ کدھر الٹے چلے جارہے ہیں"
    },
    {
      "resource_id": 819,
      "text": "کہو، کیا تم اللہ کو چھوڑ کر ایسی چیز کی عبادت کرتے ہو جو نہ تمھارے نقصان کا اختیار رکھتی ہے اور نہ نفع کا اور سننے والا اور جاننے والا صرف اللہ ہی ہے"
    },
    {
      "resource_id": 819,
      "text": "کہو، اے اہل کتاب، اپنے دین میں ناحق غلونہ کرو اور ان لوگوں کے خیالات کی پیروی نہ کرو جو اس سے پہلے گمراه ہوئے اور جنھوں نے بہت سے لوگوں کو گمراہ کیا اور وہ سیدھی راہ سے بھٹک گئے"
    },
    {
      "resource_id": 819,
      "text": "بنی اسرائیل میں سے جن لوگوں نے کفر کیا، ان پر لعنت کی گئی داؤد اور عیسیٰ ابن مریم کی زبان سے اس ليے کہ انھوں نے نافرمانی کی اور وہ حد سے آگے بڑھ جاتے تھے"
    },
    {
      "resource_id": 819,
      "text": "وہ ایک دوسرے کو منع نہیں کرتے تھے اس برائی سے جو وہ کرتے تھے نہایت برا کام تھا جو وہ کر رہے تھے"
    },
    {
      "resource_id": 819,
      "text": "تم ان میں بہت آدمی دیکھو گے کہ کفر کرنے والوں سے دوستی رکھتے ہیں  کیسی بری چیز ہے جو انھوں نے اپنے ليے آگے بھیجی ہے کہ خدا کا غضب ہوا ان پر اور وہ ہمیشہ عذاب میں پڑے رہیں گے"
    },
    {
      "resource_id": 819,
      "text": "اگروہ ایمان رکھنے والے ہوتے اللہ پر اور نبی پر اور اس پر جو اس کی طرف اترا تو وہ منکروں کو دوست نہ بناتے مگر ان میں اکثر نافرمان ہیں"
    },
    {
      "resource_id": 819,
      "text": "ایمان والوں کے ساتھ عداوت میں تم سب سے بڑھ کر یہود اور مشرکین کو پاؤ گے اور ایمان والوں کے ساتھ دوستی میں تم سب سے زیادہ ان لوگوں کو پاؤ گے جو اپنے کو نصاریٰ کہتے ہیں یہ اس ليے کہ ان میں عالم اور راہب ہیں  اور اس ليے کہ وہ تکبر نہیں کرتے"
    },
    {
      "resource_id": 819,
      "text": "اور جب وہ اس کلام کو سنتے ہیں جو رسول پر اتارا گیا ہے تو تم دیکھو گے کہ ان کی آنکھوں سے آنسو جاری ہیں ، اس سبب سے کہ انھوں نے حق کو پہچان لیا وہ پکار اٹھتے ہیں کہ اے ہمارے رب ہم ایمان لائے پس تو ہم کو گواہی دینے والوں میں لکھ لے"
    },
    {
      "resource_id": 819,
      "text": "اور ہم کیوں نہ ایمان لائیں اللہ پر اور اس حق پر جو ہمیں پہنچا ہے جب کہ ہم یہ آرزو رکھتے ہیں کہ ہمارا رب ہم کو صالح لوگوں کے ساتھ شامل کرے"
    },
    {
      "resource_id": 819,
      "text": "پس اللہ ان کو اس قول کے بدلہ میں ایسے باغ دے گاجن کے نیچے نہریں بہتی ہوں گی، وہ ان میں ہمیشہ رہیں گے اور یہی بدلہ ہے نیک عمل کرنے والوں کا"
    },
    {
      "resource_id": 819,
      "text": "اور جنھوں نے انکار کیا اور ہماری نشانیو ں کو جھٹلایا تو وہی لوگ دوزخ والے ہیں"
    },
    {
      "resource_id": 819,
      "text": "اے ایمان والو،ان ستھری چیزو ں کو حرام نہ ٹھہراؤجو اللہ نے تمھاری ليے حلال کی ہیں اور حد سے نہ بڑھو اللہ حد سے بڑھنے والوں کو پسند نہیں کرتا"
    },
    {
      "resource_id": 819,
      "text": "اور اللہ نے تم کو جو حلال چیزیں دی ہیں ، ان میں سے کھاؤ اور اللہ سے ڈرو جس پر تم ایمان لائے ہو"
    },
    {
      "resource_id": 819,
      "text": "اللہ تم سے تمھاری بے معنی قسموں پر گرفت نہیں کرتامگر جن قسموں کو تم نے مضبوط باندھا، ان پر وہ ضرور تمھاری گرفت کرے گا ایسی قسم کا کفارہ ہے دس مسکینوں کو اوسط درجہ کا کھانا کھلانا جو تم اپنے گھر والوں کو کھلاتے ہو یا کپڑا پہنا دینا یا ایک گردن آزاد کرنا اور جس کو میسر نہ ہو وہ تین دن کے روزے رکھے یہ کفارہ ہے تمھاری قسمو ں کا جب کہ تم قسم کھا بیٹھو اور اپنی قسموں کی حفاظت کرو اس طرح اللہ تمھارے لیے اپنے احکام بیان کرتا ہے تاکہ تم شکر ادا کرو"
    },
    {
      "resource_id": 819,
      "text": "اے ایمان والو، شراب اور جوا اور تھان اور پانسے سب گندے کام ہیں ، شیطان کے پس تم ان سے بچو تاکہ تم فلاح پاؤ"
    },
    {
      "resource_id": 819,
      "text": "شیطان تو یہی چاہتا ہے کہ شراب اور جوئے کے ذریعہ وہ تمھارے درمیان دشمنی اور بغض ڈال دے اور تم کو اللہ کی یاد اور نماز سے روک دے تو کیا تم ان سے باز آؤ گے"
    },
    {
      "resource_id": 819,
      "text": "اور اطاعت کرو اللہ کی اور اطاعت کرو رسول کی اور بچو اگر تم اعراض کرو گے تو جان لو کہ ہمارے رسول کے ذمے صرف کھول کر پہنچا دینا ہے"
    },
    {
      "resource_id": 819,
      "text": "جو لوگ ایمان لائے اور نیک کام کيے ان پر اس چیز میں کوئی گناہ نہیں جو وہ کھاچکے جب کہ وہ ڈرے اور ایمان لائے اور نیک کام کیاپھر ڈرے اور ایمان لائے پھر ڈرے اور نیک کام کیااور اللہ نیک کام کرنے والوں کے ساتھ محبت رکھتا ہے"
    },
    {
      "resource_id": 819,
      "text": "اے ایمان والو، اللہ تمھیں اس شکار کے ذریعہ سے آزمائش میں ڈالے گا جو بالکل تمھارے ہاتھوں اور تمھارے نیزوں کی زد میں ہوگا، تاکہ اللہ جانے کہ کون شخص اس سے بن دیکھے ڈرتا ہے پھر جس نے اس کے بعد زیادتی کی تو اس کے ليے ددرد ناک عذاب ہے"
    },
    {
      "resource_id": 819,
      "text": "اے ایمان والو، شکار کونہ مارو جب کہ تم حالتِ احرام میں ہو اور تم میں سے جو شخص اس کو جان بوجھ کر مارے تو اس کا بدلہ اسی طرح کا جانو رہے جیسا کہ اس نے مارا ہے جس کا فیصلہ تم میں سے دو عادل آدمی کریں گے اور یہ نذرانہ کعبہ پہنچایا جائے یا اس کے کفارہ میں چند محتاجوں کو کھانا کھلانا ہوگا یا اس کے برابر روزے رکھنے ہوں گے، تاکہ وہ اپنے کيے کی سزا چکھے اللہ نے معاف کیا جو کچھ ہوچکا  اور جو شخص پھرے گا تو اللہ اس سے بدلہ لے گا اور اللہ زبردست ہے، بدلہ لینے والا ہے"
    },
    {
      "resource_id": 819,
      "text": "تمھارے ليے دریا کا شکار اور اس کا کھانا جائز کیا گیا، تمھارے فائدہ کے ليے اور قافلوں کے ليے اور جب تک تم احرام میں ہو خشکی کا شکار تمھارے اوپر حرام کیاگیا اور اللہ سے ڈرو جس کے پاس تم حاضر کيے جاؤ گے"
    },
    {
      "resource_id": 819,
      "text": "اللہ نے کعبہ، حرمت والے گھر، کولوگوں کے ليے قیام کا باعث بنایا اور حرمت والے مہینوں کو اور قربانی کے جانوروں کو اور گلے میں پٹّے پڑے ہوئے جانوروں کو بھی، یہ اس ليے کہ تم جانو کہ اللہ کو معلوم ہے جو کچھ آسمانوں میں اور جو کچھ زمین میں ہے اور اللہ ہر چیز سے واقف ہے"
    },
    {
      "resource_id": 819,
      "text": "جان لو کہ اللہ کا عذاب سخت ہے اور بے شک اللہ بخشنے والا، مہربان ہے"
    },
    {
      "resource_id": 819,
      "text": "رسول پر صرف پہنچادینے کی ذمہ داری ہے اللہ جانتا ہے جو کچھ تم ظاہر کرتے ہو اور جو کچھ تم چھپاتے ہو"
    },
    {
      "resource_id": 819,
      "text": "کہو کہ ناپاک اور پاک برابر نہیں ہوسکتے، اگرچہ ناپاک کی کثرت تم کو بھلی لگے پس اللہ سے ڈرو، اے عقل والو، تاکہ تم فلاح پاؤ"
    },
    {
      "resource_id": 819,
      "text": "اے ایمان والو، ایسی باتوں کے متعلق سوال نہ کرو کہ اگر وہ تم پر ظاہر کردی جائیں تو وہ تم کو گراں گزریں  اور اگر تم ان کے متعلق سوال کروگے ایسے وقت میں جب کہ قرآن اتر رہا ہے تو وہ تم پر ظاہر کردی جائیں گی اللہ نے ان سے درگزر کیا اور اللہ بخشنے والا، تحمل والاہے"
    },
    {
      "resource_id": 819,
      "text": "ایسی ہی باتیں تم سے پہلے ایک جماعت نے پوچھیں  پھر وہ ان کے منکر ہوکر رہ گئے"
    },
    {
      "resource_id": 819,
      "text": "اللہ نے بَحیرہ اور سائبہ اور وصیلہ اور حام (بتوں کے نام پر چھوڑے ہوئے جانور) مقرر نہیں کيے مگر جن لوگوں نے کفر کیا وہ اللہ پر جھوٹ باندھتے ہیں اور ان میں سے اکثر عقل سے کام نہیں لیتے"
    },
    {
      "resource_id": 819,
      "text": "اور جب ان سے کہاجاتا ہے کہ اللہ نے جو کچھ اتارا ہے اس کی طرف آؤ اور رسول کی طرف آؤ تو وہ کہتے ہیں کہ ہمارے ليے وہی کافی ہے جس پر ہم نے اپنے بڑو ں کو پایا ہے کیا اگرچہ ان کے بڑے نہ کچھ جانتے ہوں اور نہ ہدایت پر ہوں"
    },
    {
      "resource_id": 819,
      "text": "اے ایمان والو، تم اپنی فکر رکھو کوئی گمراہ ہو تو اس سے تمھارا کچھ نقصان نہیں اگر تم ہدایت پر ہو تم سب کواللہ کے پاس لوٹ کر جاناہے پھر وہ تم کو بتادے گا جو کچھ تم کر رہے تھے"
    },
    {
      "resource_id": 819,
      "text": "اے ایمان والو، تمھارے درمیان گواہی وصیت کے وقت، جب کہ تم میں سے کسی کی موت کا وقت آجائے، اس طرح ہے کہ دو معتبر آدمی تم میں سے گواہ ہوں  یا اگر تم سفر کی حالت میں ہو اور وہاں موت کی مصیبت پیش آجائے تو تمھارے غیروں میں سے دو گواہ لے ليے جائیں  پھر اگر تم کو شبہ ہوجائے تو دونوں گواہوں کو نماز کے بعد روک لو اور وہ دونوں خدا کی قسم کھاکر کہیں کہ ہم کسی قیمت کے عوض اس کونہ بیچیں گے، خواہ کوئی قرابت دار ہی کیوں نہ ہو اور نہ ہم اللہ کی گواہی کو چھپائیں گے اگر ہم ایسا کریں تو بے شک ہم گنہ گار ہوں گے"
    },
    {
      "resource_id": 819,
      "text": "پھر اگر پتہ چلے کہ ان دونوں نے کوئی حق تلفی کی ہے تو ان کی جگہ دو اور شخص ان لوگوں میں سے کھڑے ہوں جن کا حق پچھلے دو گواہوں نے مارنا چاہاتھا وہ خدا کی قسم کھائیں کہ ہماری گواہی ان دونوں کی گواہی سے زیادہ برحق ہے اور ہم نے کوئی زیادتی نہیں کی ہے اگر ہم ایسا کریں تو ہم ظالموں میں سے ہوں گے"
    },
    {
      "resource_id": 819,
      "text": "یہ قریب ترین طریقہ ہے کہ لوگ گواہی ٹھیک دیں ، یا اس سے ڈریں کہ ہماری قسم ان کی قسم کے بعد الٹی پڑے گی اور اللہ سے ڈرو اور سنو اللہ نافرمانوں کو سیدھی راہ نہیں چلاتا"
    },
    {
      "resource_id": 819,
      "text": "جس دن اللہ پیغمبروں کو جمع کرے گا، پھر پوچھے گا تم کو کیا جواب ملا تھا وہ کہیں گے ہمیں کچھ علم نہیں ، چھپی ہوئی باتوں کو جاننے والا تو ہی ہے"
    },
    {
      "resource_id": 819,
      "text": "جب اللہ کہے گا اے عیسیٰ ابن مریم، میری اس نعمت کو یاد کرو جو میں نے تم پر اور تمھاری ماں پر کیا جب کہ میں نے روح پاک سے تمھاری مدد کی تم لوگوں سے کلام کرتے تھے گود میں بھی اور بڑی عمر میں بھیاور جب میں نے تم کو کتاب اور حکمت اور تورات اور انجیل کی تعلیم دی اور جب تم مٹی سے پرندہ جیسی صورت میرے حکم سے بناتے تھے پھر اس میں پھونک مارتے تھے تو وہ میرے حکم سے پرندہ بن جاتی تھیاور تم اندھے اور جُذامی کومیرے حکم سے اچھا کردیتے تھے اور جب تم مُردوں کومیرے حکم سے نکال کھڑا کرتے تھے اور جب میں نے بنی اسرائیل کو تم سے روکا جب کہ تم ان کے پاس کھلی نشانیاں لے کر آئے تو ان کے منکروں  نے کہا یہ تو بس ایک کھلا ہوا جادو ہے"
    },
    {
      "resource_id": 819,
      "text": "اور جب میں نے حواریوں کے دل میں ڈال دیا کہ مجھ پر ایمان لاؤ اور میرے رسول پر ایمان لاؤ تو انھوں نے کہا کہ ہم ایمان لائے اور تو گواہ رہ کہ ہم فرماں بردار ہیں"
    },
    {
      "resource_id": 819,
      "text": "جب حواریوں نے کہا کہ اے عیسیٰ ابن مریم، کیا تمھارا رب یہ کرسکتا ہے کہ ہم پر آسمان سے ایک خوان اتارے عیسیٰ نے کہا اللہ سے ڈرو اگر تم ایمان والے ہو"
    },
    {
      "resource_id": 819,
      "text": "انھوں نے کہا کہ ہم چاہتے ہیں کہ ہم اس میں سے کھائیں اور ہمارے دل مطمئن ہوں اور ہم یہ جان لیں کہ تو نے ہم سے سچ کہا اور ہم اس پر گواہی دینے واے بن جائیں"
    },
    {
      "resource_id": 819,
      "text": "عیسیٰ ابن مریم نے دعا کی کہ اے اللہ، ہمارے رب، توآسمان سے ہم پر ایک خوان اتار جو ہمارے ليے ایک عید بن جائے، ہمارے اگلوں کے ليے اور ہمارے پچھلوں کے ليے اور تیری طرف سے ایک نشانی ہو اور ہم کو عطا کر، تو ہی بہترین عطا کرنے والا ہے"
    },
    {
      "resource_id": 819,
      "text": "اللہ نے کہا میں یہ خوان ضرور تم پر اتاروں گا پھر اس کے بعد تم میں سے جو شخص منکر ہوگا، اس کو میں ایسی سزا دوں گاجو دنیا میں کسی کو نہ دی ہوگی"
    },
    {
      "resource_id": 819,
      "text": "اور جب اللہ پوچھے گاکہ اے عیسیٰ ابن مریم، کیا تم نے لوگوں سے کہا تھا کہ مجھ کو اور میری ماں کو خدا کے سوا معبود بنالو وہ جواب دیں گے کہ تو پاک ہے، میرا یہ کام نہ تھا کہ میں وہ بات کہوں جس کا مجھے کوئی حق نہیں  اگر میں نے یہ کہا ہوگا تو تجھ کو ضرور معلوم ہوگا تو جانتا ہے جو میرے جی میں ہے اور میں نہیں جانتا جو تیرے جی میں ہے، بے شک تو ہی ہے چھپی باتوں کا جاننے والا"
    },
    {
      "resource_id": 819,
      "text": "میں نے ان سے وہی بات کہی جس کا تونے مجھے حکم دیا تھا یہ کہ اللہ کی عبادت کرو جو میرا رب ہے اور تمھارا بھی اور میں ان پر گواہ تھا جب تک میں ان میں رہا پھر جب تو نے مجھ کو وفات دے دی تو ان پر تو ہی نگراں تھا اور تو ہر چیز پر گواہ ہے"
    },
    {
      "resource_id": 819,
      "text": "اگر تو ان کو سزا دے تو وہ تیرے بندے ہیں اور اگر تو ان کو معاف کردے تو تو ہی زبردست ہے، حکمت والا ہے"
    },
    {
      "resource_id": 819,
      "text": "اللہ کہے گا آج وہ دن ہے کہ سچوں کو ان کا سچ کام آئے گا ان کے ليے باغ ہیں جن کے نیچے نہریں بہہ رہی ہیں  ان میں وہ ہمیشہ رہیں گے اللہ ان سے راضی ہوا اور وہ اللہ سے راضی ہوئے یہی ہے بڑی کامیابی"
    },
    {
      "resource_id": 819,
      "text": "آسمانوں اور زمین اور جو کچھ ان میں ہے سب کی بادشاہی اللہ ہی کے ليے ہے اور وہ ہر چیز پر قادر ہے"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "5" }
  }
}
