{
  "translations": [
    {
      "resource_id": 106,
      "text": "Алиф-лам-мим-ра<sup foot_note=112806>1</sup>. ХIорш жайнин аяташ ду. Хьоьга хьан Кхиош-Кхобучуьнгара доссинарг – бакъдерг ду‚ делахь а, дукхахболу нах ца теша."
    },
    {
      "resource_id": 106,
      "text": "Дела ву ша стигланаш аййинарг шуна гуш г1ортораш а йоцуш‚ тIаккха ша дIанисвелла Иза Iарша тIехь<sup foot_note=112807>1</sup>. Малх а‚ бутт а муьтIахь бина Цо /Шен лен г1уллакхашна/ – дерриге дIасалела /шен/ тоьхначу хене. ГIуллакхна урхалла до Цо‚ аяташ билгалдоху Цо. Шу шайн Кхиош-Кхобучунна дуьхьалкхетарх /доггах/ теша мегар-кха."
    },
    {
      "resource_id": 106,
      "text": "Иза ву латта даржийнарг‚ цу тIехь лаьмнаш а‚ хиш а хилийтинарг‚ массо а стоьмех цунна (лаьтта) тIехь Цо хилийтина шишша тайпа<sup foot_note=112808>1</sup>. Буьйсане де хьулдойту Цо. Баккъалла а, цу чохь делилаш ду ойла ечу нахана."
    },
    {
      "resource_id": 106,
      "text": "Лаьттахь ул-уллохь дакъош<sup foot_note=112809>1</sup>ду‚ кемсийн бошмаш ю‚ ялта ду‚ хурманаш ю цхьана ораман а‚ цхьана ораман йоцурш а‚ цхьа хи ду царна дуьллуш дерг. Царах цхьаерш вукхарал язъйина Оха яарехь. Баккъалла а, цу чохь делилаш ду-кх хьекъал долчу нахана."
    },
    {
      "resource_id": 106,
      "text": "Хьо цецвалахь‚ цецвоккхуш ду церан дешнаш: \"Тхох латта хилча, керлачу кхолларна чохь хир ду тхо (юха а денлур ду тхо)?\" Уьш бу шайн Кхиош-Кхобучунна керстаналла динарш‚ церан логех /тесна къематдийнахь/ г1оьмаш (буржалш) хир ду‚ уьш /жоьжахатин/ цIеран дай бу‚ цу чохь уьш гуттар лаьттар бу."
    },
    {
      "resource_id": 106,
      "text": "Хьо сихвеш ву цара вочуьнца<sup foot_note=112810>1</sup>дикачул хьалха. Царал хьалха а дIадахна масале таIзарш<sup foot_note=112811>2</sup>. Баккъалла а, хьан Кхиош-Кхобург Шегахь нахана гечдар долуш ву, церан зуламашка а ца хьоьжуш. Баккъалла а‚ хьан Кхиош-Кхобург чIогIаниг а ву бекхамца<sup foot_note=112812>3</sup>."
    },
    {
      "resource_id": 106,
      "text": "Цатешачара олу: \"Шен Кхиош-Кхобучуьнгара цхьа делил доссийнехьара цуьнга!\" Хьо дIахоуьйтург ву. ХIор къоман хьехамхо<sup foot_note=112813>1</sup> ву."
    },
    {
      "resource_id": 106,
      "text": "Далла хаьа хIор стечу дийнато /кийрахь/ лелорг<sup foot_note=112814>1</sup>‚ беран цIийнан гатдалар а‚ шордалар а. Массо а хIума Цунна гергахь /шен/ барамца ду."
    },
    {
      "resource_id": 106,
      "text": "Хьуламехь дерг а‚ гучохь дерг а хууш верг а‚ воккха верг а‚ лакхаваьлларг а ву Иза."
    },
    {
      "resource_id": 106,
      "text": "/Цу Далла/ цхьабосса ву шух дош къайладаьккхинарг а‚ и гучохь дитинарг а‚ ша буса хьуллуш верг а<sup foot_note=112815>1</sup>‚ дийнахь дIасалелаш верг а<sup foot_note=112816>2</sup>."
    },
    {
      "resource_id": 106,
      "text": "Цунна (адамна) хьалхахула а‚ тIехьахула а цуьнца цхьаьна д1асалелаш дерш<sup foot_note=112817>1</sup>ду‚ шаьш и Iалашвеш Делан омраца. Баккъалла а, Дала нахах долчух хIумма а ца хуьйцу, цара шаьш шайх дерг хийццалц<sup foot_note=112818>2</sup>. Далла нахана вониг лиъча, цунна духатохар дац‚ И воцург урхалча<sup foot_note=112819>3</sup>ма вац царна."
    },
    {
      "resource_id": 106,
      "text": "И ву шуна кхерамций‚ догдахарций ткъес гойтуш верг‚ Цо кхиайо еза мархаш<sup foot_note=112820>1</sup>."
    },
    {
      "resource_id": 106,
      "text": "Цунна хастам барца тасбихь до стигал къовкъаро. Маликаша а /до Далла тасбихь/ Цунах кхерарца. Стелахаьштигаш оьхуьйту Цо‚ уьш Шена луучунна тIетуху, уьш Делан хьокъехь къуьйсуш а болуш<sup foot_note=112821>1</sup>. Иза – ницкъаца чIогIаниг ву."
    },
    {
      "resource_id": 106,
      "text": "Цуьнга ду бакъдолчун кхайкхар<sup foot_note=112822>1</sup>. И воцчуьнга кхойкхуш берш – цхьанна а хIуманца царна жоп лур дац цара‚ уьш тера бу хи тIе генара куьйгаш кховдинчух и шен бага кхачийта – ткъа иза ца кхочу цуьнга. Цатешачеран /шайн делашка/ кхайкхар ма дац тилар чохь бен<sup foot_note=112823>2</sup>."
    },
    {
      "resource_id": 106,
      "text": "Далла сужуд деш ву стигланашкахь а‚ лаьттахь а мел верг, лууш а, ца лууш а. Церан IиндагIаш а /ду Цунна сужуд деш/ Iуьйранна а‚ суьйранна а."
    },
    {
      "resource_id": 106,
      "text": "Āла /хIай Мухьаммад/: \"Мила ву стигалийн а‚ лаьттан а Эла<sup foot_note=112824>1</sup>?\" Āла: \"Дела ву\". Āла: \"Ткъа, Иза а вуьтий, /Iибадат дан кхин/ накъостий лоьцу аш‚ шайн догIмашна а пайда а‚ я зен шайгахь доцу?\" Āла: \"Цхьатерра вуй ткъа бIаьрзениг а‚ бIаьрсадерг а‚ я цхьатерра дуй ткъа боданаш а‚ нур а?\" Я цара Далла накъостий хилийтина‚ шаьш /халкъ/ кхоьллина, Цо кхолларх терра - царна и халкъах тарделла? Ахь āла: \"Массо а хIуманан кхоллархо<sup foot_note=112825>2</sup>ву Дела. И ша цхьаъ верг а‚ ницкъ алссам берг а ву\"."
    },
    {
      "resource_id": 106,
      "text": "Цо доссийна стиглара хи<sup foot_note=112826>1</sup>– Iовраш ихира хершанашкахула шайн барамехь‚ Iовраша д1аяьхьира аййелла чопа. Цара цIергахь хазаллаш я кхин хIуманаш еш ягаечух а чопа ю цунах терра. Иштта даладо Дала бакъдолчун а‚ харцдолчун а масал.<sup foot_note=112827>2</sup>Чопа эрна дIагIо‚ ткъа нахана пайда беш дерг лаьттахь дуьсу. Иштта даладо Дала масалш."
    },
    {
      "resource_id": 106,
      "text": "Шен Кхиош-Кхобучунна жоп деллачарна хазаниг ду - (ялсамани). Цунна жоп цаделлачарна лаьттахь мел дерг хилча а‚ цуьнца кхин цул а‚ и цунах (Делан Iазапах кIелхьардовла) дIалур ма дара цара. Ма вон хьесап ду-кх царна! Церан чугIойла жоьжахати ю. Вон (дIавуьжу) мотт бу и!"
    },
    {
      "resource_id": 106,
      "text": "Ткъа хьан Кхиош-Кхобучуьнгара хьоьга доссинарг бакъдерг дуйла хууш верг бIаьрса доцучух тера ву? Баккъалла а‚ дагадоуьйту хьекъал долчара‚"
    },
    {
      "resource_id": 106,
      "text": "Шаьш кхочушъеш болчара Делан ваIда‚ ца бохош болчара барт‚"
    },
    {
      "resource_id": 106,
      "text": "Шаьш вовшахтосуш<sup foot_note=112828>1</sup>болчара Дала вовшахтаса аьлла омра динарг а‚ шайн Делах кхоьручара а‚ вочу хьесапах ларлучара а."
    },
    {
      "resource_id": 106,
      "text": "Шаьш собар диначара а шайн Кхиош-кхобучун юьхь езаш‚ ламаз хIоттийначара а‚ Оха шайна деллачу рицкъах а къайлаха а‚ гучахь а харж<sup foot_note=112829>1</sup>йиначара‚ шаьш вониг дикачуьнца духатухуш болчара а‚– царна ю-кх дахаран<sup foot_note=112830>2</sup>тIаьхье -"
    },
    {
      "resource_id": 106,
      "text": "Iаднан<sup foot_note=112831>1</sup>бошмаш. Царна чугIур бу уьш а‚ церан дайх а‚ зударех а‚ зуьрриетах а дика Iамал мел йинарг а. Маликаш тIедогIур ду царна массо а неIарехула /олуш/:"
    },
    {
      "resource_id": 106,
      "text": "\"Маршо ю шуна аш собар дарна<sup foot_note=112832>1</sup>\". Ма дика ю дахаран тIаьхье!"
    },
    {
      "resource_id": 106,
      "text": "Шаьш Делаца хилла ва1да, и ч1аг1ъйинчул т1аьхьа, йохош болчарна‚ Дала вовшахтаса аьлларг хедош болчарна‚ лаьттахь боьханиг даржош болчарна – царна неIалт ду‚ царна вон цIа<sup foot_note=112833>1</sup>ду."
    },
    {
      "resource_id": 106,
      "text": "Дала рицкъ кховдадо Шена луучунна /шортта/‚ барам а бо<sup foot_note=112834>1</sup>. Баккхийбе уьш дуьненан дахарх. Дуьненан дахар ма дац, эхартаца дуьстича, цхьа хIуьмалг<sup foot_note=112835>2</sup>бен."
    },
    {
      "resource_id": 106,
      "text": "Цатешначара олу: \"Цуьнга (Мухьаммаде) доссийна хиллехьара шен Кхиош-Кхобучуьнгара цхьа делил<sup foot_note=112836>1</sup>\". Ахь āла: \"Баккъалла а, Дала тилавала вуьту Шена луург‚ Цо нис ма во Шена тIе ша вирзинарг."
    },
    {
      "resource_id": 106,
      "text": "Ийман диллинарш а‚ шайн дегнашна Дела хьехаварца синтем<sup foot_note=112837>1</sup>хилларш а /нисбо Дала нийсачу новкъа/‚ ткъа Дела хьехаварца ца хуьлу дегнашна синтем?"
    },
    {
      "resource_id": 106,
      "text": "Ийман диллинчарна‚ дика Iамалш йинчарна – зовкх хьегар а ду‚ хаза чугIойла а ю\"."
    },
    {
      "resource_id": 106,
      "text": "Иштта вахийтира Оха хьо умматна юккъе<sup foot_note=112838>1</sup>– цул хьалха а дIадахара умматаш – ахь царна дешархьама Оха хьайга ваьхьица делларг, уьш Къинхетам болчунна керстаналла деш а болуш. Ахь āла: \"Иза сан Кхиош-Кхобург ву‚ И воцург кхин дела вац‚ Цунна тIетевжина со<sup foot_note=112839>2</sup>‚ Цуьнга ду сан тōба дар\"."
    },
    {
      "resource_id": 106,
      "text": "Къуръанца лаьмнаш леллехьара‚ я латта хедийнехьара‚ я цуьнца белларш бистхиллехьара /иза Делан омра хир дара – тIаккха а ийман дуьллур дацара цара/. ХIаъ. Делан ду-кх гIуллакх дерриге а. Ткъа ийман диллинчарна (х1инца а) ца хаьа‚ Далла лаахьара, нах берриге а Цо нисбина хирг хилар? Цатешачара шаьш динарг бахьанехь царна т1е ца буссуш ца соцу бāла‚ я церан цIийнан уллохь /буссу/ и Делан ваIда яллалц<sup foot_note=112840>1</sup>. Баккъалла а, Дала ца йохайо /Шен/ ваIда."
    },
    {
      "resource_id": 106,
      "text": "Хьол хьалха а сийсазбина элчанаш‚ Ас хан елла битира цатешарш‚ тIаккха Ас /Iазапца/ схьалецира уьш. Муха хилира Сан таIзар<sup foot_note=112841>1</sup>?!"
    },
    {
      "resource_id": 106,
      "text": "Ткъа И Ша хIор синна цо шена карадинчуьнца ТIехIоьттинарг /тера ву кхечарах/<sup foot_note=112842>1</sup>? Далла накъостий хилийтина цара. Ахь āла: \"ЦIерш яха церан! Я аш Цуьнга дуьйцур ду Цунна лаьттахь цахуург я т1ехула (деса) долу дош ду /и аш дуьйцург/?\" ХIаъ‚ хаздина цатешачарна шайн хIилла‚ /нийсачу/ некъах баьхна уьш. Дала тилавала витинчунна цхьа а баьчча вац /и нисвалур волуш/."
    },
    {
      "resource_id": 106,
      "text": "Царна дуьненан дахарехь а Iазап ду‚ ткъа эхартан Iазап  кхин а хала ду. Ма вац царна шаьш Делах (Цуьнан Iазапах) лардан цхьа а."
    },
    {
      "resource_id": 106,
      "text": "/Делах/ кхоьручарна ваIда йина йолчу /шен гIаланийн/ бухахула хиш оьхуш йолчу бешан<sup foot_note=112843>1</sup>сурт ду: цуьнан даар гуттар а ду‚ цуьнан IиндагIа а /гуттар ду/. И ду /Делах/ кхоьруш хиллачарна хиндерг. Цатешачарна хинъерг /жоьжахатин/ цIе ю!"
    },
    {
      "resource_id": 106,
      "text": "Оха шайга жайна делларш бакхийбеш бу хьоьга доссийначух. (Хьуна дуьхьалйевллачу мушрикех а, жуьгтех а лаьтташ хиллачу) тобанех ю цуьнан (Къуръанан) цхьадолчунна инкарло еш ерг а. Ахь āла: \"Суна омра дина ас Далла Iибадат дан а‚ Цуьнца накъост ца лаца а. Ас Цуьнга кхойкху‚ Цуьнга ду сан дIаверзар а\"."
    },
    {
      "resource_id": 106,
      "text": "Иштта доссийра Оха и (Къуръан) Iаьрбийн /маттахь/ хьукма хилла. Хьо церан дезаршна тIаьхьахIоттахь хьайга Iилма деъначул тIаьхьа – Делехьара вали<sup foot_note=112844>1</sup>а вац хьуна‚ лардархо а вац."
    },
    {
      "resource_id": 106,
      "text": "Хьол хьалха а элчанаш бахийтира Оха‚ царна зударий а‚ зурриет а хилийтира Оха. /Тарлур/ дацара цхьанна элчанна аят даийта Делан пурбанца а бен. ХIор ханна а шен жайна ду<sup foot_note=112845>1</sup>."
    },
    {
      "resource_id": 106,
      "text": "Дала Шена луург дойъу‚ /Шена луург/ чIагI а до. Цуьнгахь жайнин нана<sup foot_note=112846>1</sup>ю."
    },
    {
      "resource_id": 106,
      "text": "Я Оха гайтаза дуьтур ду хьоьга Оха царна ваIда йинчух цхьадерш‚ я Оха хьо волуьйтур ву /уьш ца гойтуш/ – хьуна тIехь /хьайга Дала делларг нахе/ дIахаийтар ду‚ Тхуна тIехь хьесап дар ду."
    },
    {
      "resource_id": 106,
      "text": "Царна<sup foot_note=112847>1</sup>ца го-те Оха Латта жим-жимма эшош хилар шен йисташкара /бусалбанаша мушрикийн мехкаш схьабохуш шайначарех тухуш/? Дала до хьукма‚ Цуьнан хьукманна новкъарло ен ерг ма вац. И ву хьесапехь сиха верг."
    },
    {
      "resource_id": 106,
      "text": "Царал хьалха хиллачара а мекарло йира‚ Делехь ю мекарло ерриге а /нехан мекарлонаш йохо ницкъ/. Цунна хаьа хIор синна карадеш дерг. ТIаккха хуур ду керстанашна‚ хьанна кхочур ю /эхартахь хир йолу хастаме/ х1усам."
    },
    {
      "resource_id": 106,
      "text": "Цатешачара олу: \"Хьо ваийтинарг вац ( хьо элча вац)\"‚ ахь āла: \"Кхачаме ду Дела теш хилар а суна а, шуна а юккъехь‚ шегахь жайнин Iилма<sup foot_note=112848>1</sup>дерг а\"<sup foot_note=112849>2</sup>."
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "13" }
  }
}
