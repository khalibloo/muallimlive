{
  "translations": [
    {
      "resource_id": 127,
      "text": "Қўлида мулк бўлган Зот улуғ, муқаддас бўлди. У барча нарсага қодирдир."
    },
    {
      "resource_id": 127,
      "text": "У, ўлим ва ҳаётни сизларнинг қайсиларингиз амалда яхшироқ эканлигингизни синаш учун яратди. У азийз ва ўта мағфиратлидир.<sup foot_note=48832>1</sup>"
    },
    {
      "resource_id": 127,
      "text": "У етти осмонни табақама-табақа яратган. Роҳманнинг яратганида ҳеч тафовут кўрмассан. Қайта назар сол! Бирор камчилик кўряпсанми?"
    },
    {
      "resource_id": 127,
      "text": "Сўнг такрор-такрор назар сол, назар сенга истаганини топа олмай, ҳориб-чарчаган ҳолда қайтадир."
    },
    {
      "resource_id": 127,
      "text": "Ва дарҳақиқат, Биз яқин осмонни чироқлар билан зийнатлаб қўйдик ва у(чироқ)ларни шайтонларга отиладиган нарса ҳам қилиб қўйдик. Ва у(шайтон)ларга олови қизиб турган жаҳаннамни тайёрлаб қўйдик.<sup foot_note=48833>1</sup>"
    },
    {
      "resource_id": 127,
      "text": "Ўз Роббиларига куфр келтирганлар учун жаҳаннам азоби бордур ва у қандай ҳам ёмон қайтадиган жой!"
    },
    {
      "resource_id": 127,
      "text": "Улар жаҳаннамга ташланган чоғларида унинг ҳанграган овозини эшитурлар, у эса, қайнаб турган бўладир."
    },
    {
      "resource_id": 127,
      "text": "У ғазабдан ёрилиб кетай дер. Ҳар қачон унга янги гуруҳ ташланганда, унинг хизматкорлари: «Сизларга огоҳлантирувчи келмаганмиди?» – деб сўрайдир."
    },
    {
      "resource_id": 127,
      "text": "Улар: «Ҳа, дарҳақиқат, бизга огоҳлантирувчи келган эди. Лекин биз (уни) ёлғончига чиқардик ва: «Аллоҳ ҳеч нарса туширгани йўқ, сизлар катта адашувдан бошқа ҳеч нарса эмассизлар», деган эдик», дейишар."
    },
    {
      "resource_id": 127,
      "text": "Ва улар: «Агар эътибор қулоғи билан эшитганимизда ёки ақлни ишлатганимизда эди, дўзахийлар орасида бўлмаган бўлар эдик», дерлар."
    },
    {
      "resource_id": 127,
      "text": "Бас, улар ўз гуноҳларини эътироф этдилар. Йўқолсин дўзахийлар!"
    },
    {
      "resource_id": 127,
      "text": "Албатта, ўз Роббиларидан ғойибдан қўрқадиганлар учун гуноҳларини кечиш ва улкан ажр-савоблар бордир."
    },
    {
      "resource_id": 127,
      "text": "Ва сиз сўзингизни сир тутасизми ёки ошкора айтасизми, албатта, У кўнгиллардагини ҳам билгувчи Зотдир."
    },
    {
      "resource_id": 127,
      "text": "Яратган зот Ўзи билмасми? Ҳолбуки, У дақиқларгача билувчи ва хабардордир."
    },
    {
      "resource_id": 127,
      "text": "У сизларга ерни бўйсундириб қўйган Зотдир. Бас, анинг турли жойларида юринг ва Унинг ризқидан енг ва қабрдан чиқиб бориш ҳам Унинг ҳузурига бўладир.<sup foot_note=48834>1</sup>"
    },
    {
      "resource_id": 127,
      "text": "Осмондаги Зот сизларни изтиробда ҳаракатланиб турган ерга юттириб юборишидан омонда бўлдингизми?<sup foot_note=48835>1</sup>"
    },
    {
      "resource_id": 127,
      "text": "Ёки осмондаги Зот сизларга азоб шамолни юборишидан омонда бўлдингизми? Бас, албатта, огоҳлантириш қандоқ бўлишини биласизлар."
    },
    {
      "resource_id": 127,
      "text": "Ва, дарҳақиқат, улардан аввалгилари ҳам ёлғонга чиқарган эдилар. Бас, инкорим қандай бўлди?!"
    },
    {
      "resource_id": 127,
      "text": "Тепаларида (қанотларини) ёйиб ва йиғиб (учаётган) қушни кўрмайдиларми? Уларни Роҳмандан бошқа ушлаб турувчи йўқ. Албатта, У барча нарсани кўрувчидир."
    },
    {
      "resource_id": 127,
      "text": "Роҳмандан бошқа сизларга ёрдам берадиган аскар ким ўзи? Кофирлар ғурурдан бошқа ҳеч нарсада эмаслар!"
    },
    {
      "resource_id": 127,
      "text": "У ризқни тортиб қўйса, сизга ризқ берадиган ким ўзи?! Балки улар абадий туғёнда ва ҳақдан нафратда бўлурлар."
    },
    {
      "resource_id": 127,
      "text": "Юз тубан қоқилиб юраётган киши ҳидоятдами ёки тўғри йўлдан қоматини тик тутиб бораётган кишими?<sup foot_note=48836>1</sup>"
    },
    {
      "resource_id": 127,
      "text": "Айт: «У сизларни йўқдан бор қилган ва сизларга эшитиш, кўриш ва ақлни берган Зотдир. Жуда ҳам оз шукр қиласизлар-а?!»"
    },
    {
      "resource_id": 127,
      "text": "Айт: «У сизларни ер юзида яратган, кўпайтирган Зотдир. Ва Унинг ҳузурига тўпланурсизлар»."
    },
    {
      "resource_id": 127,
      "text": "Ва улар: «Агар ростгўй бўлсангиз, бу ваъда қачон бўлур?» – дерлар."
    },
    {
      "resource_id": 127,
      "text": "Айт: «Албатта, илм фақат Аллоҳнинг ҳузуридадир. Ва албатта, мен яққол огоҳлантирувчиман, холос»."
    },
    {
      "resource_id": 127,
      "text": "Бас у(азоб)ни яқиндан кўрганда куфр келтирганларнинг юзлари қораядир. Ва уларга: «Сўраган нарсангиз шу бўлур», дейилур."
    },
    {
      "resource_id": 127,
      "text": "Айт: «Айтинглар-чи, агар Аллоҳ мени ва мен билан бўлганларни ҳалок қилса ёки раҳим қилса, кофирларни аламли азобдан ким қутқариб қоладир?!"
    },
    {
      "resource_id": 127,
      "text": "Айт: «У Роҳмандур, биз Унга иймон келтирдик ва Унга таваккал қилдик. Бас, сизлар тезда ким очиқ-ойдин хатода эканини билурсизлар»."
    },
    {
      "resource_id": 127,
      "text": "Айт: «Айтинглар-чи, агар сувларингиз ерга сингиб кетса, сизларга ким осонгина топиладиган сувни келтирур?»"
    }
  ],
  "meta": {
    "translation_name": "Muhammad Sodik Muhammad Yusuf",
    "author_name": "Muhammad Sodik Muhammad Yusuf",
    "filters": { "resource_id": 127, "chapter_number": "67" }
  }
}
