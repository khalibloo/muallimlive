{
  "translations": [
    {
      "resource_id": 235,
      "text": "Gezegend is Degene in Wiens hand de heerschappij is. En Hij is Almachtig over alle zaken."
    },
    {
      "resource_id": 235,
      "text": "Degene Die de dood en het leven heeft geschapen, zodat Hij jullie kan beproeven (en om te tonen) wie van jullie de beste daden verricht. En Hij is de Almachtige (over de ongehoorzamen), de Vergevingsgezinde (voor de berouwvollen)."
    },
    {
      "resource_id": 235,
      "text": "Degene Die zeven hemelen in lagen geschapen heeft. Jij ziet in de schepping van de Meest Barmhartige geen onevenwichtigheid. Kijk dan nog een keer: Zie jij een afwijking?"
    },
    {
      "resource_id": 235,
      "text": "Kijk dan opnieuw en weer, jouw blik zal zich in een nederige en vermoeide staat weer tot je keren."
    },
    {
      "resource_id": 235,
      "text": "En voorwaar, Wij hebben de nabije hemel met lampen versierd, en Wij maakten die om er de duivels mee te verdrijven. En Wij hebben voor hen een bestraffing in het laaiende Vuur voorbereid."
    },
    {
      "resource_id": 235,
      "text": "En voor degenen die niet in hun Heer geloven, is er de bestraffing van de Hel. En dat is de slechtste bestemming."
    },
    {
      "resource_id": 235,
      "text": "Wanneer zij daarin geworpen worden dan horen zij het (vreselijke) gebrul ervan, terwijl zij (de Hel) raast."
    },
    {
      "resource_id": 235,
      "text": "Zij barst bijna in woede uit. Iedere keer dat daar een groep in wordt geworpen, zal zijn bewaker vragen: “Is er geen waarschuwer tot jullie gekomen?”"
    },
    {
      "resource_id": 235,
      "text": "Zij zullen zeggen: “Ja voorwaar, er is een waarschuwer tot ons gekomen maar wij hebben hem verloochend en zeiden: ‘Allah heeft niets neergezonden, jullie verkeren slechts in grote dwaling.”"
    },
    {
      "resource_id": 235,
      "text": "Zij zeiden: “Hadden wij maar geluisterd of ons verstand gebruikt, dan zouden wij niet tussen de bewoners van het laaiende Vuur zijn!”"
    },
    {
      "resource_id": 235,
      "text": "Dan zullen zij hun zonden bekennen. Maar de bewoners van het Vuur zijn verre (van genade)."
    },
    {
      "resource_id": 235,
      "text": "Waarlijk! Degenen die hun Heer in het verborgene vrezen, voor hen zal er vergiffenis zijn en een grote beloning."
    },
    {
      "resource_id": 235,
      "text": "Of jullie je gesprekken nu in het geheim of openbaar houden, waarlijk, Hij is Alwetend van wat er in de harten is."
    },
    {
      "resource_id": 235,
      "text": "Zou Hij Die schiep niet alles weten? En Hij is de Vriendelijke, de Alwetende."
    },
    {
      "resource_id": 235,
      "text": "Hij is Degene Die de aarde voor jullie begaanbaar heeft gemaakt. Wandelt dan over haar zijden en eet van Zijn voorzieningen. En tot Hem zal de herrijzenis zijn."
    },
    {
      "resource_id": 235,
      "text": "Voelen jullie je er veilig voor dat Hij Die in de hemel is, jullie niet zal doen verzwelgen als de aarde plotseling begint te schudden?"
    },
    {
      "resource_id": 235,
      "text": "Of voelen jullie je er veilig voor dat Hij Die in de hemel is, niet een gewelddadige wervelwind zal sturen? Dan zullen jullie weten hoe (terecht) Mijn waarschuwing was."
    },
    {
      "resource_id": 235,
      "text": "En voorwaar, degenen die er vόόr hen (de Boodschappers) waren loochenden, en hoe (vreselijk) was toen Mijn verafschuwing."
    },
    {
      "resource_id": 235,
      "text": "En kijken jullie niet naar de vogels boven jullie, hoe zij hun vleugels uitslaan en weer ineenvouwen? Niemand houdt hen tegen, behalve de Barmhartige. Waarlijk, Hij is Alziende over alle zaken."
    },
    {
      "resource_id": 235,
      "text": "Waar is het leger dat jullie buiten Allah om zou kunnen helpen? De ongelovigen verkeren slechts in dwaling."
    },
    {
      "resource_id": 235,
      "text": "Of wie is het die jullie kan voorzien als Hij Zijn voorziening tegenhoudt? Nee, zij volharden in opstandigheid en afkerigheid."
    },
    {
      "resource_id": 235,
      "text": "Is hij die gebogen loopt beter geleid dan degene die op het rechte Pad loopt?"
    },
    {
      "resource_id": 235,
      "text": "Zeg: “Hij is Degene die jullie geschapen heeft en voor jullie het gehoor, ogen en harten gemaakt heeft. Jullie danken maar weinig.”"
    },
    {
      "resource_id": 235,
      "text": "Zeg: “Hij is Degene die jullie op de aarde vermenigvuldigd heeft. En tot Hem zullen jullie verzameld worden.”"
    },
    {
      "resource_id": 235,
      "text": "Zij zeggen: “Wanneer zal deze belofte vervuld worden, als jullie de waarheid vertellen?”"
    },
    {
      "resource_id": 235,
      "text": "Zeg: “De kennis daarover is alleen bij Allah en ik ben slechts een duidelijke waarschuwer.”"
    },
    {
      "resource_id": 235,
      "text": "Maar als zij dan (de bestraffing) van dichtbij zien, worden de gezichten van de ongelovigen bedroefd, en er zal (tegen hen) gezegd worden: “Dit is waar jullie om riepen!”"
    },
    {
      "resource_id": 235,
      "text": "Zeg: “Vertel mij! Als Allah mij vernietigt, en degenen met mij, of Hij geeft ons Zijn genade, wie beschermt dan de ongelovigen van een pijnlijke bestraffing?”"
    },
    {
      "resource_id": 235,
      "text": "Zeg: “”Hij is de Erbarmer, in Hem geloven wij en in Hem leggen wij ons vertrouwen. Jullie zullen weten wie in duidelijke dwaling verkeert.”"
    },
    {
      "resource_id": 235,
      "text": "Zeg: “Vertel mij! Als al jullie water in de aarde weg zou zakken, wie kan jullie dan van stromend water voorzien?”"
    }
  ],
  "meta": {
    "translation_name": "Malak Faris Abdalsalaam",
    "author_name": "Malak Faris Abdalsalaam",
    "filters": { "resource_id": 235, "chapter_number": "67" }
  }
}
