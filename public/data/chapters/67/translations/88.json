{
  "translations": [
    {
      "resource_id": 88,
      "text": "Qoftë i lartësuar Ai, në dorën e të Cilit është pushteti suprem dhe që është i Fuqishëm të bëjë çdo gjë!"
    },
    {
      "resource_id": 88,
      "text": "Ai i ka krijuar jetën dhe vdekjen, për t’ju provuar se kush prej jush do të veprojë më mirë; Ai është i Plotfuqishmi dhe Falësi i madh."
    },
    {
      "resource_id": 88,
      "text": "Ai ka krijuar shtatë qiej njërin mbi tjetrin. Nuk mund të gjesh në krijimin e të Gjithëmëshirshmit kurrfarë ceni. Hidhe vështrimin: a sheh ndonjë plasaritje?"
    },
    {
      "resource_id": 88,
      "text": "Pastaj hidhe sërish vështrimin; sytë e tu do të kthehen të lodhur e të molisur."
    },
    {
      "resource_id": 88,
      "text": "Ne jua kemi zbukuruar qiellin më të afërm me yje të shkëlqyeshme dhe i kemi bërë ato si predha për të larguar djajtë, për të cilët kemi përgatitur dënimin me zjarr."
    },
    {
      "resource_id": 88,
      "text": "Kurse për ata, që e mohojnë Zotin e tyre, dënimi është Xhehenemi; eh, sa i shëmtuar është ai vendbanim!"
    },
    {
      "resource_id": 88,
      "text": "Kur të hidhen aty, do të dëgjojnë ulërimën e tij, ndërkohë që ai vlon"
    },
    {
      "resource_id": 88,
      "text": "gati për të shpërthyer me furi. Sa herë që aty të hidhet ndonjë grup, rojtarët e tij do t’i pyesin ata: “A nuk ju erdhi ndonjë paralajmërues?!”"
    },
    {
      "resource_id": 88,
      "text": "“Po - do të përgjigjen ata - na kanë ardhur vërtet paralajmërues, por ne i quajtëm ata gënjeshtarë dhe thamë: “Allahu nuk ka shpallur asgjë; ju jeni në një humbje të madhe”!"
    },
    {
      "resource_id": 88,
      "text": "Ata do të thonë: “Sikur të kishim dëgjuar ose menduar, nuk do të ishim midis banorëve të Zjarrit Flakërues!”"
    },
    {
      "resource_id": 88,
      "text": "Kështu, ata do ta pranojnë gjynahun e tyre. Larg qofshin prej mëshirës së Zotit banorët e Zjarrit Flakërues!"
    },
    {
      "resource_id": 88,
      "text": "Vërtet, për ata që i frikësohen Zotit të tyre pa e parë Atë, do të ketë falje dhe shpërblim të madh!"
    },
    {
      "resource_id": 88,
      "text": "Sido që të flisni ju, fshehtas apo haptas, Ai e di mirë ç’ka në zemrat tuaja."
    },
    {
      "resource_id": 88,
      "text": "E si të mos dijë Ai që ka krijuar gjithçka, kur Ai njeh çdo gjë me imtësi dhe është i Gjithëinformuari?!"
    },
    {
      "resource_id": 88,
      "text": "Ai jua ka bërë Tokën të përdorshme, andaj ecni nëpër viset e saj dhe ushqehuni me atë, që ju ka dhënë Ai. Si të ringjalleni, do të ktheheni tek Ai."
    },
    {
      "resource_id": 88,
      "text": "A jeni të sigurt se kush është në qiell nuk do ta bëjë Tokën t’ju kapërdijë, kur të fillojë të dridhet papritmas?"
    },
    {
      "resource_id": 88,
      "text": "A jeni të sigurt se kush është në qiell, nuk do t’ju çojë furtunë gurësh? Atëherë do ta dini sa i frikshëm është paralajmërimi Im!"
    },
    {
      "resource_id": 88,
      "text": "Edhe ata që ishin para jush i quajtën gënjeshtarë të dërguarit e tyre. Eh, sa i ashpër ka qenë ndëshkimi Im!"
    },
    {
      "resource_id": 88,
      "text": "A nuk i shohin shpendët mbi kokat e tyre, se si i hapin dhe i mbledhin krahët? Askush nuk i mban ata, përveç të Gjithëmëshirshmit; Ai, me të vërtetë, sheh çdo gjë."
    },
    {
      "resource_id": 88,
      "text": "Kush është ai, që mund t’ju ndihmojë si një ushtri e tërë, përveç të Gjithëmëshirshmit? Mohuesit janë pre e mashtrimit (të shejtanit)."
    },
    {
      "resource_id": 88,
      "text": "Kush janë ata, që do t’ju japin mjete jetese, në qoftë se Ai jua ndalon ato? Por ata janë zhytur në kryeneçësi e mendjemadhësi."
    },
    {
      "resource_id": 88,
      "text": "A është më mirë ai që shkon rrëshqanas e kokulur apo ai që ecën ballëlart në rrugën e drejtë?"
    },
    {
      "resource_id": 88,
      "text": "Thuaju: “Është Ai që ju ka krijuar dhe ju ka dhënë dëgjimin, shikimin dhe zemrat, e megjithatë ju pak e falënderoni!”"
    },
    {
      "resource_id": 88,
      "text": "Thuaju: “Është Ai që ju ka shpërndarë nëpër Tokë dhe para Tij do të tuboheni”."
    },
    {
      "resource_id": 88,
      "text": "Ata thonë: “Atëherë, kur (do të vijë) ky premtim, nëse thoni të vërtetën?”"
    },
    {
      "resource_id": 88,
      "text": "Thuaju: “Dijenia (për këtë) i përket vetëm Allahut, kurse unë jam vetëm një paralajmërues i qartë”."
    },
    {
      "resource_id": 88,
      "text": "Kur të shohin dënimin për së afërmi, fytyrat e atyre që mohuan do të zymtohen dhe, atëherë, do t’u thuhet: “Ja, kjo është ajo që e keni kërkuar të shpejtohej!”"
    },
    {
      "resource_id": 88,
      "text": "Thuaj: “Mendoni: në qoftë se Allahu më shkatërron mua dhe ndjekësit e mi apo na mëshiron, kush është ai që do t’i mbrojë jobesimtarët nga dënimi i padurueshëm?!”"
    },
    {
      "resource_id": 88,
      "text": "Thuaj: “Ai është i Gjithëmëshirshmi; ne Atë besojmë dhe tek Ai mbështetemi e ju, sigurisht, do ta merrni vesh se kush do të jetë në humbje të plotë”."
    },
    {
      "resource_id": 88,
      "text": "Thuaj: “Mendoni: nëse ujërat tuaja ju shteren, kush (përveç Allahut) do t’ju sjellë ujë rrjedhës?!”"
    }
  ],
  "meta": {
    "translation_name": "Hasan Efendi Nahi",
    "author_name": "Hasan Efendi Nahi",
    "filters": { "resource_id": 88, "chapter_number": "67" }
  }
}
