{
  "translations": [
    {
      "resource_id": 41,
      "text": "Velsignelsesrik er Han, i Hans hånd er herredømmet! Han evner alt!"
    },
    {
      "resource_id": 41,
      "text": "Han er det som skapte død og liv for å prøve dere, hvem av dere som er best i gjerninger. Han er den Mektige, den Ettergivende."
    },
    {
      "resource_id": 41,
      "text": "Han er det som skapte syv himler lagvis. Du ser ikke i den Barmhjertiges skapning noen mangler. Blunk med øynene, ser du vel noen revner?"
    },
    {
      "resource_id": 41,
      "text": "Om du blunker med øynene to ganger, så vender ditt blikk tilbake til deg, svakt og trett."
    },
    {
      "resource_id": 41,
      "text": "Vi har prydet den nederste himmel med bluss, og gjort dem til kastevåpen mot satanene. For dem har Vi gjort i stand Ildens straff."
    },
    {
      "resource_id": 41,
      "text": "Dem som fornekter sin Herre, venter helvetes straff."
    },
    {
      "resource_id": 41,
      "text": "En sørgelig skjebne! Når de kastes inn der, hører de et brøl,"
    },
    {
      "resource_id": 41,
      "text": "idet det koker opp og er nær ved å sprekke av raseri. Hver gang en flokk kastes inn i det, spør dets voktere dem: «Kom det ingen advarer til dere?»"
    },
    {
      "resource_id": 41,
      "text": "Og de svarer: «Jo, det kom en advarer til oss, men vi holdt det for løgn, og sa: ’Gud har ikke åpenbart noe! Dere er helt på villspor.’»"
    },
    {
      "resource_id": 41,
      "text": "Og de tilføyer: «Om vi hadde hørt, eller forstått,"
    },
    {
      "resource_id": 41,
      "text": "ville vi ikke vært Ildens folk.» De erkjenner sin synd. Bort med Ildens folk!"
    },
    {
      "resource_id": 41,
      "text": "De som frykter Herren i det skjulte, dem venter tilgivelse og stor lønn."
    },
    {
      "resource_id": 41,
      "text": "Om dere holder hemmelig eller gir høylytt til kjenne det dere sier, så vet Han hva som bor i hjertene."
    },
    {
      "resource_id": 41,
      "text": "Skulle ikke Han kjenne den Han har skapt? Han er den Uutgrunnelige, den Innsiktsfulle."
    },
    {
      "resource_id": 41,
      "text": "Han er det som gjorde jorden underdanig for dere. Så dra rundt på dens overflate og spis av Hans gaver. Til Ham fører oppstandelsen!"
    },
    {
      "resource_id": 41,
      "text": "Kan dere være sikre på Ham som er i himmelen, at Han ikke lar jorden oppsluke dere, for se, den skjelver?"
    },
    {
      "resource_id": 41,
      "text": "Kan dere være sikre på Ham som er i Himmelen, at Han ikke sender over dere en skur av småstein, så dere får vite hva Min advarsel innebærer?"
    },
    {
      "resource_id": 41,
      "text": "De som levde før dem, kalte også sannhet for løgn, og hvordan var vel Min refselse?"
    },
    {
      "resource_id": 41,
      "text": "Har de ikke sett på fuglene over seg som brer ut sine vinger og slår dem sammen? Intet holder dem oppe, unntatt den Barmhjertige. Han er observant for alle ting."
    },
    {
      "resource_id": 41,
      "text": "Hvem er det vel som er som en hærskare som hjelper dere, unntatt den Barmhjertige? De vantro er helt på avveie."
    },
    {
      "resource_id": 41,
      "text": "Hvem er det vel som gir dere livets underhold, om Han holder tilbake sitt underhold? Nei, de turer frem i oppsetsighet og motvilje."
    },
    {
      "resource_id": 41,
      "text": "Er vel den som går og faller hodekulls, best rettledet, eller den som vandrer raskt på rett vei?"
    },
    {
      "resource_id": 41,
      "text": "Si: «Han er det som har frembrakt dere og gitt dere hørsel, syn og forstand. Hvor lite dere takker!»"
    },
    {
      "resource_id": 41,
      "text": "Si: «Han er det som har spredt dere på jorden. Og til Ham vil dere bli samlet inn.»"
    },
    {
      "resource_id": 41,
      "text": "Så sier de: «Når kommer så denne trussel, om dere snakker sant?»"
    },
    {
      "resource_id": 41,
      "text": "Si: «Kunnskapen beror hos Gud! Jeg er bare en klar advarer.»"
    },
    {
      "resource_id": 41,
      "text": "Når de ser at den er nær, formørkes de vantros ansikter, og det lyder: «Dette er det dere etterlyste.»"
    },
    {
      "resource_id": 41,
      "text": "Si: «Hva synes dere, om Gud utsletter meg og dem som følger meg, eller Han viser oss nåde, hvem skal da beskytte de vantro mot en smertelig straff?»"
    },
    {
      "resource_id": 41,
      "text": "Si: «Han er den Barmhjertige! Vi tror på Ham, og på Ham forlater vi oss. Dere får snart vite hvem det er, som er klart på villstrå.»"
    },
    {
      "resource_id": 41,
      "text": "Si: «Hva ville dere synes om deres vann en morgen var sunket ned i jorden, hvem skal da bringe dere rinnende vann?»"
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "67" }
  }
}
