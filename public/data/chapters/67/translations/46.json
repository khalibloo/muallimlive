{
  "translations": [
    {
      "resource_id": 46,
      "text": "Waxaa barako badnaaday (oo weynaaday) Eebaha Xukunku awooddiisa ku jiro ee wax walbana kara."
    },
    {
      "resource_id": 46,
      "text": "Eebaha abuuray geeri iyo nololba, si uu dadow idiin imtixaamo kiinna Camal fiican, Eebana waa adkaade dambidhaafe ah."
    },
    {
      "resource_id": 46,
      "text": "Eebe waa midka abuuray Toddobo Samo oo isdul saaran kuna arki maysid abuurka Eebaha Raxmaanka ah kala tagsani, bal daymada celi inaad aragto wax dillaac ah."
    },
    {
      "resource_id": 46,
      "text": "Haddana celi daymada waxaa kugu soo noqon aragga oo dhiban daallanna."
    },
    {
      "resource_id": 46,
      "text": "Eebe wuxuu ku quxiyey Samada dhow Nalal (Xiddigaha) wuxuuna ka dhigay Xiddigahaas kuwo lagu gano Shayaadiinta, Wuxuuna Eebe u diyaariyay kuwaas Naarta Saciiro."
    },
    {
      "resource_id": 46,
      "text": "Kuwa ka gaaloobay Eebahood waxaa u sugnaaday Caddibaadda Jhannamo, meel loo ahaadana iyadaa u xun."
    },
    {
      "resource_id": 46,
      "text": "Marka Gaalada lagu tuuro Naarta waxay ka maqli Cod xun oo daran iyadoo karaysa."
    },
    {
      "resource_id": 46,
      "text": "waxay u dhawdahay inay Cadha daraadeed la kala dillaacdo, marka Koox (Gaala ah) lagu ridaba waxaa warsada Malaa'igta Naarta ka shaqeysa iyagoo ku dhihi miyuusan idiin imaanin wax idiin diga."
    },
    {
      "resource_id": 46,
      "text": "Waxayna ugu jawaabi waa noo yimid wax noo diga waanse beeninay, annagoo leh ma soo dejinin Eebe waxba, idinkuna waxaad ku sugan tihiin baadi weyn."
    },
    {
      "resource_id": 46,
      "text": "Gaaladii waxay dhaheen haddaan wax maqlaynno ama aan wax kasayno Naarta Saciiro ehelkeeda ma aanaan noqoneen."
    },
    {
      "resource_id": 46,
      "text": "Waxay kirteen (Gaaladu) dambigoodii waxaana u sugnaatay fogaansho Naarta Saciiro ehelkeeda."
    },
    {
      "resource_id": 46,
      "text": "Kuwa Eebe ka yaaba iyagoon la arkaynin (Eebe mooyee) waxaa u sugnaaday dambi dhaaf iyo ajri weyn."
    },
    {
      "resource_id": 46,
      "text": "Ama hadalka hoos dhiga dadow ama kor u qaada Eebe waa ogyahay waxa laabta ku jira."
    },
    {
      "resource_id": 46,
      "text": "Ma waxaan wax ogeyn Eebaha wax walba abuuray ee wax walba daalacan."
    },
    {
      "resource_id": 46,
      "text": "Eebe waa kan Dhulka ka dhigay mid laylan ee ku socda Waddooyinkiisa kana Cuna Quudkiisa Eebaana Dadka loo soo kulmin (Qiyaamada)."
    },
    {
      "resource_id": 46,
      "text": "Miyaad ka aamin noqoteen Eebaha Sare inuu Dhulka idin la gooyo, ayna idinla dhaqdhaqaaqdo."
    },
    {
      "resource_id": 46,
      "text": "Miyaadse ka aamin noqoteen Eebaha Sare inuu Dhagaxyo Naar ah idinku soo daadiyo, waad ogaan doontaan digiinta Eebe Cidhibteeda."
    },
    {
      "resource_id": 46,
      "text": "Waxaa Eebe beeniyey Gaaladii (reer Makaad) ka horreeyey, sidayse ahayd Ciqaabti Eebe."
    },
    {
      "resource_id": 46,
      "text": "Miyeyna dadku arkaynin Shimbirka korkooda ah marna baalka fidin marna laabi wax haya oon Eebaha Raxmaan ahayna uusan jirin, Eebana wax walba wuu arkaa."
    },
    {
      "resource_id": 46,
      "text": "Waa kuma Gargaaraha Eebaha Raxmaan ah ka soo hadhay ee u gaargaari Gaalada, Gaaladu waxay ku sugan yihiin kadsoomid."
    },
    {
      "resource_id": 46,
      "text": "Waa kuma kan wax quudiya haddii Eebe haysto Risqigiisa, Gaaladu waxay ku Madax adaygeen isla weyni iyo Xaq diidnimo."
    },
    {
      "resource_id": 46,
      "text": "Midkee wanaagsan Ruux Wajiga ku socda iyo mid si toosan oo siman Wadda Toosan ugu socda."
    },
    {
      "resource_id": 46,
      "text": "Dheh Nabiyow Eebe waa midka Dadkow idin ahaysiiyey, Maqal iyo Arag iyo Caqlina idiin yeelay, wax yar baadse Eebe ku shukridaan."
    },
    {
      "resource_id": 46,
      "text": "Dheh Eebe waa midka dadkow Dhulka idinku beeray isagaana (Qiyaamada) loo soo kulmin doona Dadka."
    },
    {
      "resource_id": 46,
      "text": "Waxay dhihi Gaaladu waa goorma Waqtiguu dhici waxa naloogu gooddin haddaad run sheegaysaan."
    },
    {
      "resource_id": 46,
      "text": "Dheh Eebaa og goortaas, waxaanse ahay Anigu u dige Cad (muuqda)."
    },
    {
      "resource_id": 46,
      "text": "Markaysa Gaaladu Naarta oo u dhow arkaan waxaa xumaan oo doorsoomi Wajiga Gaalada, waxaana lagu dhihi waaka Cadibaaddii aad donayseen (dedejisanayseen)."
    },
    {
      "resource_id": 46,
      "text": "Dheh balse ka warrama haddii Eebe aniga (Nabiga) iyo inta ila jirta uu halligo ama u naxariisto yaa Gaalo ka korin Caddibaad daran."
    },
    {
      "resource_id": 46,
      "text": "Dheh Eebe waa Raxmaan waana rumaynay, waana Tala saaranay, waadse ogaan doontaan (Gaalooy) Cidda Baadi Cad ku sugan."
    },
    {
      "resource_id": 46,
      "text": "Dheh balse Warrama hadday Biyuhu Dhulka ku gudhaan yaa idin siin Biya durduri (ma jiro Eebe waxaan ahayn)."
    }
  ],
  "meta": {
    "translation_name": "Mahmud Muhammad Abduh",
    "author_name": "Mahmud Muhammad Abduh",
    "filters": { "resource_id": 46, "chapter_number": "67" }
  }
}
