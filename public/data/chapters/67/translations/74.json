{
  "translations": [
    {
      "resource_id": 74,
      "text": "Бузургвору бобаракат Худованде, ки фармонравой ба дасти Ӯст ва Ӯ бар ҳар чизе тавоност,"
    },
    {
      "resource_id": 74,
      "text": "он ки маргу зиндагиро биёфарид, то биёзмоядатон, ки кадом як аз шумо ба амал некӯтар аст ва Ӯст ғолибу бахшоянда!"
    },
    {
      "resource_id": 74,
      "text": "Он ки ҳафт осмони табақа-табақаро биёфарид. Дар офариниши Худои раҳмон ҳеҷ халалу беназмӣ намебинӣ. Пес бори дигар назар кун, оё дар осмон шикофе мебинӣ?"
    },
    {
      "resource_id": 74,
      "text": "Бори дигар низ чашм боз кун ва бингар. Нигоҳи ту хаставу дармонда ба назди ту бозхоҳад гашт."
    },
    {
      "resource_id": 74,
      "text": "Мо осмони дунёро ба чароғҳое биёростем ва он чароғҳоро василаи сангсор кардани шаётин гардонидем ва барояшон азоби оташи сӯзон омода кардаем."
    },
    {
      "resource_id": 74,
      "text": "Ва барои касоне, ки ба Парвардигорашон кофир шудаанд, азоби ҷаҳаннам бошад ва ҷаҳаннам бад ҷои бозгаштест!"
    },
    {
      "resource_id": 74,
      "text": "Чун дар ҷаҳаннам афканда шаванд, ба ҷӯш ояд ва бонги зишташро бишнаванд."
    },
    {
      "resource_id": 74,
      "text": "Наздик аст, ки аз хашм пора-пора шавад. Ва чун гурӯҳеро дар он (афкананд, нигаҳбононаш гӯяндашон:"
    },
    {
      "resource_id": 74,
      "text": "«Оё шуморо бимдиҳандае наёмад?» Гӯянд: «Чаро, бимдиҳанда омад, вале ӯро дурӯғ баровардем ва гуфтем; «Худо ҳеҷ чиз нозил накардааст, шумо дар гумроҳии бузурге ҳастед!»"
    },
    {
      "resource_id": 74,
      "text": "Ва мегӯянд: «Агар мо мешунидем ё ақл мекардем, аҳли ин оташи сӯзанда намебудем»."
    },
    {
      "resource_id": 74,
      "text": "Пас ба гуноҳи худ эътироф мекунанд. Эй лаънат бод бар онҳо, ки аҳли оташи сӯзандаанд!"
    },
    {
      "resource_id": 74,
      "text": "Барои касоне, ки нодида аз Парвардигорашон метарсанд бахшоишу музди фаровон аст."
    },
    {
      "resource_id": 74,
      "text": "Чӣ пинҳон сухан гӯед ва чӣ ошкоро, Ӯ ба ҳар чӣ дар дилҳо мегузарад, доност."
    },
    {
      "resource_id": 74,
      "text": "Оё он кӣ офарида, намедонад? Ҳол он ки Ӯ борикбину огоҳ аст."
    },
    {
      "resource_id": 74,
      "text": "Ӯст, ки заминро роми шумо гардонид Пас бар рӯи он сайр кунед, ва аз ризқи Худо бихӯред. Чун аз қабр берун оед, ба сӯи Ӯ меравед."
    },
    {
      "resource_id": 74,
      "text": "Оё аз он кӣ дар осмон аст, эмин нишастаед, ки ногоҳ заминро ба ларзиш дароварад ва замин шуморо дар худ фурӯ барад?"
    },
    {
      "resource_id": 74,
      "text": "Ё аз он кӣ дар осмон аст, эмин нишастаед, ки ногоҳ боде ҳамроҳ бо сангрез бар сари шумо фиристад? Ба зуди хоҳед донист, ки бим додани Ман чӣ гуна аст."
    },
    {
      "resource_id": 74,
      "text": "Албатта касоне, ки пеш аз онҳо буданд, паёмбаронро дурӯғ бароварданд. Пас азоби Ман чӣ гуна буд!"
    },
    {
      "resource_id": 74,
      "text": "Оё паррандагонеро, ки бол кушуда ва бол кашида бар болои сарашон дар парвозанд, надидаанд? Онҳоро ҷуз Худои раҳмон касе дар ҳаво нигоҳ натавонад дошт. Ӯст, ки ба ҳама чиз биност!"
    },
    {
      "resource_id": 74,
      "text": "Оё онон, ки ёрони шумоянд, тавонанд дар баробари Худо ёриатон кунанд? Кофирон дар фиребе беш нестанд."
    },
    {
      "resource_id": 74,
      "text": "Оё кист он кӣ ба шумо рӯзӣ диҳад, агар Ӯ рӯзии худ боздорад? На! дар саркашиву дури аз ҳақ пойдор меистанд."
    },
    {
      "resource_id": 74,
      "text": "Оё он касе, ки нагунсор (хамшуда) бар рӯй афтода роҳ меравад, ҳидоятёфтатар аст ё он ки бар пой истода ва ба роҳи рост меравад?"
    },
    {
      "resource_id": 74,
      "text": "Бигӯ: «Ӯст, ки шуморо офаридааст ва гӯшу чашму дил додааст. Чӣ андак шукр мегузоред!»"
    },
    {
      "resource_id": 74,
      "text": "Бигӯ: «Ӯст, ки шуморо дар замин офарид ва дар қиёмат назди Ӯ ҷамъ оварда мешавед»."
    },
    {
      "resource_id": 74,
      "text": "Мегӯянд: «Агар рост мегӯед, ин ваъда чӣ вақт фаро мерасад?»"
    },
    {
      "resource_id": 74,
      "text": "Бигӯ: «Илми он назди Худост ва ман бимдиҳандае ошкорам»."
    },
    {
      "resource_id": 74,
      "text": "Кофирон чун аз наздикаш бингаранд, чеҳраашон гирифта шавад, Ва ба онҳо гуфта мешавад: «Ин аст он чӣ ботилаш мехондед!"
    },
    {
      "resource_id": 74,
      "text": "Бигӯ: «Хабар диҳед, ки агар (фаразан) Худо марову ҳамроҳонамро ҳалок кунад ё бар мо раҳмат оварад, чӣ касе кофиронро аз азоби дардовар мераҳонад?»"
    },
    {
      "resource_id": 74,
      "text": "Бигӯ: «Ӯ Худои раҳмон аст. Ба Ӯ имон овардем ва бар Ӯ таваккал кардем. Ва ба зуди, хоҳед донист, чӣ касе дар гумроҳии ошкор аст!»"
    },
    {
      "resource_id": 74,
      "text": "Бигӯ: «Хабар диҳед, агар обатон дар замин фурӯ равад, чӣ касе шуморо оби равон хоҳад дод?»"
    }
  ],
  "meta": {
    "translation_name": "Tajik",
    "author_name": "AbdolMohammad Ayati",
    "filters": { "resource_id": 74, "chapter_number": "67" }
  }
}
