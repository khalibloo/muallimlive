{
  "translations": [
    {
      "resource_id": 225,
      "text": "૧)  ખુબ  જ  બરકતવાળો  છે  તે  (અલ્લાહ)  જેના  હાથમાં  સલ્તનત  છે.  અને જે દરેક વસ્તુઓ પર શક્તિમાન છે."
    },
    {
      "resource_id": 225,
      "text": "૨)   જેણે  મૃત્યુ  અને  જીવનને  તે  માટે  પેદા  કર્યુ  કે  તમારી  કસોટી  કરે,  કે તમારા  માંથી  કોણ  સારા  કાર્યો  કરે  છે.  અને  તે  સર્વોપરી  (અને) ક્ષમા કરનાર છે."
    },
    {
      "resource_id": 225,
      "text": "૩)     જેણે  સાત  આકાશો  તળ  પર  તળ  બનાવ્યા,  (તો  એ  જોવાવાળા) અલ્લાહ  કૃપાળુ  ના  સર્જનમાં  કોઇ  અવ્યવસ્થા  નહી  જુએ,  ફરીવાર (નજર થમાવીને) જોઇ લે શું કોઇ તિરાડ પણ દેખાઇ છે."
    },
    {
      "resource_id": 225,
      "text": "૪)    ફરીવાર  બે  બે  વખત  જોઇ  લે,  તારી  નજર  તારી  તરફ  અપમાનિત (અને લાચાર) થઇને થાકીને પાછી ફરશે."
    },
    {
      "resource_id": 225,
      "text": "૫)    નિ:શંક  અમે  દુનિયાના  આકાશને  દીવાઓ  (તારાઓ)  વડે  શણગાર્યું અને  તેમને  શૈતાનોને  મારવાનું  માધ્યમ  બનાવી  દીધુ  અને  શૈતાનો માટે અમે (જહન્નમની સળગાવી દેનારી) યાતના તૈયાર કરી દીધી."
    },
    {
      "resource_id": 225,
      "text": "૬)   અને   પોતાના   પાલનહારનો   ઇન્કાર   કરનારાઓ   માટે   જહન્નમની યાતના છે અને તે કેટલી ખરાબ જગ્યા છે."
    },
    {
      "resource_id": 225,
      "text": "૭)    જ્યારે  તેમાં  તેઓ  નાખવામાં  આવશે  તો  તેનો  ખુબ  જ  મોટો  અવાજ સાંભળશે અને તે જોશ મારી રહી હશે."
    },
    {
      "resource_id": 225,
      "text": "૮)    નજીક  છે  કે  (હમણા)  ક્રોધથી  ફાટી  જશે,  જ્યારે  પણ  તેમાં  કોઇ  જૂથ નાખવામાં  આવશે  તેનાથી  જહન્નમના  રખેવાળો  સવાલ  કરશે  કે  શું તમારી પાસે ખબરદાર કરનાર કોઇ નહતો આવ્યો ?"
    },
    {
      "resource_id": 225,
      "text": "૯)   તે   જવાબ   આપશે   કે   કેમ   નહી,   આવ્યો   હતો,   પરંતુ   અમે   તેમને જુઠલાવ્યા  અને  અમે  કહ્યું  કે  અલ્લાહ  તઆલાએ  કશું  પણ  ઉતાર્યું નથી. તમે ખુબ જ મોટા ગેરમાર્ગે છો."
    },
    {
      "resource_id": 225,
      "text": "૧૦) અને કહેશે કે અગર અમે સાંભળતા હોત અથવા તો સમજ્યા હોત તો જહન્નમીઓમાં ન હોત."
    },
    {
      "resource_id": 225,
      "text": "૧૧)  બસ  તેમણે  પોતાનું  પાપ  સ્વીકારી  લીધું,  હવે  આ  જહન્નમીઓ  દૂર થઇ જાવ."
    },
    {
      "resource_id": 225,
      "text": "૧૨)  નિ:શંક  જે  લોકો  પોતાના  પાલનહારથી  વિનાદેખે  ડરતા  રહે  છે  તેમના માટે ક્ષમા છે અને ભવ્ય સવાબ છે."
    },
    {
      "resource_id": 225,
      "text": "૧૩)  તમે  પોતાની  વાતોને  છુપાવો  અથવા  તો  જાહેર  કરો,  તે  તો  હૃદયોના ભેદોને પણ ખુબ જ સારી રીતે જાણે છે."
    },
    {
      "resource_id": 225,
      "text": "૧૪) શું તે જ ન જાણે, જેણે સર્જન કર્યુ ? ફરી તે ખૂબ જ જાણકાર છે."
    },
    {
      "resource_id": 225,
      "text": "૧૫)  તે  હસ્તી  જેણે  તમારા  માટે  જમીનને  નિમ્ન  અને  આજ્ઞાવર્તી બનાવી  દીધી,  જેથી  તમે  તેના  રસ્તાઓ  પર  હરતા  ફરતા  રહો  અને અલ્લાહની રોજીમાં થી ખાઓ (પીઓ), તેની જ તરફ (તમારે) જીવિત થઇ ઉભુ થવાનું છે."
    },
    {
      "resource_id": 225,
      "text": "૧૬)  શું  તમે  એ  વાતથી  પણ  નિર્ભય  થઇ  ગયા  છો  કે  આકાશોવાળો  તમને જમીનમાં ધસાવી દે અને એકાએક જમીન ડગમગી જાય."
    },
    {
      "resource_id": 225,
      "text": "૧૭)  અથવા  શું  તમે  આ  વાતથી  નિર્ભય  થઇ  ગયા  છો  કે  આકાશોવાળો તમારા પર પથ્થર વરસાવી દે, પછી તો તમને ખબર પડી જ જશે કે મારી ચેતવણી કેવી હતી."
    },
    {
      "resource_id": 225,
      "text": "૧૮)  અને  તેમનાથી  પહેલાના  લોકોએ  પણ  જુઠલાવ્યુ,  તો  તેમના  પર નજર દોડાવો કે મારી પકડ કેવી સખત થઇ ?"
    },
    {
      "resource_id": 225,
      "text": "૧૯)   શું   આ   લોકો   પોતાના   ઉપર   ફેલાયેલા   અને   (કયારેક)   સમેટાયેલા (ઉડતા)  પંખીઓ  ને  નથી  જોતા,  તેમને  (અલ્લાહ)  કૃપાળુ  એ  જ  (હવા અને  વાતાવરણમાં)     ટકાવી  રાખ્યા  છે,  નિ:શંક  દરેક  વસ્તુ  તેની દેખરેખ હેઠળ છે."
    },
    {
      "resource_id": 225,
      "text": "૨૦)  સિવાય  અલ્લાહના  તમારૂ  તે  કેવું  લશ્કર  છે,  જે  તમારી  મદદ  કરી શકે, ઇન્કારીઓ તો ખરેખર ધોકામાં જ છે."
    },
    {
      "resource_id": 225,
      "text": "૨૧)  અગર  અલ્લાહ  તઆલા  તમારી  રોજી  રોકી  લે  તો  બતાઓ  કોણ  છે  જે તમને  ફરી  રોજી  આપશે  ?  પરંતુ  (ઇન્કારીઓ)  તો  વિદ્રોહ  અને વિમુખતા પર હઠે ચઢી ગયા છે."
    },
    {
      "resource_id": 225,
      "text": "૨૨)  હાં,  તે  વ્યક્તિ  વધુ  સત્યના  માર્ગ  ઉપર  છે  જે  ઊંધું  ઘાલીને  ચાલી રહ્યો  છે,  અથવા  તો  તે  જે  સત્યના  માર્ગને  પારખીને  સીધો  ચાલતો હોય ?"
    },
    {
      "resource_id": 225,
      "text": "૨૩) કહી દો ! કે તે જ (અલ્લાહ) છે જેણે તમારૂ સર્જન કર્યુ અને તમારા કાન,  આંખો  અને  હૃદય  બનાવ્યા,  તમે  ખુબ  જ  ઓછો  આભાર  માનો છો."
    },
    {
      "resource_id": 225,
      "text": "૨૪)  કહી  દો  !  કે  તે  જ  છે  જેણે  તમને  ધરતી  પર  ફેલાવી  દીધા  અને  જેની તરફ તમને એકઠા કરવામાં આવશે."
    },
    {
      "resource_id": 225,
      "text": "૨૫) (ઇન્કારીઓ) સવાલ કરે છે કે તે વચન ક્યારે થશે, અગર તમે સાચા હોય (તો બતાવો) ?"
    },
    {
      "resource_id": 225,
      "text": "૨૬) તમે કહી દો ! કે તેનું જ્ઞાન તો અલ્લાહને જ છે, હું તો ફકત સ્પષ્ટ રીતે સચેત કરવાવાળો છું."
    },
    {
      "resource_id": 225,
      "text": "૨૭)   જ્યારે   આ   લોકો   તે   વચનને   નજીક   જોઇ   લેશે   તે   વખતે   તે ઇન્કારીઓના  મુખ  બગડી  જશે  અને  કહી  દેવામાં  આવશે  કે  આ  જ  છે જેની તમે ઇચ્છા કરતા હતા."
    },
    {
      "resource_id": 225,
      "text": "૨૮)  તમે  કહી  દો!  અગર  મને  અને  મારા  સાથીઓને  અલ્લાહ  તઆલા નષ્ટ  કરી  દે,  અથવા  અમારા  પર  દયા  કરે,  (બન્ને  પરિસ્થિતીઓમાં એવું  તો  બતાવો)  કે  ઇન્કારીઓને  દુ:ખદાયી  યાતનાથી  કોણ  બચાવશે ?"
    },
    {
      "resource_id": 225,
      "text": "૨૯)  તમે  કહી  દો  !  કે  તે  જ  કૃપાળુ  છે.  અમે  તો  તેના  પર  ઇમાન  લાવી ચુકયા  અને  તેના  પર  જ  અમારો  વિશ્ર્વાસ  છે.  તમને  નજીકમાં  જ ખબર પડી જશે કે નરી પથભ્રષ્ટતામાં કોણ છે ?"
    },
    {
      "resource_id": 225,
      "text": "૩૦)  તમે  કહી  દો  !  હા  એ  તો  બતાવો  કે  જો  તમારૂ  (પીવાનું)  પાણી જમીનમાં જતું રહે તો કોણ છે જે તમારા માટે વહેતું પાણી લાવે ?"
    }
  ],
  "meta": {
    "translation_name": "Rabila Al-Umry",
    "author_name": "Rabila Al-Umry",
    "filters": { "resource_id": 225, "chapter_number": "67" }
  }
}
