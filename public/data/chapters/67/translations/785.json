{
  "translations": [
    {
      "resource_id": 785,
      "text": "بابرکت (و بزرگوار) است آن ذاتی که پادشاهی (عالم) به دست اوست و او بر هر چیزی قادر است."
    },
    {
      "resource_id": 785,
      "text": "آن ذاتی که مرگ و زندگی را آفرید تا شما را بیازماید که کدام یک از شما نیکوکارتر است و او غالب (و) آمرزگار است."
    },
    {
      "resource_id": 785,
      "text": "آن ذاتی که هفت آسمان را طبقه طبقه (و هماهنگ) آفريد، در آفرینش پروردگار مهربان هیچ تفاوت و خللی نمی‌بینی، باز چشم بگردان آیا (در آن) نقص و خللی می‌بینی؟"
    },
    {
      "resource_id": 785,
      "text": "باز هم پی در پی چشم خود را برگردان، (خواهی دید که) چشم در حالیکه خسته و ناتوان است به سویت باز می‌گردد."
    },
    {
      "resource_id": 785,
      "text": "البته آسمان دنیا را با چراغها زینت دادیم و آنها را (وسیلۀ) سنگسار کردن شیطان‌ها آماده کردیم و عذاب سوزان را برای آنها آماده کرده‌ایم."
    },
    {
      "resource_id": 785,
      "text": "و برای آنانی که به پروردگارشان کفر ورزیدند عذاب دوزخ (آماده است) و بد بازگشتگاهی است."
    },
    {
      "resource_id": 785,
      "text": "چون در آنجا افگنده شوند از آن آوازهایی (بد) می‌شنوند در حالیکه می‌جوشد."
    },
    {
      "resource_id": 785,
      "text": "نزدیک است که (دوزخ) از خشم پاره پاره شود، هرگاه که گروهی (از کفار) در آن انداخته شوند، نگهبانانش از آنها می‌پرسند: آیا بیم دهنده‌ای به‌سوی شما نیامده بود؟"
    },
    {
      "resource_id": 785,
      "text": "گویند: بلی! بیم دهنده‌ای نزد ما آمد لیكن ما (دعوت او را) دروغ شمردیم و گفتیم: الله چیزی را نازل نکرده است. جز این نیست که شما در گمراهی بس بزرگ هستید."
    },
    {
      "resource_id": 785,
      "text": "و گویند اگر می‌شنیدیم و یا تعقل می‌کردیم در (زمرۀ) دوزخیان قرار نمی‌گرفتیم."
    },
    {
      "resource_id": 785,
      "text": "پس به گناه خود اعتراف کردند. پس نفرین بر دوزخیان باد!"
    },
    {
      "resource_id": 785,
      "text": "يقينا آنانی که در پنهانی از پروردگار خود می‌ترسند آمرزش و اجر بزرگ دارند."
    },
    {
      "resource_id": 785,
      "text": "و سخنان را نهان دارید یا آن را آشکار سازید. (در هر صورت) او به راز دلها آگاه است."
    },
    {
      "resource_id": 785,
      "text": "آیا کسی که (همه چیز را) آفریده است نمی‌داند؟ در حاليكه او باریک بین از هر چیز آگاه است."
    },
    {
      "resource_id": 785,
      "text": "او ذاتی است که زمین را برایتان مسخر گردانیده است پس در اطراف آن بروید و از روزی الله بخورید و بازگشت (زنده شدن دوباره) در دست اوست."
    },
    {
      "resource_id": 785,
      "text": "آیا از ذاتی که در آسمان است خود را در امان می‌دانید که شما را در زمین فرو برد در حالیکه آن می‌جنبد."
    },
    {
      "resource_id": 785,
      "text": "آیا از ذاتی که در آسمان است ایمن شده‌اید که طوفانی از سنگریزه بر شما بفرستد؟! پس خواهید دانست که بیم دادن من چگونه است!"
    },
    {
      "resource_id": 785,
      "text": "و البته آنانی که پیش از اینها بودند (پیغمبران را) تکذیب کردند (پس ببین) عقوبت من چگونه بوده است!"
    },
    {
      "resource_id": 785,
      "text": "آیا پرندگان را بالای سرشان ندیدند که گاهی بالهای خود را گسترده و گاهی جمع می‌کنند؟! جز پروردگار مهربان آنها را (از افتیدن) نگاه نمی‌دارد، يقينا او هر چیزی را می‌بیند."
    },
    {
      "resource_id": 785,
      "text": "و کیست آن که لشکر شما باشد و به جای پروردگار مهربان به شما کمک کند؟ کافران جز در فریب و گمراهی نیستند."
    },
    {
      "resource_id": 785,
      "text": "یا کیست کسی که اگر الله روزی خود را قطع کند به شما روزی دهد؟ بلکه در سرکشی و نفرت لجاجت می‌کنند."
    },
    {
      "resource_id": 785,
      "text": "پس آیا کسی که بر چهرۀ خود افتاده راه می‌رود هدایت یافته‌تر است یا کسی که ایستاده به راه راست می‌رود؟"
    },
    {
      "resource_id": 785,
      "text": "بگو: او ذاتی است که شما را آفریده و برایتان گوش و چشم‌ها و دل‌ها قرار داده است. (ولی) کمتر شکر گزاری می‌کنید."
    },
    {
      "resource_id": 785,
      "text": "بگو: او ذاتی است که شما را در زمین منتشر ساخت و تنها به‌سوی او حشر می‌شوید."
    },
    {
      "resource_id": 785,
      "text": "و می‌گویند: این وعده‌ای که می‌دهید کی خواهید بود اگر راست می‌گویید؟"
    },
    {
      "resource_id": 785,
      "text": "بگو: علم (آن) تنها نزد الله است و جز این نیست که من بيم دهندۀ آشکار هستم."
    },
    {
      "resource_id": 785,
      "text": "پس هرگاه آن را (که وعده داده می‌شدند) نزدیک ببینند، چهره‌های کافران قبيح و گرفته می‌گردد و گفته می‌شود. این همان وعده‌ای است که می‌طلبیدید."
    },
    {
      "resource_id": 785,
      "text": "بگو: به من خبر دهید اگر الله من و همراهان مرا هلاک کند و یا بر ما رحم کند پس چه کسی کافران را از عذاب دردناک پناه می‌دهد؟"
    },
    {
      "resource_id": 785,
      "text": "بگو: او پروردگار مهربان است، به او ایمان آورده‌ایم و تنها بر او توکل کرده‌ایم، پس خواهید دانست که چه کسی در گمراهی آشکار است."
    },
    {
      "resource_id": 785,
      "text": "بگو: به من خبر دهید اگر آب شما در زمین فرو رود، چه کسی برایتان آبی روان (و شیرین) می‌آورد؟"
    }
  ],
  "meta": {
    "translation_name": "Mawlawi Muhammad Anwar Badkhashani",
    "author_name": "Mawlawi Muhammad Anwar Badkhashani",
    "filters": { "resource_id": 785, "chapter_number": "67" }
  }
}
