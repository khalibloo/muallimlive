{
  "translations": [
    {
      "resource_id": 106,
      "text": "Беркате (хастаме) хили Иза (Дела)‚ Шен куьйгахь паччахьалла долу‚ Ша массо а хIуманна тIехь ницкъ кхочуш волу."
    },
    {
      "resource_id": 106,
      "text": "Иза ву Ша кхоьллина далар а‚ дахар а шу зерхьама‚ муьлхарниг ву шух вуно диканиг Iамал ярца. Иза ву веза верг а‚ гечдийриг а."
    },
    {
      "resource_id": 106,
      "text": "Иза ву Ша кхоьллина ворхI стигал тIеттIа. Хьуна гур ма яц сов Къинхетаме волчо кхоьллинчунгахь цхьа а вовшашца ца йогIу хIума. Тохал бIаьрг: гуй хьуна цхьа а яьдда меттиг?"
    },
    {
      "resource_id": 106,
      "text": "ТIаккха юх-юха а тохал бIаьрг − хьоьга духадоьрзур ду бIаьргтохар кIелдисна‚ ша гIелделла долуш."
    },
    {
      "resource_id": 106,
      "text": "Оха хаздина дуьненан<sup foot_note=114251>1</sup>стигал чиркхашца (седарчашца)‚ Оха хилийтина уьш шайтIанашна кхоссарш<sup foot_note=114252>2</sup>. Оха кечдина царна (шайтIанашна) егачу цIеран<sup foot_note=114253>3</sup>Iазап."
    },
    {
      "resource_id": 106,
      "text": "Шаьш Кхиош-кхобучух(Делах) цатешначарна а жоьжахатин Iазап ду. Ма вон дIадерзар ду-кх иза!"
    },
    {
      "resource_id": 106,
      "text": "Шаьш цу чу кхоьссича, царна хозур ду цуьнан угIарш‚ и ша кхехкаш йолуш."
    },
    {
      "resource_id": 106,
      "text": "Ша оьгIазъялла эккха кечъелла: цу чу /къинош динчеран/ толгIа (тоба) массаза кхоьссича а, цуьнан гIаролаша цаьрга хоттур ду: \"Кхерамча (Делан элча) ца веара шуьга?\"‚ аьлла."
    },
    {
      "resource_id": 106,
      "text": "Цара эр: \"ХIаъ‚ веара тхоьга кхерамча − Оха иза харцвира‚ оха элира: \"Дала хIумма а ца доссийна‚ шу ма ду доккхачу тиларчохь\"."
    },
    {
      "resource_id": 106,
      "text": "Цара элира: \"Тхо хиллехьара ладугIуш а‚ ойла еш а − тхо хир ма дацара егачу цIеран дайшлахь\"."
    },
    {
      "resource_id": 106,
      "text": "Уьш къера хилира шайн къинна. /Делан къинхетамах/ ма генахь бу-кх егачу цIеран дай!"
    },
    {
      "resource_id": 106,
      "text": "Баккъалла а, шайна гуш воццушехь шаьш кхиош-кхобуш волчу шайн Делах кхоьруш берш − царна ду гечдар а‚ йоккха ял."
    },
    {
      "resource_id": 106,
      "text": "Къайладаккха шайн дош, я гучудаккха иза − баккъалла а, Иза ву дегнашкахь дерг хууш верг."
    },
    {
      "resource_id": 106,
      "text": "Ткъа ца хаьа Цунна‚ ша кхоьллинчунна? Иза ву сов дика кхетаме верг а‚ сов дика хууш верг а."
    },
    {
      "resource_id": 106,
      "text": "Иза ву шуна латта кIеда /лела атта/ динарг – лела /шу, хIай нах/ цуьнан агIонашкахула, даа цуьнан рицкъах (Дала лаьттахь делла ниIматаш хьанал къахьегарца). − Цуьнга ду /шун кешнашкара/ гIовтар."
    },
    {
      "resource_id": 106,
      "text": "Шу тешна дуй /хIай Далла инкарло еш берш/ стиглахь волчух, Цо шаьш лаьттах худор дац аьлла, т1аккха и /латта/ детталуш?"
    },
    {
      "resource_id": 106,
      "text": "Я шу тешна дуй стиглахь волчух Цо шайна боуьйтур бац аьлла тIулгех /буьзна/ чIогIа мох? ТIаьхьа хуур ду шуна‚ муха бу Сан кхерам."
    },
    {
      "resource_id": 106,
      "text": "Харцбира /элчанаш/ царал хьалха хиллачара а − муха хилира /царна/ Сан инкарло! (Ма ирча хилира Сан Iазап!)."
    },
    {
      "resource_id": 106,
      "text": "Царна ца го олхазарш<sup foot_note=114254>1</sup>шайна тIехула лелаш долу − /шайн тIамаш/ даржадеш‚ тIаккха тIегулдеш? Уьш сацадеш верг-м Сов Къинхетаме волу Дела бен вац. Баккъалла а, Иза ву-кх массо а хIума гуш верг."
    },
    {
      "resource_id": 106,
      "text": "Мила ву и шуна бIо хилла гIо дийр дерг ша сов къинхетаме волчу Делан Iазап духатоха? Цатешнарш ма бац Iехабаларгахь бен."
    },
    {
      "resource_id": 106,
      "text": "Мила ву иза шуна рицкъ лур дерг, Цо Шен рицкъ сацадича? ХIаъ‚ ма /Далла/ дуьхьалбевлла уьш‚ ма /бакъдолчунна/ гена бевлла уьш."
    },
    {
      "resource_id": 106,
      "text": "Ткъа шен юьхь тIехь лелаш верг ву нийса‚ я нийсачу новкъа нийсса лелаш верг ву?"
    },
    {
      "resource_id": 106,
      "text": "Ахь āла /цаьрга, хIай Мухьаммад/: \"Иза ву шу кхиинарг а‚ шуна хазар а‚ бIаьрса а‚ дегнаш а динарг а. КIеззиг ду-кх аш баркалла олург!\""
    },
    {
      "resource_id": 106,
      "text": "Ахь āла: \"Иза ву шу лаьттахь даржийнарг‚ Цуьнга гулдийр долуш а ду шу\"."
    },
    {
      "resource_id": 106,
      "text": "Цара олу: \"Маца хир ду и аш бохург, шу бакълуьйш хиллехь?\""
    },
    {
      "resource_id": 106,
      "text": "Ахь āла: \"Iилма Далла гергахь ду‚ ткъа со билгала волу къерамча ву\"."
    },
    {
      "resource_id": 106,
      "text": "Иза шайна гича гергахь‚ цатешначеран  яххьаш ирчаелира‚ /цаьрга/ элира /маликаша, бехк боккхуш/: \"ХIара ду иза аш /дуьненахь долуш/ ша лоьхуш хилларг!\""
    },
    {
      "resource_id": 106,
      "text": "Ахь āла: \"Гой шуна‚ со Дала хIаллаквича‚ соьца берш а‚ я Цо тхох къинхетам бича‚ хьан кIелхьарбохур бу цатешнарш лазош долчу Iазапах?\""
    },
    {
      "resource_id": 106,
      "text": "Ахь āла: \"Иза ву сов къинхетаме волу Дела‚ Цуьнга ийман диллина оха‚ Цунна тIе а тевжина. ТIаьхьа хуур ду шуна‚ мила ву билгалчу тиларчохь\"."
    },
    {
      "resource_id": 106,
      "text": "Ахь āла: \"Гой шуна‚ и шун хи 1уьйранца лекъча‚ хьан лур ду шуна оьхуш долу хьастан хи?\""
    }
  ],
  "meta": {
    "translation_name": "Magomed Magomedov",
    "author_name": "Magomed Magomedov",
    "filters": { "resource_id": 106, "chapter_number": "67" }
  }
}
