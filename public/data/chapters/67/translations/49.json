{
  "translations": [
    {
      "resource_id": 49,
      "text": "AMETUKUKA ambaye mkononi mwake umo Ufalme wote; na Yeye ni Mwenye uweza juu ya kila kitu."
    },
    {
      "resource_id": 49,
      "text": "Ambaye ameumba mauti na uhai ili kukujaribuni ni nani miongoni mwenu mwenye vitendo vizuri zaidi. Na Yeye ni Mwenye nguvu na Mwenye msamaha."
    },
    {
      "resource_id": 49,
      "text": "Aliye umba mbingu saba kwa matabaka. Huoni tafauti yoyote katika uumbaji wa Mwingi wa Rehema. Hebu rudisha nadhari! Unaona kosa lolote?"
    },
    {
      "resource_id": 49,
      "text": "Tena rudisha nadhari mara mbili, nadhari yako itakurejea mwenyewe hali ya kuwa imehizika nayo imechoka."
    },
    {
      "resource_id": 49,
      "text": "Na kwa hakika tumeipamba mbingu ya karibu kwa mataa, na tumeyafanya ili kuwapigia mashetani, na tumewaandalia adhabu ya Moto uwakao kwa nguvu."
    },
    {
      "resource_id": 49,
      "text": "Na kwa walio mkufuru Mola wao Mlezi ipo adhabu ya Jahannamu. Na ni marejeo maovu yalioje hayo!"
    },
    {
      "resource_id": 49,
      "text": "Watakapo tupwa humo watausikia mngurumo wake na huku inafoka."
    },
    {
      "resource_id": 49,
      "text": "Inakaribia kupasuka kwa hasira. Kila mara likitupwa kundi humo walinzi wake huwauliza: Kwani hakukujieni mwonyaji?"
    },
    {
      "resource_id": 49,
      "text": "Watasema: Kwani! Ametujia mwonyaji, lakini tulimkadhibisha, na tukasema: Mwenyezi Mungu hakuteremsha chochote. Nyinyi hamumo ila katika upotovu mkubwa!"
    },
    {
      "resource_id": 49,
      "text": "Na watasema: Lau kuwa tungeli sikia, au tungeli kuwa na akili, tusingeli kuwa katika watu wa Motoni!"
    },
    {
      "resource_id": 49,
      "text": "Wakakiri dhambi zao. Basi kuangamia ni kwa watu wa Motoni!"
    },
    {
      "resource_id": 49,
      "text": "Hakika wanao mwogopa Mola wao Mlezi kwa ghaibu, watapata maghfira na ujira mkubwa."
    },
    {
      "resource_id": 49,
      "text": "Na ficheni kauli zenu, au zitangazeni; hakika Yeye ni Mjuzi wa yaliyomo vifuani."
    },
    {
      "resource_id": 49,
      "text": "Asijue aliye umba, naye ndiye Mjua siri, Mwenye khabari?"
    },
    {
      "resource_id": 49,
      "text": "Yeye ndiye aliye idhalilisha ardhi kwa faida yenu, basi tembeeni katika pande zake, na kuleni katika riziki zake. Na kwake Yeye ndio kufufuliwa."
    },
    {
      "resource_id": 49,
      "text": "Mnadhani mko salama kwa alioko juu kuwa hatakudidimizeni kwenye ardhi, na tahamaki hiyo inatikisika!"
    },
    {
      "resource_id": 49,
      "text": "Au mnadhani mko salama kwa alioko juu ya kuwa Yeye hakupelekeeni kimbunga chenye changarawe? Mtajua vipi maonyo yangu?"
    },
    {
      "resource_id": 49,
      "text": "Na bila ya shaka walikwisha kanusha walio kuwa kabla yao; basi kulikuwaje kukasirika kwangu?"
    },
    {
      "resource_id": 49,
      "text": "Kwani hawawaoni ndege walioko juu yao namna wanavyo zikunjua mbawa zao, na kuzikunja? Hawawashikilii ila Mwingi wa rehema. Hakika Yeye ni Mwenye kuona kila kitu."
    },
    {
      "resource_id": 49,
      "text": "Au ni lipi hilo jeshi lenu la kukunusuruni badala ya Mwingi wa Rehema? Hakika makafiri hawamo ila katika udanganyifu."
    },
    {
      "resource_id": 49,
      "text": "Au ni nani huyo ambaye atakupeni riziki kama Yeye akizuia riziki yake? Bali wao wanakakamia tu katika jeuri na chuki."
    },
    {
      "resource_id": 49,
      "text": "Je! Anaye kwenda akisinukia juu ya uso wake ni mwongofu zaidi, au yule anaye kwenda sawasawa katika Njia Iliyo Nyooka?"
    },
    {
      "resource_id": 49,
      "text": "Sema: Yeye ndiye aliye kuumbeni tangu mwanzo, na akakupeni masikio na macho, na nyoyo. Ni kidogo kabisa shukrani zenu."
    },
    {
      "resource_id": 49,
      "text": "Sema: Yeye ndiye aliye kutawanyeni katika ardhi, na kwake mtakusanywa."
    },
    {
      "resource_id": 49,
      "text": "Na wanasema: Lini ahadi hii, ikiwa mnasema kweli?"
    },
    {
      "resource_id": 49,
      "text": "Sema: Hakika ujuzi wake uko kwa Mwenyezi Mungu; na hakika mimi ni mwonyaji tu mwenye kubainisha."
    },
    {
      "resource_id": 49,
      "text": "Lakini watakapo iona karibu, nyuso za walio kufuru zitahuzunishwa, na itasemwa: Hayo ndiyo mliyo kuwa mkiyaomba."
    },
    {
      "resource_id": 49,
      "text": "Sema: Mwaonaje, ikiwa Mwenyezi Mungu atanihiliki mimi na walio pamoja nami, au akiturehemu, ni nani atakaye walinda makafiri na adhabu chungu?"
    },
    {
      "resource_id": 49,
      "text": "Sema: Yeye ndiye Mwingi wa Rehema; tunamuamini Yeye, na juu yake tunategemea. Mtakuja jua ni nani aliye katika upotovu ulio dhaahiri."
    },
    {
      "resource_id": 49,
      "text": "Sema: Mwaonaje, yakiwa maji yenu yamedidimia chini, nani atakueleteeni maji yanayo miminika?"
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "67" }
  }
}
