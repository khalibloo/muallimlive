{
  "translations": [
    { "resource_id": 126, "text": "Elif Lām Mīm." },
    {
      "resource_id": 126,
      "text": "Allah je – nema boga osim Njega – Živi i Vječni!"
    },
    {
      "resource_id": 126,
      "text": "On tebi objavljuje Knjigu, pravu istinu, koja prethodne potvrđuje, a Tevrat i Indžil objavio je"
    },
    {
      "resource_id": 126,
      "text": "još prije, kao putokaz ljudima, a objavio je i ostale koje rastavljaju istinu od neistine. One koji u Allahove riječi ne vjeruju čeka teška patnja; – a Allah je silan i strog."
    },
    {
      "resource_id": 126,
      "text": "Allahu ništa nije tajna ni na Zemlji ni na nebu!"
    },
    {
      "resource_id": 126,
      "text": "On vas oblikuje u matericama kako On hoće; nema boga osim Njega, Silnog i Mudrog!"
    },
    {
      "resource_id": 126,
      "text": "On tebi objavljuje Knjigu, u njoj su ajeti jasni, oni su glavnina Knjige, a drugi su manje jasni. Oni čija su srca pokvarena – željni smutnje i svog tumačenja – slijede one što su manje jasni. A tumačenje njihovo zna samo Allah. Oni koji su dobro u nauku upućeni govore: \"Mi vjerujemo u njih, sve je od Gospodara našeg!\" – A samo razumom obdareni shvaćaju."
    },
    {
      "resource_id": 126,
      "text": "\"Gospodaru naš, ne dopusti srcima našim da skrenu, kada si nam već na Pravi put ukazao, i daruj nam Svoju milost; Ti si, uistinu, Onaj koji mnogo daruje!"
    },
    {
      "resource_id": 126,
      "text": "Gospodaru naš, Ti ćeš sakupiti sve ljude na Dan u koji nema nikakve sumnje.\" – Allah će, zaista, održati obećanje."
    },
    {
      "resource_id": 126,
      "text": "One koji ne vjeruju – od Allahove kazne neće nimalo odbraniti ni imeci njihovi, ni djeca njihova, i oni će biti gorivo za vatru,"
    },
    {
      "resource_id": 126,
      "text": "biće im kao faraonovim ljudima i onima prije njih: oni su dokaze Naše smatrali lažnim, pa ih je Allah zbog grijehova njihovih uništio. – A Allah kažnjava vrlo oštro."
    },
    {
      "resource_id": 126,
      "text": "Reci onima koji neće da vjeruju: \"Bićete pobijeđeni i u Džehennemu okupljeni, a on je grozno boravište!\""
    },
    {
      "resource_id": 126,
      "text": "Imate pouku u dvjema vojskama koje su se sukobile: jednoj, koja se borila na Allahovu putu, i drugoj, nevjerničkoj, kojoj se činilo da pred sobom ima dva puta više protivnika. A Allah Svojom pomoći čini moćnim onoga koga On hoće. To je, zaista, dalekovidnim pouka."
    },
    {
      "resource_id": 126,
      "text": "Ljudima se čini da je lijepo samo ono za čim žude: žene, sinovi, gomile zlata i srebra, divni konji, stoka i usjevi. To su blagodati u životu na ovome svijetu; a najljepše mjesto povratka je u Allaha."
    },
    {
      "resource_id": 126,
      "text": "Reci: \"Hoćete li da vam kažem šta je bolje od toga? Oni koji se budu Allaha bojali i grijeha klonili imaće u Gospodara svoga džennetske bašče, kroz koje rijeke teku, u njima će vječno boraviti, i čiste žene, i Allahovu naklonost – a Allah dobro poznaje robove Svoje –"
    },
    {
      "resource_id": 126,
      "text": "oni koji budu govorili: 'Gospodaru naš, mi, zaista, vjerujemo; zato nam oprosti grijehe naše i sačuvaj nas patnje u ognju!';"
    },
    {
      "resource_id": 126,
      "text": "oni koju budu strpljivi, i istinoljubivi, i Allahu poslušni, i oni koji budu milostinju udjeljivali, i koji se budu u posljednjim satima noći za oprost molili.\""
    },
    {
      "resource_id": 126,
      "text": "Allah svjedoči da nema drugog boga osim Njega – a i meleki i učeni – i da On postupa pravedno. – Nema boga osim Njega, Silnog i Mudrog!"
    },
    {
      "resource_id": 126,
      "text": "Allahu je prava vjera jedino – islam. A podvojili su se oni kojima je data Knjiga baš onda kada im je došlo saznanje, i to iz međusobne zavisti. A sa onima koji u Allahove riječi ne budu vjerovali Allah će brzo obračunati."
    },
    {
      "resource_id": 126,
      "text": "Ako se oni budu prepirali s tobom, reci: \"Ja se samo Allahu pokoravam, a i oni koji me slijede.\" I reci onima kojima je data Knjiga i neukima: \"Primite islam!\" Ako prime islam, onda su na Pravome putu. A ako odbiju, tvoje je jedino da pozivaš. – A Allah dobro vidi robove Svoje."
    },
    {
      "resource_id": 126,
      "text": "Onima koji ne vjeruju u Allahove dokaze i koji su vjerovjesnike, ni krive ni dužne, ubijali, a ubijaju i ljude koji traže da se postupa pravedno, navijesti bolnu patnju."
    },
    {
      "resource_id": 126,
      "text": "To su oni čija djela ne vrijede ni na ovome ni na onome svijetu; i niko im neće priteći u pomoć."
    },
    {
      "resource_id": 126,
      "text": "Zar ne vidiš kako neki od njih kojima je dat dio Knjige odbijaju, kad budu pozvani, da im sudi Allahova Knjiga – a oni ionako glave okreću –"
    },
    {
      "resource_id": 126,
      "text": "zato što govore: \"Vatra nas neće pržiti već samo nekoliko dana\" – a laži koje izmišljaju u vjerovanju njihovom obmanjuju ih."
    },
    {
      "resource_id": 126,
      "text": "A šta će biti onoga Dana, u koji nema nikakve sumnje, kada ih sakupimo i kada svako dobije ono što je zaslužio, kada im neće biti učinjeno nažao?"
    },
    {
      "resource_id": 126,
      "text": "Reci: \"O Allahu, koji svu vlast imaš, Ti vlast onome kome hoćeš daješ, a oduzimaš je od onoga od koga hoćeš; Ti onoga koga hoćeš uzvisuješ, a onoga koga hoćeš unizuješ; u Tvojoj ruci je svako dobro – Ti, uistinu, sve možeš!"
    },
    {
      "resource_id": 126,
      "text": "Ti uvodiš noć u dan, i uvodiš dan u noć; Ti od neživog stvaraš živo, i od živog neživo; Ti opskrbljuješ koga hoćeš, bez računa.\""
    },
    {
      "resource_id": 126,
      "text": "Neka vjernici ne uzimaju za prijatelje nevjernike kad ima vjernika; a onoga ko to čini – Allah neće štititi. To učinite jedino da biste se od njih sačuvali. Allah vas podsjeća na Sebe i Allahu se vraća sve!"
    },
    {
      "resource_id": 126,
      "text": "Reci: \"Skrivali vi ono što je u srcima vašim ili to javno pokazivali, Allah to zna. On zna sve što je na nebesima i što je na Zemlji – Allah je svemoćan."
    },
    {
      "resource_id": 126,
      "text": "Onoga dana kada svaki čovjek pred sobom nađe dobro djelo koje je uradio i hrđavo djelo koje je učinio – poželjeće da se između njih i njega nalazi udaljenost velika. A Allah vas na Sebe podsjeća i Allah je milostiv prema Svojim robovima."
    },
    {
      "resource_id": 126,
      "text": "Reci: \"Ako Allaha volite, mene slijedite, i vas će Allah voljeti i grijehe vam oprostiti!\" – A Allah prašta i samilostan je."
    },
    {
      "resource_id": 126,
      "text": "Reci: \"Pokoravajte se Allahu i Poslaniku!\" A ako oni glave okrenu – pa Allah, zaista, ne voli nevjernike."
    },
    {
      "resource_id": 126,
      "text": "Allah je odabrao Adema, i Nuha, i Ibrahimovu porodicu, i Imranovu porodicu nad ostalim svijetom –"
    },
    {
      "resource_id": 126,
      "text": "sve porod jedan od drugog – a Allah sve čuje i sve zna."
    },
    {
      "resource_id": 126,
      "text": "Kada Imranova žena reče: \"Gospodaru moj, ovo što je u trbuhu mome ja zavjetujem samo na službu Tebi, pa primi od mene, jer Ti, zaista, sve čuješ i znaš!\""
    },
    {
      "resource_id": 126,
      "text": "Poslije ona, kada je rodi, reče: \"Gospodaru moj, rodila sam žensko\" – a Allah dobro zna šta je rodila – \"a žensko nije kao muško; nadjela sam joj ime Merjema, i ja nju i porod njezin stavljam pod Tvoje okrilje od prokletog šejtana.\""
    },
    {
      "resource_id": 126,
      "text": "I Gospodar njezin primi je lijepo i učini da uzraste lijepo, i da se o njoj brine Zekerijja. Kad god bi joj Zekerijja u hram ušao, kod nje bi hrane našao. \"Odakle ti ovo, o Merjema?\" – on bi upitao, a ona bi odgovorila: \"Od Allaha, Allah onoga koga hoće opskrbljuje bez muke.\""
    },
    {
      "resource_id": 126,
      "text": "Tu Zekerijja zamoli Gospodara svoga: \"Gospodaru moj\" – reče – \"podari mi od Sebe čestita potomka, jer se Ti, uistinu, molbi odazivaš!\""
    },
    {
      "resource_id": 126,
      "text": "I dok se on u hramu stojeći molio, meleki ga zovnuše: \"Allah ti javlja radosnu vijest: rodiće ti se Jahja, koji će riječ Allahovu potvrditi, i koji će prvak biti, i čedan, i vjerovjesnik, potomak onih dobrih.\""
    },
    {
      "resource_id": 126,
      "text": "\"Gospodaru moj\" – reče – \"kako ću imati sina kada me starost ophrvala, a i žena mi je nerotkinja?\" – \"Eto tako\" – reče On – \"Allah čini što On hoće\"."
    },
    {
      "resource_id": 126,
      "text": "\"Gospodaru moj\" – zamoli on – \"daj mi neki znak!\" – \"Znak će biti\" – reče – \"što tri dana s ljudima nećeš moći govoriti, osim znakovima. I često spominji Gospodara svoga i hvali Ga krajem dana i izjutra!\""
    },
    {
      "resource_id": 126,
      "text": "I kada meleki rekoše: \"O Merjema, tebe je Allah odabrao i čistom stvorio, i boljom od svih žena na svijetu učinio."
    },
    {
      "resource_id": 126,
      "text": "O Merjema, budi poslušna svome Gospodaru i licem na tle padaj i sa onima koji molitvu obavljaju i ti obavljaj!\""
    },
    {
      "resource_id": 126,
      "text": "To su nepoznate vijesti koje ti objavljujemo. Ti nisi bio među njima kada su pera svoja od trske pobacali da bi vidjeli koji će se od njih o Merjemi brinuti, i ti nisi bio među njima kad su se prepirali."
    },
    {
      "resource_id": 126,
      "text": "A kada meleki rekoše: \"O Merjema, Allah ti javlja radosnu vijest, od Njega Riječ: ime će mu biti Mesih, Isa, sin Merjemin, biće viđen i na ovome i na onome svijetu i jedan od Allahu bliskih;"
    },
    {
      "resource_id": 126,
      "text": "on će govoriti ljudima još u kolijevci, a i kao odrastao, i biće čestit\" –"
    },
    {
      "resource_id": 126,
      "text": "ona reče: \"Gospodaru moj, kako ću imati dijete kada me nijedan muškarac nije dodirnuo?\" – \"Eto tako\" – reče – \"Allah stvara što On hoće. Kada nešto odluči, On samo za to rekne: 'Budi!' – i ono bude.\""
    },
    {
      "resource_id": 126,
      "text": "I poučiće ga pismu i mudrosti, i Tevratu i Indžilu,"
    },
    {
      "resource_id": 126,
      "text": "i poslati kao poslanika sinovima Israilovim: \"Donosim vam dokaz od Gospodara vašeg: napraviću vam od ilovače nešto poput ptice i puhnuću u nju, i biće, voljom Allahovom, prava ptica. I iscijeliću slijepa od rođenja, i gubava, i oživljavaću mrtve, voljom Allahovom, i kazivaću vam šta jedete i šta u domovima svojim gomilate; to će, uistinu, biti dokaz za vas, ako pravi vjernici budete;"
    },
    {
      "resource_id": 126,
      "text": "i da potvrdim istinitost Tevrata, objavljenog prije mene, i da vam dopustim nešto što vam je bilo zabranjeno. I donosim vam dokaz od Gospodara vašeg – zato se Allaha bojte i mene slušajte –"
    },
    {
      "resource_id": 126,
      "text": "Allah je doista i moj i vaš Gospodar, pa se Njemu klanjajte; to je Pravi put!\""
    },
    {
      "resource_id": 126,
      "text": "A kada se Isa uvjerio da oni neće da vjeruju, uzviknuo je: \"Koji će biti pomagači moji na Allahovom putu?\" – \"Mi\" – rekoše učenici – \"mi ćemo biti pomagači Allahove vjere, mi u Allaha vjerujemo, a ti budi svjedok da smo mi poslušni Njemu."
    },
    {
      "resource_id": 126,
      "text": "Gospodaru naš, mi u ono što Ti objavljuješ vjerujemo i mi poslanika slijedimo, zato nas upiši među vjernike!\""
    },
    {
      "resource_id": 126,
      "text": "I nevjernici počeše smišljati spletke, ali ih je Allah otklonio, jer On to umije najbolje."
    },
    {
      "resource_id": 126,
      "text": "I kada Allah reče: \"O Isa, dušu ću ti uzeti i k Sebi te uzdignuti i spasiću te od nevjernika i učiniću da tvoji sljedbenici budu iznad nevjernika sve do Smaka svijeta. Meni ćete se, poslije, svi povratiti i Ja ću vam o onome u čemu se niste slagali presuditi:"
    },
    {
      "resource_id": 126,
      "text": "one koji ne budu vjerovali na strašne muke ću staviti i na ovome i na onome svijetu i niko im neće moći pomoći.\"…"
    },
    {
      "resource_id": 126,
      "text": "A onima koji budu vjerovali i dobra djela činili, On će njima punu nagradu dati. – Allah ne voli nasilnike."
    },
    {
      "resource_id": 126,
      "text": "Ovo što ti kazujemo jesu ajeti i Kur'an mudri."
    },
    {
      "resource_id": 126,
      "text": "Isaov slučaj je u Allaha isti kao i slučaj Ademov: od zemlje ga je stvorio, a zatim rekao: \"Budi!\" – i on bî."
    },
    {
      "resource_id": 126,
      "text": "Istina je od Gospodara tvoga, zato ne sumnjaj!"
    },
    {
      "resource_id": 126,
      "text": "A onima koji se s tobom budu o njemu raspravljali, pošto si već pravu istinu saznao, ti reci: \"Hodite, pozvaćemo sinove naše i sinove vaše, i žene naše i žene vaše, a doći ćemo i mi, pa ćemo se usrdno pomoliti i Allahovo prokletstvo na one koji neistinu govore prizvati!\""
    },
    {
      "resource_id": 126,
      "text": "To je, zaista, istinito kazivanje i nema boga osim Allaha! – a Allah je, doista, silan i mudar."
    },
    {
      "resource_id": 126,
      "text": "A ako oni glave okrenu – pa, Allah sigurno dobro zna smutljivce."
    },
    {
      "resource_id": 126,
      "text": "Reci: \"O sljedbenici Knjige, dođite da se okupimo oko jedne riječi i nama i vama zajedničke: da se nikome osim Allahu ne klanjamo, da nikoga Njemu ravnim ne smatramo i da jedni druge, pored Allaha, bogovima ne držimo!\" Pa ako oni ne pristanu, vi recite: \"Budite svjedoci da smo mi muslimani!\""
    },
    {
      "resource_id": 126,
      "text": "O sljedbenici Knjige, zašto se o Ibrahimu prepirete, pa zar Tevrat i Indžil nisu objavljeni poslije njega? Zašto ne shvatite?"
    },
    {
      "resource_id": 126,
      "text": "Vi raspravljate o onome o čemu nešto i znate, a zašto raspravljate o onome o čemu ništa ne znate? Allah zna, a vi ne znate!"
    },
    {
      "resource_id": 126,
      "text": "Ibrahim nije bio ni jevrej ni kršćanin, već pravi vjernik, vjerovao je u Boga jednoga i nije bio idolopoklonik."
    },
    {
      "resource_id": 126,
      "text": "Ibrahimu su od ljudi najbliži oni koji su ga slijedili, zatim ovaj vjerovjesnik i vjernici. – A Allah je zaštitnik vjernika."
    },
    {
      "resource_id": 126,
      "text": "Neki sljedbenici Knjige jedva bi dočekali da vas na stranputicu odvedu; međutim, oni samo sebe odvode, a da i ne slute."
    },
    {
      "resource_id": 126,
      "text": "O sljedbenici Knjige, zašto u Allahove dokaze ne vjerujete, a da su istina, dobro znate?"
    },
    {
      "resource_id": 126,
      "text": "O sljedbenici Knjige, zašto istinu neistinom zamračujete i svjesno istinu krijete?"
    },
    {
      "resource_id": 126,
      "text": "Neki sljedbenici Knjige govore: \"Pokažite da i vi vjerujete u ono što se objavljuje vjernicima, i to na početku dana, a pri kraju dana to porecite ne bi li i oni svoju vjeru napustili."
    },
    {
      "resource_id": 126,
      "text": "I nemojte priznati nikom, osim istovjernicima vašim, da i nekom drugom može biti dato nešto slično onome što je vama dato, ili da će vas oni pred Gospodarom vašim pobijediti.\" Reci: \"Pravo uputstvo je jedino Allahovo uputstvo!\" – Reci: \"Blagodat je samo u Allahovoj ruci, On je daruje kome hoće.\" – A Allah je neizmjerno dobar i zna sve;"
    },
    {
      "resource_id": 126,
      "text": "On Svojom milošću naročito daruje onoga koga hoće. – A Allahova blagodat je velika!"
    },
    {
      "resource_id": 126,
      "text": "Ima sljedbenika Knjige koji će ti vratiti ako im povjeriš tovar blaga, a ima i onih koji ti neće vratiti ako im povjeriš samo jedan dinar, ako ga ne budeš stalno pratio. Tako je, jer oni govore: \"Nama nije grijeh što učinimo neukima\" – i o Allahu svjesno govore laži."
    },
    {
      "resource_id": 126,
      "text": "A jest! Samo onoga ko obavezu svoju ispuni i grijeha se kloni Allah voli."
    },
    {
      "resource_id": 126,
      "text": "Oni koji obavezu svoju prema Allahu i zakletve svoje zamjenjuju nečim što malo vrijedi – na onome svijetu nikakva dobra neće imati, Allah ih neće ni osloviti, niti će na njih, na Sudnjem danu, pažnju obratiti, niti će ih očistiti – njih bolna patnja čeka."
    },
    {
      "resource_id": 126,
      "text": "Neki od njih uvijaju jezike svoje čitajući Knjigu da biste vi pomislili da je to iz Knjige, a to nije iz Knjige, i govore: \"To je od Allaha!\" – a to nije od Allaha, i o Allahu svjesno govore laži."
    },
    {
      "resource_id": 126,
      "text": "Nezamislivo je da čovjek kome Allah da Knjigu i mudrost i vjerovjesništvo – poslije rekne ljudima: \"Klanjajte se meni, a ne Allahu!\" – nego: \"Budite Božiji ljudi jer vi Knjigu znate i nju proučavate!\""
    },
    {
      "resource_id": 126,
      "text": "On vam neće narediti da meleke i vjerovjesnike bogovima smatrate. Zar da vam naredi da budete nevjernici, nakon što ste postali muslimani?"
    },
    {
      "resource_id": 126,
      "text": "Allah je od svakog vjerovjesnika kome je Knjigu objavio i znanje dao – obavezu uzeo: \"Kad vam, poslije, dođe poslanik koji će potvrditi da je istina ono što imate, hoćete li mu sigurno povjerovati i sigurno ga pomagati? Da li pristajete i prihvaćate da se na to Meni obavežete?\" – Oni su odgovarali: \"Pristajemo!\" – \"Budite, onda, svjedoci\" – rekao bi On – \"a i Ja ću s vama svjedočiti.\""
    },
    {
      "resource_id": 126,
      "text": "A oni koji i poslije toga glave okrenu, oni su doista nevjernici."
    },
    {
      "resource_id": 126,
      "text": "Zar pored Allahove žele drugu vjeru, a Njemu se, htjeli ili ne htjeli, pokoravaju i oni na nebesima i oni na Zemlji, i Njemu će se vratiti!"
    },
    {
      "resource_id": 126,
      "text": "Reci: \"Mi vjerujemo u Allaha i u ono što se objavljuje nama i u ono što je objavljeno Ibrahimu, i Ismailu, i Ishaku, i Jakubu, i unucima, i u ono što je dato Musau i Isau i vjerovjesnicima – od Gospodara njihova; mi nikakvu razliku među njima ne pravimo, i mi se samo Njemu klanjamo.\""
    },
    {
      "resource_id": 126,
      "text": "A onaj koji želi neku drugu vjeru osim islama, neće mu biti primljena, i on će na onome svijetu nastradati."
    },
    {
      "resource_id": 126,
      "text": "Allah neće ukazati na Pravi put onim ljudima koji su postali nevjernici, nakon što su bili vjernici i tvrdili da je Poslanik istina, a pruženi su im i jasni dokazi! – Neće Allah ukazati na Pravi put narodu koji sam sebi nepravdu čini."
    },
    {
      "resource_id": 126,
      "text": "Kazna im je – prokletstvo od Allaha i meleka i svih ljudi, nad svima njima –"
    },
    {
      "resource_id": 126,
      "text": "vječno će pod njim ostati i patnja im se neće olakšati niti će im se vremena dati;"
    },
    {
      "resource_id": 126,
      "text": "ali onima koji se poslije toga pokaju i poprave, njima će Allah oprostiti i samilostan biti."
    },
    {
      "resource_id": 126,
      "text": "Onima koji postanu nevjernici, a bili su vjernici, i koji postanu još veći nevjernici, kajanje im se doista neće primiti, i oni su zbilja zalutali."
    },
    {
      "resource_id": 126,
      "text": "Ni od jednog nevjernika koji umre kao nevjernik doista se neće primiti kao otkup ni sve blago ovoga svijeta. Njih čeka patnja bolna i njima niko neće pomoći."
    },
    {
      "resource_id": 126,
      "text": "Nećete zaslužiti nagradu sve dok ne udijelite dio od onoga što vam je najdraže; a bilo šta vi udijelili, Allah će, sigurno, za to znati."
    },
    {
      "resource_id": 126,
      "text": "Svaka hrana je bila dozvoljena sinovima Israilovim, osim one koju je Israil sam sebi zabranio prije nego što je Tevrat objavljen bio. Reci: \"Donesite Tevrat pa ga čitajte, ako istinu govorite!\""
    },
    {
      "resource_id": 126,
      "text": "A oni koji i poslije toga iznose laži o Allahu, oni su doista nasilnici."
    },
    {
      "resource_id": 126,
      "text": "Reci: \"Allah govori istinu! Zato slijedite vjeru Ibrahimovu, pravog vjernika, koji nije bio od onih koji Allahu druge smatraju ravnim.\""
    },
    {
      "resource_id": 126,
      "text": "Prvi hram sagrađen za ljude jeste onaj u Mekki, blagoslovljen je on i putokaz svjetovima."
    },
    {
      "resource_id": 126,
      "text": "U njemu su znamenja očevidna – mjesto na kojem je stajao Ibrahim. I onaj ko uđe u nj treba biti siguran. Hodočastiti Hram dužan je, Allaha radi, svaki onaj koji je u mogućnosti; a onaj koji neće da vjeruje – pa, zaista, Allah nije ovisan ni o kome."
    },
    {
      "resource_id": 126,
      "text": "Reci: \"O sljedbenici Knjige, zašto u Allahove dokaze ne vjerujete kada je Allah svjedok svega što radite?\""
    },
    {
      "resource_id": 126,
      "text": "Reci: \"O sljedbenici Knjige, zašto onoga koji vjeruje od Allahove vjere odvraćate, nastojeći da je krivom prikažete, a znate da je istina? – A Allah motri na ono što radite!\""
    },
    {
      "resource_id": 126,
      "text": "O vjernici, ako se budete pokoravali nekim od onih kojima je data Knjiga, oni će vas, nakon što ste prihvatili pravu vjeru, ponovo vratiti u nevjernike."
    },
    {
      "resource_id": 126,
      "text": "A kako možete nevjernici postati kada vam se kazuju Allahovi ajeti i kada je među vama Njegov Poslanik? A ko je čvrsto uz Allaha, taj je već upućen na Pravi put."
    },
    {
      "resource_id": 126,
      "text": "O vjernici, bojte se Allaha onako kako se treba bojati i umirite samo kao muslimani!"
    },
    {
      "resource_id": 126,
      "text": "Svi se čvrsto Allahova užeta držite i nikako se ne razjedinjujte! I sjetite se Allahove milosti prema vama kada ste bili jedni drugima neprijatelji, pa je On složio srca vaša i vi ste postali, milošću Njegovom, prijatelji; i bili ste na ivici vatrene jame, pa vas je On nje spasio. Tako vam Allah objašnjava Svoje dokaze, da biste na Pravom putu istrajali."
    },
    {
      "resource_id": 126,
      "text": "I neka među vama bude onih koji će na dobro pozivati i tražiti da se čini dobro, a od zla odvraćati – oni će šta žele postići."
    },
    {
      "resource_id": 126,
      "text": "I ne budite kao oni koji su se razjedinili i u mišljenju podvojili kada su im već jasni dokazi došli – njih čeka patnja velika"
    },
    {
      "resource_id": 126,
      "text": "na Dan kada će neka lica pobijeljeti, a neka pocrnjeti. Onima u kojih lica budu crna reći će se: \"Zašto ste, pošto ste vjernici bili, nevjernici postali? Pa iskusite patnju zato što niste vjerovali!\""
    },
    {
      "resource_id": 126,
      "text": "A oni u kojih lica budu bijela biće u Allahovoj milosti, u njoj će vječno ostati."
    },
    {
      "resource_id": 126,
      "text": "To su, eto, Allahovi dokazi; Mi ih tebi istinito kazujemo! A Allah ne želi da ikome nepravdu učini."
    },
    {
      "resource_id": 126,
      "text": "Allahovo je sve što je na nebesima i na Zemlji i Allahu se sve vraća."
    },
    {
      "resource_id": 126,
      "text": "Vi ste narod najbolji od svih koji se ikada pojavio: tražite da se čine dobra djela, a od nevaljalih odvraćate, i u Allaha vjerujete. A kad bi sljedbenici Knjige ispravno vjerovali, bilo bi bolje za njih; ima ih i pravih vjernika, ali, većinom su nevjernici."
    },
    {
      "resource_id": 126,
      "text": "Oni vam ne mogu nauditi, mogu vas samo vrijeđati; ako vas napadnu, daće se u bijeg i poslije im pomoći neće biti."
    },
    {
      "resource_id": 126,
      "text": "Ma gdje se našli, biće poniženi, ako se ne stave pod Allahovu zaštitu i zaštitu muslimana, i zaslužiće Allahovu srdžbu i snaći će ih bijeda, zato što u Allahove dokaze ne vjeruju i što su, ni krive ni dužne, vjerovjesnike ubijali, i zato što protiv Boga ustaju i što u zlu svaku mjeru prekoračuju."
    },
    {
      "resource_id": 126,
      "text": "Ali, nisu svi oni isti. Ima ispravnih sljedbenika Knjige koji po svu noć Allahove ajete čitaju i mole se;"
    },
    {
      "resource_id": 126,
      "text": "oni u Allaha i u onaj svijet vjeruju i traže da se čine dobra djela, a od nevaljalih odvraćaju i jedva čekaju da učine dobročinstvo; – oni su čestiti;"
    },
    {
      "resource_id": 126,
      "text": "bilo kakvo dobro da urade, biće za nj nagrađeni. – A Allah dobro zna one koji se Njega boje."
    },
    {
      "resource_id": 126,
      "text": "One koji ne vjeruju neće odbraniti od Allaha ni bogatstva njihova ni djeca njihova; oni će stanovnici Džehennema biti, u njemu će vječno ostati."
    },
    {
      "resource_id": 126,
      "text": "Ono što u životu na ovome svijetu udijele slično je usjevu onih koji su se prema sebi ogriješili, koji vjetar pun leda pogodi i uništi ga. Ne čini njima Allah nepravdu, oni je sami sebi čine."
    },
    {
      "resource_id": 126,
      "text": "O vjernici, za prisne prijatelje uzimajte samo svoje, ostali vam samo propast žele: jedva čekaju da muka dopadnete, mržnja izbija iz njihovih usta, a još je gore ono što kriju njihova prsa. Mi vam iznosimo dokaze, ako pameti imate."
    },
    {
      "resource_id": 126,
      "text": "Vi njih volite, a oni vas ne vole, a vi vjerujete u sve Knjige. Kad vas sretnu, govore: \"Vjerujemo!\" – a čim se nađu nasamo, od srdžbe prema vama grizu vrhove prstiju svojih. Reci: \"Umrite od muke!\" – Allahu su, zaista, dobro poznate misli svačije."
    },
    {
      "resource_id": 126,
      "text": "Ako kakvo dobro dočekate, to ih ozlojedi, a zadesi li vas kakva nevolja, obraduju joj se. I ako budete trpjeli i ono što vam se zabranjuje – izbjegavali, njihovo lukavstvo vam neće nimalo nauditi. Allah, zaista, dobro zna ono što oni rade."
    },
    {
      "resource_id": 126,
      "text": "A kada si ti poranio, i čeljad svoju ostavio da vjernicima odrediš mjesta pred borbu – a Allah sve čuje i zna –"
    },
    {
      "resource_id": 126,
      "text": "kada dva krila vaša zamalo nisu uzmakla, Allah ih je sačuvao. – Neka se zato vjernici samo u Allaha pouzdaju!"
    },
    {
      "resource_id": 126,
      "text": "Allah vas je pomogao i na Bedru, kada ste bili malobrojni – zato se bojte Allaha, da biste bili zahvalni –"
    },
    {
      "resource_id": 126,
      "text": "kad si ti rekao vjernicima: \"Zar vam neće biti dovoljno da vam Gospodar vaš tri hiljade meleka u pomoć pošalje?"
    },
    {
      "resource_id": 126,
      "text": "Hoće! Ako budete izdržljivi i poslušni, i ako vas oni napadnu odmah, Gospodar vaš će vam poslati u pomoć pet hiljada meleka, sve obilježenih.\""
    },
    {
      "resource_id": 126,
      "text": "To je Allah učinio da vas obraduje i da time pouzdanje u srca vaša ulije – a pobjeda dolazi samo od Allaha, Silnoga i Mudroga –"
    },
    {
      "resource_id": 126,
      "text": "da jednu skupinu nevjernika uništi ili da ih osramoti, te da se vrate razočarani."
    },
    {
      "resource_id": 126,
      "text": "Od tebe ne zavisi da li će On pokajanje njihovo primiti ili će ih na muke staviti, jer oni su zaista nasilnici."
    },
    {
      "resource_id": 126,
      "text": "A Allahovo je ono što je na nebesima i ono što je na Zemlji! On oprašta onome kome hoće, a na muke stavlja onoga koga hoće; – Allah prašta i samilostan je."
    },
    {
      "resource_id": 126,
      "text": "O vjernici, bezdušni zelenaši ne budite, i Allaha se bojte, jer ćete tako postići ono što želite,"
    },
    {
      "resource_id": 126,
      "text": "i čuvajte se vatre za nevjernike pripremljene,"
    },
    {
      "resource_id": 126,
      "text": "i pokoravajte se Allahu i Poslaniku da bi vam bila milost ukazana,"
    },
    {
      "resource_id": 126,
      "text": "i nastojte zaslužiti oprost Gospodara svoga i Džennet prostran kao nebesa i Zemlja, pripremljen za one koji se Allaha boje,"
    },
    {
      "resource_id": 126,
      "text": "za one koji, i kad su u obilju i kad su u oskudici, udjeljuju, koji srdžbu savlađuju i ljudima praštaju – a Allah voli one koji dobra djela čine:"
    },
    {
      "resource_id": 126,
      "text": "i za one koji se, kada grijeh počine ili kad se prema sebi ogriješe, Allaha sjete i oprost za grijehe svoje zamole – a ko će oprostiti grijehe ako ne Allah? – i koji svjesno u grijehu ne ustraju."
    },
    {
      "resource_id": 126,
      "text": "Njih čeka nagrada – oprost od Gospodara njihova i džennetske bašče kroz koje rijeke teku, u kojima će vječno ostati, a divne li nagrade za one koji budu tako postupili!"
    },
    {
      "resource_id": 126,
      "text": "Prije vas su mnogi narodi bili i nestali, zato putujte po svijetu i posmatrajte kako su završili oni koji su poslanike u laž ugonili."
    },
    {
      "resource_id": 126,
      "text": "To je objašnjenje svima ljudima i putokaz i pouka onima koji se Allaha boje."
    },
    {
      "resource_id": 126,
      "text": "I ne gubite hrabrost i ne žalostite se; vi ćete pobijediti ako budete pravi vjernici."
    },
    {
      "resource_id": 126,
      "text": "Ako vi dopadate rana, i drugi rana dopadaju. A u ovim danima Mi dajemo pobjedu sad jednima, a sad drugima, da bi Allah ukazao na one koji vjeruju i odabrao neke od vas kao šehide – a Allah ne voli nevjernike –"
    },
    {
      "resource_id": 126,
      "text": "i da bi vjernike očistio, a nevjernike uništio."
    },
    {
      "resource_id": 126,
      "text": "Zar mislite da ćete ući u Džennet, a da Allah ne ukaže na one od vas koji se bore i na one koji su izdržljivi?"
    },
    {
      "resource_id": 126,
      "text": "A vi ste smrt priželjkivali prije nego što ste se s njom suočili, pa ste je, eto, očima svojim vidjeli."
    },
    {
      "resource_id": 126,
      "text": "Muhammed je samo poslanik, a i prije njega je bilo poslanika. Ako bi on umro ili ubijen bio, zar biste se stopama svojim vratili? Onaj ko se stopama svojim vrati neće Allahu nimalo nauditi, a Allah će zahvalne sigurno nagraditi."
    },
    {
      "resource_id": 126,
      "text": "Sve što je živo umire Allahovom voljom u času suđenom. Daćemo onome koji želi nagradu na ovome svijetu, a daćemo i onome koji želi nagradu na onome svijetu i sigurno ćemo zahvalne nagraditi."
    },
    {
      "resource_id": 126,
      "text": "A koliko je bilo vjerovjesnika uz koje su se mnogi iskreni vjernici borili, pa nisu klonuli zbog nevolja koje su ih na Allahovom putu snalazile, i nisu posustajali niti su se predavali – a Allah izdržljive voli –"
    },
    {
      "resource_id": 126,
      "text": "i samo su govorili: \"Gospodaru naš, oprosti nam krivice naše i neumjerenost našu u postupcima našim, i učvrsti korake naše i pomozi nam protiv naroda koji ne vjeruje!\""
    },
    {
      "resource_id": 126,
      "text": "I Allah im je dao nagradu na ovome svijetu, a na onom svijetu daće im nagradu veću nego su zaslužili – a Allah voli one koji dobra djela čine."
    },
    {
      "resource_id": 126,
      "text": "O vjernici, ako se budete pokoravali onima koji ne vjeruju, vratiće vas stopama vašim i bićete izgubljeni –"
    },
    {
      "resource_id": 126,
      "text": "samo je Allah zaštitnik vaš i On je najbolji pomagač."
    },
    {
      "resource_id": 126,
      "text": "Mi ćemo uliti strah u srca onih koji neće da vjeruju zato što druge Allahu ravnim smatraju, o kojima On nije objavio ništa; Džehennem će njihovo boravište postati, a grozno će prebivalište nevjernika biti."
    },
    {
      "resource_id": 126,
      "text": "Allah je ispunio obećanje Svoje kada ste neprijatelje, voljom Njegovom, nemilice ubijali. Ali kada ste duhom klonuli i o svom položaju se raspravljati počeli, kada niste poslušali, a On vam je već bio ukazao na ono što vam je drago – jedni od vas su željeli ovaj svijet, a drugi onaj svijet – onda je On, da bi vas iskušao, učinio da uzmaknete ispred njih. I On vam je već oprostio, jer je Allah neizmjerno dobar prema vjernicima!"
    },
    {
      "resource_id": 126,
      "text": "Kada ste ono uzmicali, ne obazirući se ni na koga, dok vas je Poslanik zvao iza vaših leđa, Allah vas je kaznio brigom na brigu; da ne biste tugovali za onim što vam je izmaklo i nije vas zadesilo. – A Allah dobro zna ono što radite."
    },
    {
      "resource_id": 126,
      "text": "Zatim vam je, poslije nevolje, spokojstvo ulio, san je neke od vas uhvatio, a drugi su se brinuli samo o sebi, misleći o Allahu ono što nije istina, kao što pagani misle govoreći: \"Gdje je pobjeda koja nam je obećana?\" Reci: \"O svemu odlučuje samo Allah!\" Oni u sebi kriju ono što tebi ne pokazuju. \"Da smo se za bilo šta pitali\", govore oni, \"ne bismo ovdje izginuli.\" Reci: \"I da ste u kućama svojim bili, opet bi oni kojima je suđeno da poginu na mjesta pogibije svoje izišli, da bi Allah ispitao ono što je u vašim grudima i da bi istražio ono što je u vašim srcima – a Allah zna svačije misli.\""
    },
    {
      "resource_id": 126,
      "text": "One među vama koji su uzmakli na dan kad su se dvije vojske sukobile uistinu je šejtan naveo da posrnu, zbog onoga što su prije počinili. A Allah im je već oprostio jer – Allah prašta i blag je."
    },
    {
      "resource_id": 126,
      "text": "O vjernici, ne budite kao nevjernici koji govore o braći svojoj kada odu na daleke pute ili kada boj biju: \"Da su s nama ostali, ne bi umrli i ne bi poginuli\" – da Allah učini to jadom u srcima njihovim; i život i smrt Allahovo su djelo, On dobro vidi ono što radite."
    },
    {
      "resource_id": 126,
      "text": "A ako vi na Allahovom putu poginete ili umrete, oprost i milost Allahova su zaista bolji od onoga što oni gomilaju."
    },
    {
      "resource_id": 126,
      "text": "Bilo da umrete ili poginete, sigurno ćete se pred Allahom iskupiti."
    },
    {
      "resource_id": 126,
      "text": "Samo Allahovom milošću ti si blag prema njima; a da si osoran i grub, razbjegli bi se iz tvoje blizine. Zato im praštaj i moli da im bude oprošteno i dogovaraj se s njima. A kada se odlučiš, onda se pouzdaj u Allaha, jer Allah zaista voli one koji se uzdaju u Njega."
    },
    {
      "resource_id": 126,
      "text": "Ako vas Allah pomogne, niko vas neće moći pobijediti, a ako vas ostavi bez podrške, ko je taj ko vam, osim Njega, može pomoći? I samo u Allaha neka se pouzdaju vjernici!"
    },
    {
      "resource_id": 126,
      "text": "Nezamislivo je da Vjerovjesnik šta utaji! A onaj ko nešto utaji – donijeće na Sudnji dan to što je utajio i tada će se svakome u potpunosti dati ono što je zaslužio, nikome se nepravda neće učiniti."
    },
    {
      "resource_id": 126,
      "text": "Zar se onaj koji je Allahovu naklonost zaslužio može porediti s onim koji je Allahovu srdžbu navukao i čije će prebivalište biti Džehennem? – A užasno je to boravište!"
    },
    {
      "resource_id": 126,
      "text": "Oni su u Allaha – po stepenima. A Allah dobro vidi ono što oni rade."
    },
    {
      "resource_id": 126,
      "text": "Allah je vjernike milošću Svojom obasuo kad im je jednog između njih kao poslanika poslao, da im riječi Njegove kazuje, da ih očisti i da ih Knjizi i mudrosti nauči, jer su prije bili u očitoj zabludi."
    },
    {
      "resource_id": 126,
      "text": "Zar – kad vas je snašla nevolja koju ste vi njima dvostruko nanijeli, možete reći: \"Otkud sad ovo?!\" Reci: \"To je od vas samih!\" Allah, zaista, sve može."
    },
    {
      "resource_id": 126,
      "text": "Ono što vas je zadesilo onoga dana kada su se sukobile dvije vojske bilo je Allahovom voljom – da bi otkrio ko su pravi vjernici,"
    },
    {
      "resource_id": 126,
      "text": "i da bi otkrio ko su licemjeri, oni koji su, kad im je rečeno: \"Dođite, borite se na Allahovu putu ili se branite!\" – odgovorili: \"Da znamo da će pravog boja biti, sigurno bismo vas slijedili.\" Toga dana bili su bliže nevjerovanju nego vjerovanju, jer su ustima svojim govorili ono što nije bilo u srcima njihovim. – A Allah dobro zna ono što oni kriju."
    },
    {
      "resource_id": 126,
      "text": "Onima koji se nisu borili, a o braći svojoj govorili: \"Da su nas poslušali, ne bi izginuli\", reci: \"Pa vi smrt izbjegnite, ako istinu govorite!\""
    },
    {
      "resource_id": 126,
      "text": "Nikako ne smatraj mrtvima one koji su na Allahovu putu izginuli! Ne, oni su živi i u obilju su kod Gospodara svoga,"
    },
    {
      "resource_id": 126,
      "text": "radosni zbog onoga što im je Allah od dobrote Svoje dao i veseli zbog onih koji im se još nisu pridružili, za koje nikakva straha neće biti i koji ni za čim neće tugovati;"
    },
    {
      "resource_id": 126,
      "text": "radovaće se Allahovoj nagradi i milosti i tome što Allah neće dopustiti da propadne nagrada onima koji su bili vjernici."
    },
    {
      "resource_id": 126,
      "text": "One koji su se Allahu i Poslaniku i nakon zadobijenih rana odazvali, one između njih, koji su dobro činili i bogobojazni bili – čeka velika nagrada;"
    },
    {
      "resource_id": 126,
      "text": "one kojima je, kada su im ljudi rekli: \"Neprijatelji se okupljaju zbog vas, trebate ih se pričuvati!\" – to učvrstilo vjerovanje, pa su rekli: \"Dovoljan je nama Allah i divan je On Gospodar!\""
    },
    {
      "resource_id": 126,
      "text": "I oni su se povratili obasuti Allahovim blagodatima i obiljem, nikakvo ih zlo nije zadesilo i postigli su da Allah bude njima zadovoljan – a Allah je neizmjerno dobar."
    },
    {
      "resource_id": 126,
      "text": "To vas je samo šejtan plašio pristalicama svojim, i ne bojte ih se, a bojte se Mene, ako ste vjernici!"
    },
    {
      "resource_id": 126,
      "text": "Neka te ne žaloste oni koji srljaju u nevjerstvo, oni nimalo neće Allahu nauditi; Allah ne želi da im da bilo kakvu nagradu na onome svijetu, i njih čeka patnja velika."
    },
    {
      "resource_id": 126,
      "text": "Oni koji su umjesto prave vjere nevjerovanje prihvatili neće Allahu nimalo nauditi; njih čeka patnja velika."
    },
    {
      "resource_id": 126,
      "text": "Neka nikako ne misle nevjernici da je dobro za njih to što im dajemo dug život. Mi im ga dajemo samo zato da što više ogreznu u grijehu; njih čeka sramna patnja."
    },
    {
      "resource_id": 126,
      "text": "Allah neće vjernike s licemjerima izmiješane ostaviti, već će loše od dobrih odvojiti. Allah vama neće ono što je skriveno otkriti, već On za to odabere onoga koga hoće od poslanika Svojih; zato vjerujte u Allaha i poslanike Njegove; i ako budete vjerovali i Allaha se bojali, čeka vas nagrada velika."
    },
    {
      "resource_id": 126,
      "text": "Neka oni koji škrtare u onome što im Allah iz obilja Svoga daje nikako ne misle da je to dobro za njih; ne, to je zlo za njih. Na Sudnjem danu biće im o vratu obješeno ono čime su škrtarili, a Allah će nebesa i Zemlju naslijediti; Allah dobro zna ono što radite."
    },
    {
      "resource_id": 126,
      "text": "Allah je čuo riječi onih koji su rekli: \"Allah je siromašan, a mi smo bogati!\" Naredićemo Mi da se pribilježi ono što su oni rekli, kao i što su, ni krive ni dužne, vjerovjesnike ubijali, i reći ćemo: \"Iskusite patnju u ognju"
    },
    {
      "resource_id": 126,
      "text": "zbog djela ruku vaših!\" – A Allah nije nepravedan prema robovima Svojim."
    },
    {
      "resource_id": 126,
      "text": "Jevrejima koji govore: \"Bog nam je naredio da ne vjerujemo nijednom poslaniku prije nego što prinese žrtvu koju će vatra progutati\" – reci: \"I prije mene su vam poslanici jasne dokaze donosili, a i taj o kome govorite, pa zašto ste ih, ako istinu govorite, ubijali?\""
    },
    {
      "resource_id": 126,
      "text": "A ako i tebe budu lašcem smatrali – pa, i prije tebe su smatrani lašcima poslanici koji su jasne dokaze i listove i Knjigu svjetilju donosili."
    },
    {
      "resource_id": 126,
      "text": "Svako živo biće će smrt okusiti! I samo na Sudnjem danu dobićete u potpunosti plaće vaše, i ko bude od vatre udaljen i u Džennet uveden – taj je postigao šta je želio; a život na ovome svijetu je samo varljivo naslađivanje."
    },
    {
      "resource_id": 126,
      "text": "Vi ćete sigurno biti iskušavani u imecima vašim, i životima vašim, i slušaćete doista mnoge uvrede od onih kojima je data Knjiga prije vas, a i od mnogobožaca. I ako budete izdržali i Allaha se bojali pa tako trebaju postupiti oni koji su jakom voljom obdareni."
    },
    {
      "resource_id": 126,
      "text": "A kada je Allah uzeo obavezu od onih kojima je Knjiga data da će je sigurno ljudima objašnjavati i da neće iz nje ništa kriti, oni su je, poslije, za leđa svoja bacili i nečim što malo vrijedi zamijenili; a kako je ružno to što su u zamjenu dobili!"
    },
    {
      "resource_id": 126,
      "text": "Ne misli nikako da će oni koje veseli ono što rade i kojima je drago da budu pohvaljeni i za ono što nisu učinili – nikako ne misli da će se kazne spasiti; njih čeka teška patnja."
    },
    {
      "resource_id": 126,
      "text": "Samo Allahu pripada vlast na nebesima i na Zemlji i jedino je Allah kadar sve!"
    },
    {
      "resource_id": 126,
      "text": "U stvaranju nebesa i Zemlje i u izmjeni noći i dana su, zaista, znamenja za razumom obdarene,"
    },
    {
      "resource_id": 126,
      "text": "za one koji i stojeći i sjedeći i ležeći Allaha spominju i o stvaranju nebesa i Zemlje razmišljaju. \"Gospodaru naš, Ti nisi ovo uzalud stvorio; hvaljen Ti budi i sačuvaj nas patnje u vatri!"
    },
    {
      "resource_id": 126,
      "text": "Gospodaru naš, onoga koga Ti budeš u vatru ubacio Ti si već osramotio, a nevjernicima neće niko u pomoć priteći."
    },
    {
      "resource_id": 126,
      "text": "Gospodaru naš, mi smo čuli glasnika koji poziva u vjeru: 'Vjerujte u Gospodara vašeg!' – i mi smo mu se odazvali. Gospodaru naš, oprosti nam grijehe naše i pređi preko hrđavih postupaka naših, i učini da poslije smrti budemo s onima dobrima."
    },
    {
      "resource_id": 126,
      "text": "Gospodaru naš, podaj nam ono što si nam obećao po poslanicima Svojim i na Sudnjem danu nas ne osramoti! Ti ćeš, doista, Svoje obećanje ispuniti!\""
    },
    {
      "resource_id": 126,
      "text": "I Gospodar njihov im se odazva: \"Nijednom trudbeniku između vas trud njegov neću poništiti, ni muškarcu ni ženi – vi ste jedni od drugih. Onima koji se isele i koji budu iz zavičaja svoga prognani i koji budu na putu Mome mučeni i koji se budu borili i poginuli, sigurno ću preko hrđavih djela njihovih preći i sigurno ću ih u džennetske bašče, kroz koje rijeke teku, uvesti; nagrada će to od Allaha biti. – A u Allaha je nagrada najljepša.\""
    },
    {
      "resource_id": 126,
      "text": "Neka te nikako ne obmanjuje to što oni koji ne vjeruju po raznim zemljama putuju:"
    },
    {
      "resource_id": 126,
      "text": "kratko uživanje, a poslije – Džehennem će biti mjesto gdje će boraviti, a užasno je to prebivalište!"
    },
    {
      "resource_id": 126,
      "text": "A one koji se Gospodara svoga boje čekaju džennetske bašče kroz koje rijeke teku, u kojima će vječno ostati – takav će biti Allahov doček. A ono što ima u Allaha bolje je za one koji budu dobri."
    },
    {
      "resource_id": 126,
      "text": "Ima i sljedbenika Knjige koji vjeruju u Allaha i u ono što se objavljuje vama i u ono što je objavljeno njima, ponizni su prema Allahu, ne zamjenjuju Allahove riječi za nešto što malo vrijedi; oni će nagradu od Gospodara njihova dobiti. – Allah će zaista brzo račune svidjeti."
    },
    {
      "resource_id": 126,
      "text": "O vjernici, budite strpljivi i izdržljivi, na granicama bdijte i Allaha se bojte, da biste postigli ono što želite!"
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "3" }
  }
}
