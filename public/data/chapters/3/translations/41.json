{
  "translations": [
    { "resource_id": 41, "text": "Alif Lam Mim" },
    {
      "resource_id": 41,
      "text": "Gud! Det er ingen gud uten Ham, den Levende, den som Er!"
    },
    {
      "resource_id": 41,
      "text": "Han har åpenbart deg skriften med sannheten, som stadfester det som forelå før den. Han har åpenbart loven og evangeliet før,"
    },
    {
      "resource_id": 41,
      "text": "som ledelse for menneskene. Han har åpenbart kriteriet. De som ikke tror på Guds ord, har i vente en streng straff. Gud er mektig, og har gjengjeldelsen i Sin hånd."
    },
    {
      "resource_id": 41,
      "text": "For Gud er intet skjult i himmel og på jord."
    },
    {
      "resource_id": 41,
      "text": "Han er det som former dere i mors liv slik Han vil. Det er ingen Gud unntatt Ham, den Mektige, den Vise."
    },
    {
      "resource_id": 41,
      "text": "Han har åpenbart deg skriften. Det finnes skriftsteder som er klare og utvetydige, som er Bokens ryggrad, og andre som må fortolkes i samklang med disse. De, hvis hjerter er på vidvanke, fester seg ved dem som kan tolkes, idet de søker anstøtssteiner og begjærer deres endelige tolkning. Men ingen kjenner denne deres fortolkning unntatt Gud. De som er fast forankret i viten, sier: «Vi tror på det! Alt er fra Herren!» Men ingen lar seg formane unntatt de som har hjertets forstand."
    },
    {
      "resource_id": 41,
      "text": "Herre, la ikke våre hjerter vandre etter at Du har ledet oss. Gi oss Din nåde. Du er Giveren."
    },
    {
      "resource_id": 41,
      "text": "Herre, Du vil visselig samle menneskene på en dag hvorom ingen tvil hersker. Sannelig, Gud sviker ikke Sitt løfte."
    },
    {
      "resource_id": 41,
      "text": "De vantro kan ikke verge seg mot Gud ved sin rikdom og sine barn."
    },
    {
      "resource_id": 41,
      "text": "De vil bli brensel for Ilden, som Faraos folk og folk før dem. De fornektet Vårt ord. Så tok Gud dem fatt for deres synder, og Gud er streng med straffen."
    },
    {
      "resource_id": 41,
      "text": "Si til de vantro: «Dere vil bli satt til veggs og samlet i helvete. Et dårlig hvilested!»"
    },
    {
      "resource_id": 41,
      "text": "Sannelig, det var et jærtegn for dere da de to kampgrupper møttes. Den ene kjempet for Guds sak, den annen var vantro, og denne fortonet seg dobbelt så stor for øyet. Men Gud styrker med Sin hjelp dem Han vil. I dette er en påminnelse for dem som har øyne."
    },
    {
      "resource_id": 41,
      "text": "Fagert er for menneskene det som begjæret etterstreber, kvinner, barn, hauger av sølv og gull, fine hester, kveg og åkrer. Dette er jordelivets gleder. Men hos Gud er det herligste hjem!"
    },
    {
      "resource_id": 41,
      "text": "Si: «Skal jeg fortelle dere om dette som er bedre? For dem som frykter Gud, venter hos deres Herres haver, hvor bekker sildrer, og der skal de være og bli, og rene hustruer og Guds velbehag.» Gud har øye for Sine tjenere."
    },
    {
      "resource_id": 41,
      "text": "For dem som sier: «Herre, vi tror! Tilgi oss våre synder, og bevar oss for Ildens straff,»"
    },
    {
      "resource_id": 41,
      "text": "– og for de standhaftige, sannferdige, ydmyke, de rause med gaver, som ber om tilgivelse i morgenstunden."
    },
    {
      "resource_id": 41,
      "text": "Gud selv bevitner, likeledes englene og de som er forankret i viten: «Det er ingen gud unntatt Ham, den Rettferdsutøvende, det er ingen gud unntatt Ham, den Mektige, den Vise.»"
    },
    {
      "resource_id": 41,
      "text": "Islam er religionen overfor Gud. De som har mottatt skriften, var ikke uenige før viten var blitt dem til del, og da drevet av gjensidig misunnelse. For den som fornekter Guds ord er Gud rask til å avregne."
    },
    {
      "resource_id": 41,
      "text": "Hvis de vil strides med deg, si: «Jeg har stilt meg i Guds tjeneste, likeledes de som følger meg.» Si til dem som har mottatt skriften, og også til andre folk: «Har dere overgitt dere til Gud?» Hvis de har overgitt seg, er de på rett vei. Men snur de deg ryggen, så er din plikt kun å meddele budskapet. Gud holder øye med Sine tjenere."
    },
    {
      "resource_id": 41,
      "text": "De som fornekter Guds ord, som urettmessig dreper profetene, og dreper dem som preker rettferd, for dem kan du bebude en smertelig straff."
    },
    {
      "resource_id": 41,
      "text": "Disse er det, hvis gjerninger er verdiløse i denne verden og den hinsidige. De har ingen hjelpere."
    },
    {
      "resource_id": 41,
      "text": "Du kjenner vel til dem som fikk en del av skriften, og således var kalt til Guds bok, for at den skulle gjøre rett og skjell mellom dem? Men så vendte en del av dem ryggen til, og fjernet seg."
    },
    {
      "resource_id": 41,
      "text": "Dette fordi de hevdet: «Ilden vil bare røre oss et begrenset antall dager.» Og deres påfunn førte dem på avveie i deres religion."
    },
    {
      "resource_id": 41,
      "text": "Hvordan vil det da gå når Vi samler dem til en dag hvorom ingen tvil hersker? Og enhver får fullt oppgjør for det han har fortjent? De skal ikke lide urett!"
    },
    {
      "resource_id": 41,
      "text": "Si: «Gud, kongenes Konge, Du gir herskermakten til den Du vil, og tar den fra den Du vil. Du opphøyer den Du vil, og fornedrer den Du vil. Det gode ligger i Din hånd. Du evner alle ting."
    },
    {
      "resource_id": 41,
      "text": "Du lar natten bli dag, og dag bli natt. Du frembringer det levende av det døde, og dødt av liv. Du sørger for den Du vil, uten å regne på det!"
    },
    {
      "resource_id": 41,
      "text": "De som tror, må ikke slutte seg til vantro fremfor troende. De som gjør dette, hører slett ikke Gud til, med mindre de er presset av dem. Gud advarer dere mot Ham selv! Hos Ham er reisen slutt.»"
    },
    {
      "resource_id": 41,
      "text": "Si: «Om dere skjuler det som er i deres hjerter eller bærer det åpent frem, Gud vet om det. Gud vet hva som er i himlene og på jord. Gud evner alle ting!»"
    },
    {
      "resource_id": 41,
      "text": "Den dag da enhver konfronteres med det han har gjort av godt og ondt, vil han ønske at det hadde vært langt mellom ham og denne dag. Gud advarer dere mot Ham selv! Men Gud er mild mot Sine tjenere."
    },
    {
      "resource_id": 41,
      "text": "Si: «Om dere elsker Gud, så følg meg, og Gud vil elske dere, og tilgi deres synder. Gud er tilgivende, nåderik!»"
    },
    {
      "resource_id": 41,
      "text": "Si: «Adlyd Gud og Sendebudet! Men vender de seg bort, så holder ikke Gud av vantro.»"
    },
    {
      "resource_id": 41,
      "text": "Gud utvalgte Adam og Noa, Abrahams hus og Imrans hus fremfor all verden,"
    },
    { "resource_id": 41, "text": "slekt etter slekt. Gud hører, vet." },
    {
      "resource_id": 41,
      "text": "En gang sa Imrans hustru: «Min Herre, jeg lover Deg det som er i mitt skjød, som helliget Deg, så motta dette fra meg. Du er den Hørende, den Allvitende.»"
    },
    {
      "resource_id": 41,
      "text": "Og da hun hadde født henne, sa hun: «Min Herre, jeg har født en pike,» – skjønt Gud visste godt hva hun hadde født, for hankjønn er ikke som hunkjønn: «Og jeg har kalt henne Maria. Jeg anbefaler henne og hennes avkom i Din varetekt mot Satan, den forkastede.»"
    },
    {
      "resource_id": 41,
      "text": "Og Herren tok imot henne med velvilje, og lot henne vokse opp i vakker oppvekst, idet Han påla Sakarias å ta seg av henne. Hver gang Sakarias kom inn til henne i helligdommen, fant han henne velforsynt med mat. Han spurte: «Maria, hvor har du fått dette fra?» Hun svarte: «Det er kommet fra Gud.» Sannelig, Gud sørger for den Han vil, uten å regne på det."
    },
    {
      "resource_id": 41,
      "text": "På denne tid bad Sakarias til Herren: «Herre, gi Du meg en god etterkommer! Du er den som hører bønn.»"
    },
    {
      "resource_id": 41,
      "text": "Og englene ropte til ham, mens han ennå stod og bad i helligdommen. «Gud gir deg det gledelige budskap om Johannes, som skal stadfeste et ord fra Gud, en leder, asket, profet, en rettferdig."
    },
    {
      "resource_id": 41,
      "text": "Han sa: «Hvordan skal jeg kunne få en sønn, når høy alder har innhentet meg, og min hustru er ufruktbar?» Gud sa: «Det blir så, Gud gjør hva Han vil.»"
    },
    {
      "resource_id": 41,
      "text": "Så sa han: «Herre, gi meg et tegn!» Gud svarte: «Ditt tegn skal være at du ikke kan snakke til folk på tre dager, unntatt ved fakter. Kom din Herre ofte i hu, og pris Ham om aftenen og om morgenen.»"
    },
    {
      "resource_id": 41,
      "text": "En gang sa englene: «Maria, Gud har utvalgt deg og gjort deg ren, utvalgt deg fremfor all verdens kvinner."
    },
    {
      "resource_id": 41,
      "text": "Maria, vær ydmyk overfor din Herre, kast deg ned og bøy deg i bønn med de bedende!»"
    },
    {
      "resource_id": 41,
      "text": "Dette er av fortellingene fra det skjulte som vi åpenbarer for deg, for du var ikke hos dem da de kastet lodd om hvem som skulle ha omsorg for Maria, og du var heller ikke der da de kranglet med hverandre."
    },
    {
      "resource_id": 41,
      "text": "En gang sa englene: «Maria, Gud bebuder deg et ord fra Ham selv. Hans navn skal være Kristus, – Jesus, Marias sønn, og høyt æret skal han bli, i denne verden og den hinsidige, av dem som får komme Gud nær."
    },
    {
      "resource_id": 41,
      "text": "Han skal tale til menneskene i vuggen og i moden alder, og han skal være en rettferdig.»"
    },
    {
      "resource_id": 41,
      "text": "Og hun sa: «Herre, hvordan skal jeg kunne få en sønn, når ingen mann har rørt meg?» Gud sa: «Det blir så, Gud skaper det Han vil. Når Han bestemmer en ting, sier Han bare ’Bli’, og den er.»"
    },
    {
      "resource_id": 41,
      "text": "Og Han skal lære ham skriften og visdommen, loven og evangeliet."
    },
    {
      "resource_id": 41,
      "text": "Som sendebud til Israels barn vil han si: «Jeg er kommet til dere med et jærtegn fra deres Herre. Jeg vil forme for dere fugl av leire og blåse på den, og den vil med Guds samtykke bli levende fugl. Jeg vil med Guds samtykke helbrede blinde og spedalske, og jeg vil oppvekke døde. Jeg vil fortelle dere hva dere skal spise og hva dere skal lagre i deres hus. I dette er sannelig et jærtegn for dere, hvis dere er troende."
    },
    {
      "resource_id": 41,
      "text": "Likeledes for å stadfeste loven som foreligger før meg, og tillate dere noe av det som har vært dere forbudt. Jeg er kommet med et jærtegn fra deres Herre, så frykt Gud og adlyd meg,"
    },
    {
      "resource_id": 41,
      "text": "Gud er min Herre og deres Herre, så tjen Ham. Det er rett vei.»"
    },
    {
      "resource_id": 41,
      "text": "Og da Jesus merket vantro hos dem, sa han: «Hvem vil bli mine medhjelpere på Guds vei?» Disiplene svarte: «Vi er Guds medhjelpere, vi tror på Gud. Bevitne du at vi har hengitt oss til Ham."
    },
    {
      "resource_id": 41,
      "text": "Herre, vi tror på det Du har åpenbart, og vi følger Sendebudet. Så skriv oss opp blant dem som bærer vitnesbyrd.»"
    },
    {
      "resource_id": 41,
      "text": "De la planer, og Gud la planer. Men Gud er den beste planmaker."
    },
    {
      "resource_id": 41,
      "text": "En gang sa Gud: «Jesus, jeg vil avslutte ditt liv, og ta deg opp til Meg, og befri deg for de vantro. Jeg vil sette dem som følger deg over de vantro til oppstandelsens dag. Så skal dere vende tilbake til Meg, og Jeg skal treffe avgjørelse mellom dere i det dere var uenige om."
    },
    {
      "resource_id": 41,
      "text": "Hva dem angår som er vantro, så skal Jeg ramme dem med en hard straff, i dette livet og det hinsidige. De skal ikke ha noen hjelpere.»"
    },
    {
      "resource_id": 41,
      "text": "Dem derimot, som tror og gjør det som rett er, vil Han gi full lønn. Gud elsker ikke urettferdige."
    },
    {
      "resource_id": 41,
      "text": "Dette meddeler Vi deg, av jærtegn og vis formaning."
    },
    {
      "resource_id": 41,
      "text": "Forholdet med Jesus er overfor Gud det samme som med Adam. Han skapte ham av støv og sa til ham: «Bli!» Og dermed var han."
    },
    {
      "resource_id": 41,
      "text": "Sannheten er fra Herren, så vær ikke en tviler."
    },
    {
      "resource_id": 41,
      "text": "Om noen vil strides med deg om dette etter at viten er blitt deg til del, så si: «Kom, la oss kalle sammen våre sønner og deres sønner, våre kvinner og deres kvinner og oss selv og dere. Så skal vi anrope Gud, og nedkalle Guds forbannelse over dem som lyver.»"
    },
    {
      "resource_id": 41,
      "text": "For dette er den sanne fortelling. Det er ingen gud unntatt Gud. Gud er den Mektige, den Vise."
    },
    {
      "resource_id": 41,
      "text": "Men om de vender seg bort, så kjenner Gud dem som skaper ufred."
    },
    {
      "resource_id": 41,
      "text": "Si: «Dere skriftens folk, kom til et ord som vi har felles: ’Vi tilber bare Gud! Vi gir Ham ingen medguder, og ingen av oss har andre herrer enn Gud!’» Hvis de vender ryggen, si: «Vær vitne til at vi har hengitt oss til Gud!»"
    },
    {
      "resource_id": 41,
      "text": "Dere skriftens folk, hvorfor strides dere om Abraham? Når verken loven eller evangeliet ble åpenbart før etter hans tid? Forstår dere da ikke!"
    },
    {
      "resource_id": 41,
      "text": "Dere er jo slike som diskuterer ting dere har kunnskap om! Så hvorfor diskuterer dere da ting dere ikke kjenner til! Gud vet, men dere vet ikke!"
    },
    {
      "resource_id": 41,
      "text": "Abraham var verken jøde eller kristen, men han var en Gud-søker, en Gud-hengiven. Han hørte ikke til avgudsdyrkerne."
    },
    {
      "resource_id": 41,
      "text": "De som står Abraham nærmest, er de som følger ham, og denne profet og de troende. Gud er de troendes beskytter og leder."
    },
    {
      "resource_id": 41,
      "text": "En gruppe av skriftens folk ønsker å føre dere vill, men de fører ingen vill unntatt seg selv, og det uten at de vet det."
    },
    {
      "resource_id": 41,
      "text": "Dere som har fått skriften, hvorfor fornekter dere Guds ord som dere selv bevitner?"
    },
    {
      "resource_id": 41,
      "text": "Dere som har fått skriften, hvorfor pakker dere sannheten i løgn, og skjuler sannheten, når dere vet bedre?"
    },
    {
      "resource_id": 41,
      "text": "En gruppe av skriftens folk sier: «Tro på det som er åpenbart for de troende om formiddagen og fornekt det om ettermiddagen, så kanskje de faller tilbake."
    },
    {
      "resource_id": 41,
      "text": "Ha ingen tiltro til andre enn dem som følger deres religion!» Si: «Den sanne ledelse, Guds ledelse, viser seg i at andre mottar tilsvarende det som dere har mottatt! Ellers ville de kunne strides med dere for Herrens åsyn.» Si: «Gavmildheten er i Guds hånd. Han gir derav til hvem Han vil. Gud er storslagen, allvitende."
    },
    {
      "resource_id": 41,
      "text": "Han velger for Sin nåde hvem Han vil. Guds er den største gavmildhet.»"
    },
    {
      "resource_id": 41,
      "text": "Blant skriftens folk finnes den du kan betro en formue, og han betaler tilbake. Men blant dem finnes også den, hvis du betror ham en enkel dinar, som ikke betaler tilbake med mindre du stadig er etter ham. Dette fordi de sier: «Vi kan ikke trekkes til ansvar når det gjelder folkene.» De lyver mot Gud, og de vet bedre."
    },
    {
      "resource_id": 41,
      "text": "Men den som oppfyller sin forpliktelse og frykter Gud, se, Gud elsker de gudfryktige."
    },
    {
      "resource_id": 41,
      "text": "De som selger sin forpliktelse overfor Gud, og sine eder, for en billig penge, har ingen del i det hinsidige. Gud vil ikke tale til dem eller se hen til dem på oppstandelsens dag, og heller ikke rense dem. Dem venter en smertefull straff."
    },
    {
      "resource_id": 41,
      "text": "Det er en gruppe blant dem som vrir tungen henimot skriften, for at dere skal tro at det er fra skriften, når det slett ikke er fra skriften. Og de sier: «Dette er fra Gud,» når det slett ikke er fra Gud. De lyver mot Gud, og de vet det."
    },
    {
      "resource_id": 41,
      "text": "Det anstår seg ikke for et menneske at Gud gir ham skriften og visdommen og profetkallet, og så sier han til folk: «Vær mine tjenere, fremfor Guds!» Da heller, vær læremestere fordi dere lærer folk skriften og har studert den!"
    },
    {
      "resource_id": 41,
      "text": "Aldri ville Han påby dere å ta engler og profeter til herre. Skulle Han vel påby vantro etter at dere har hengitt dere til Ham?"
    },
    {
      "resource_id": 41,
      "text": "En gang sluttet Gud pakt med profetene: «For alt det som Jeg gir dere av skrift og visdom, vil det senere komme et sendebud som stadfester det dere har fått. Ham skal dere tro og yte hjelp.» Og Han sa videre: «Godtar dere, og vil dere påta dere min byrde slik?» De svarte: «Vi godtar.» «Ham skal dere tro og yte hjelp, og Jeg vil være med dere som vitne.»"
    },
    {
      "resource_id": 41,
      "text": "De som vender ryggen til etter dette, disse er i sannhet ugudelige."
    },
    {
      "resource_id": 41,
      "text": "Kan de vel ønske en annen religion enn Guds? Alle som er i himlene og på jorden har gitt seg Ham i vold, med eller mot sin vilje, og til Ham vil de bringes tilbake."
    },
    {
      "resource_id": 41,
      "text": "Si: «Vi tror på Gud, på det som er åpenbart for oss, for Abraham, Ismael, Isak, Jakob og stammene, og på det som ble gitt Moses, Jesus og profetene fra Herren. Vi gjør ingen forskjell på noen av dem! Og til Ham har vi hengitt oss.»"
    },
    {
      "resource_id": 41,
      "text": "Hvis noen ønsker annet enn islam som religion, vil dette ikke godtas fra ham, og i det hinsidige liv vil han være blant taperne."
    },
    {
      "resource_id": 41,
      "text": "Hvordan skulle vel Gud lede folk som faller fra etter at de er kommet til troen, som har vitnet at Sendebudet står for sannhet, og som har fått den klare beskjed? Gud leder ikke folk som handler ille!"
    },
    {
      "resource_id": 41,
      "text": "Deres lønn er at Guds, englers og menneskers forbannelse er over dem,"
    },
    {
      "resource_id": 41,
      "text": "samlet, og der skal de være for alltid. Det blir ingen lettelse i straffen for dem, og ingen appell."
    },
    {
      "resource_id": 41,
      "text": "Unntatt er de som etterpå omvender seg og forbedrer seg. Gud er tilgivende, nåderik."
    },
    {
      "resource_id": 41,
      "text": "De som faller fra etter at de er kommet til troen, og så bare tiltar i vantro, deres omvendelse godtas ikke. Disse er villfarende."
    },
    {
      "resource_id": 41,
      "text": "De som er vantro, og dør som vantro, det vil ikke bli mottatt fra noen av dem en verden fylt av gull, om han ville løskjøpe seg med det. Dem venter en pinefull straff, og de har ingen til å hjelpe seg."
    },
    {
      "resource_id": 41,
      "text": "Dere når ikke frem til rett fromhet før dere gir bort av det som er dere kjært. Hva dere enn gir, Gud vet om det."
    },
    {
      "resource_id": 41,
      "text": "All mat var tillatt Israels barn, unntatt det Israel forbød seg selv før loven ble åpenbart. Si: «Legg frem loven og les opp fra den, om dere er sannferdige.»"
    },
    {
      "resource_id": 41,
      "text": "Og de som etter dette dikter opp løgn mot Gud, disse er urettferdige."
    },
    {
      "resource_id": 41,
      "text": "Si: «Gud taler sant, så følg Abraham, Gud-søkerens religion. Han var ingen avgudsdyrker.»"
    },
    {
      "resource_id": 41,
      "text": "Det første tempel som ble grunnlagt for menneskene, er det i Mekka, som velsignelse og ledelse for all verden."
    },
    {
      "resource_id": 41,
      "text": "I dette finnes klare tegn, Abrahams plass, og sikkerhet for den som betrer den. Det er en plikt for menneskene mot Gud å dra på pilegrimsreise til Huset, såfremt de finner utvei til det. Hvis noen er vantro, så er Gud selvtilstrekkelig og trenger ikke til verden."
    },
    {
      "resource_id": 41,
      "text": "Si: «Dere skriftens folk, hvorfor fornekter dere Guds ord når Gud er vitne til det dere gjør?»"
    },
    {
      "resource_id": 41,
      "text": "Si: «Dere skriftens folk, hvorfor hindrer dere dem som tror, fra Guds vei, idet dere vil gjøre den krokete? Dere er jo selv vitner. Men Gud overser ikke hva dere gjør.»"
    },
    {
      "resource_id": 41,
      "text": "Dere som tror, om dere hører på en gruppe av dem som har fått skriften, vil de føre dere til frafall etter at dere er kommet til troen."
    },
    {
      "resource_id": 41,
      "text": "Men hvordan skulle dere falle fra, når Guds ord er lest opp for dere og Hans sendebud er til stede blant dere? Den som holder fast ved Gud, han er blitt ledet til rett vei."
    },
    {
      "resource_id": 41,
      "text": "Dere troende, frykt Gud slik som Han skal fryktes! Se til at dere er Ham hengivne når dere dør!"
    },
    {
      "resource_id": 41,
      "text": "Hold dere alle fast i Guds rep! Unngå splittelser, og kom i hu Guds nåde mot dere den gang dere var fiender og Han forenet deres hjerter, slik at dere ved Hans nåde ble brødre. Dere var på kanten av Ildens avgrunn, og Han reddet dere fra den. Slik klargjør Gud sitt ord for dere, at dere må finne ledelse!"
    },
    {
      "resource_id": 41,
      "text": "Måtte dere bli et folk som kaller til det gode, som forordner det som rett er, og forbyr det urette. Disse vil det gå godt!"
    },
    {
      "resource_id": 41,
      "text": "Vær ikke som dem som kommer i splittelse og uenighet, etter at de har mottatt klar beskjed. Disse er hjemfalne til stor straff,"
    },
    {
      "resource_id": 41,
      "text": "på den dag da ansiktene vil lyse, eller formørkes. De hvis ansikter formørkes: «Falt dere fra etter at dere var kommet til troen? Så ta straffen for deres vantro!»"
    },
    {
      "resource_id": 41,
      "text": "Men de hvis ansikter lyser, skal være i Guds nåde, og der skal de være og bli."
    },
    {
      "resource_id": 41,
      "text": "Dette er Guds ord, som vi meddeler deg i sannhet. Gud ønsker ingen urett over Sine skapninger."
    },
    {
      "resource_id": 41,
      "text": "Gud tilhører alt i himlene og på jord. Til Gud skal alt bringes tilbake."
    },
    {
      "resource_id": 41,
      "text": "Dere er det beste folk som er sendt ut til menneskene. Dere forordner det som rett er, og forbyr det urette, og tror på Gud. Om skriftens folk hadde trodd, hadde det vært bedre for dem. Noen av dem tror, men de fleste av dem er ugudelige."
    },
    {
      "resource_id": 41,
      "text": "De kan bare skade dere lite. Og hvis de stiller til kamp mot dere, snur de snart ryggen til flukt. Og de får ingen hjelp."
    },
    {
      "resource_id": 41,
      "text": "De vil bli rammet av ydmykelser hvor de enn finnes, hvis de ikke finner forbund med Gud eller mennesker. De pådrar seg Guds vrede, og blir slått av fattigdom. Dette fordi de fornektet Guds ord og drepte profetene med urett. Dette fordi de var ulydige og gikk over grensen."
    },
    {
      "resource_id": 41,
      "text": "Men de er ikke alle like. Blant skriftens folk finnes en rettferdig gruppe, som resiterer Guds ord i nattens timer og faller ned i bønn,"
    },
    {
      "resource_id": 41,
      "text": "som tror på Gud og dommens dag, som forordner det som rett er, og forbyr det urette, som kappes i å gjøre gode gjerninger. Disse er rettskafne."
    },
    {
      "resource_id": 41,
      "text": "Det gode de gjør vil aldri savne anerkjennelse. Gud kjenner de gudfryktige."
    },
    {
      "resource_id": 41,
      "text": "De vantro kan ikke verge seg mot Gud ved sin rikdom og sine barn. Disse er Ildens folk, og der skal de være og bli."
    },
    {
      "resource_id": 41,
      "text": "Deres pengebruk i denne verden er som en ødeleggende vind, som rammer urettferdiges marker og tilintetgjør dem. Gud har ikke gjort urett mot dem, mens de har gjort urett til egen skade."
    },
    {
      "resource_id": 41,
      "text": "Dere som tror, søk ikke venner utenfor deres egen krets, for disse sparer intet for å ødelegge dere, de ønsker det som plager dere. Hatet viser seg i deres munn, og det hjertet skjuler er enda verre. Vi har nå forklart ordet for dere, hvis dere forstår."
    },
    {
      "resource_id": 41,
      "text": "For dere står saken slik: Dere kan like dem, de liker ikke dere. Dere tror på den hele skrift, og når de møter dere, sier de: «Vi tror.» Men når de er for seg selv, biter de fingertuppene i raseri mot dere. Si: «Dø i raseriet deres. Gud vet hva som bor i hjertet.»"
    },
    {
      "resource_id": 41,
      "text": "Hvis noe godt overgår dere, plager det dem. Men hvis dere rammes av noe ondt, gleder de seg over det. Hvis dere er standhaftige og gudfryktige, vil deres renker ikke skade dere det minste. Gud har oversikt over alt de gjør."
    },
    {
      "resource_id": 41,
      "text": "Den gang du drog ut fra dine om morgenen og la de troende i kampstillinger. Gud hører, vet."
    },
    {
      "resource_id": 41,
      "text": "To flokker av dere var i ferd med å miste motet, skjønt Gud var deres beskytter og leder. På Gud skal de troende forlate seg."
    },
    {
      "resource_id": 41,
      "text": "Gud hjalp dere i slaget ved Badr, hvor dere var helt underlegne. Så frykt Gud, så dere må bli takknemlige."
    },
    {
      "resource_id": 41,
      "text": "Du sa til de troende: «Er det ikke nok at deres Herre forstrekker dere med tre tusen engler sendt ned til dere?"
    },
    {
      "resource_id": 41,
      "text": "Sannelig, hvis dere er standhaftige og gudfryktige, og fienden kommer over dere i ett nå, vil Herren forstrekke dere med fem tusen utvalgte engler.»"
    },
    {
      "resource_id": 41,
      "text": "Gud gjorde dette som et gledelig budskap til dere, og for at deres hjerter skulle falle til ro derved. Hjelp kommer bare fra Gud, den Mektige, den Vise,"
    },
    {
      "resource_id": 41,
      "text": "for å avskjære en del av de vantro eller gi dem tilbakeslag, så de skulle vende om og miste motet."
    },
    {
      "resource_id": 41,
      "text": "Du har intet med saken å gjøre, om Han viser dem nåde eller straffer dem, for de er illgjerningsmenn."
    },
    {
      "resource_id": 41,
      "text": "Gud tilhører alt i himlene og på jord. Han tilgir dem Han vil, og straffer dem Han vil. Og Gud er tilgivende, nåderik."
    },
    {
      "resource_id": 41,
      "text": "Dere som tror, driv ikke utbytting med doble eller flerdoble krav. Frykt Gud, at det må gå dere godt."
    },
    {
      "resource_id": 41,
      "text": "Vokt dere for Ilden, som er gjort i stand for de vantro."
    },
    {
      "resource_id": 41,
      "text": "Vis lydighet mot Gud og mot Sendebudet, så dere må bli vist nåde."
    },
    {
      "resource_id": 41,
      "text": "Kappes med hverandre hen til tilgivelse fra Herren, og til paradiset, stort som himlene og jorden, gjort i stand for de gudfryktige,"
    },
    {
      "resource_id": 41,
      "text": "de som gir i velstand og nød, som holder sitt sinne i tømme og tilgir sin neste. Gud elsker dem som gjør godt,"
    },
    {
      "resource_id": 41,
      "text": "og dem som når de har gjort noe skammelig, og har gjort urett som slår tilbake på dem selv, kommer Gud i hu og ber om tilgivelse for sine synder, og hvem kan vel tilgi synder uten Gud, og ikke turer frem i det de har bedrevet, med vitende og vilje."
    },
    {
      "resource_id": 41,
      "text": "Deres lønn er tilgivelse fra Herren, og paradisets haver, hvor bekker sildrer. Her skal de være og bli. Hvilken herlig lønn for dem som strever!"
    },
    {
      "resource_id": 41,
      "text": "Det er før deres tid skjedd mangt på jorden etter Guds ordning og bestemmelse. Reis rundt på jorden og se hvordan det endte med dem som fornektet!"
    },
    {
      "resource_id": 41,
      "text": "Dette er en klargjøring for menneskene, ledelse og formaning for gudfryktige."
    },
    {
      "resource_id": 41,
      "text": "Bli ikke lei og bedrøvet! Dere er ovenpå, såfremt dere er troende!"
    },
    {
      "resource_id": 41,
      "text": "Om dere får sår, så har tilsvarende også rammet de andre. Vi fordeler slike dager blant menneskene, for at Gud kan vite hvem som tror, for at Han kan ta ut martyrer blant dere, Gud liker ikke urettferdige,"
    },
    {
      "resource_id": 41,
      "text": "og for at Han kan utmerke de troende, og tilintetgjøre de vantro."
    },
    {
      "resource_id": 41,
      "text": "Eller trodde dere at dere kunne gå inn i paradiset, før Gud vet hvem av dere som kjemper, så Han kan kjenne de standhaftige?"
    },
    {
      "resource_id": 41,
      "text": "Dere ønsket dere martyrdøden før dere stod overfor den. Nå har dere sett den med egne øyne."
    },
    {
      "resource_id": 41,
      "text": "Muhammad er bare et sendebud. Andre sendebud har gått bort før ham. Hvis nå han dør, eller drepes, vil dere da snu tvert om? Den som snur tvert om, skader ikke Gud det minste. Men Gud vil belønne de takknemlige."
    },
    {
      "resource_id": 41,
      "text": "Intet menneske dør uten at Gud så vil, og når tiden kommer. Den som ønsker seg jordelivets belønning, ham gir Vi av den. Den som ønsker seg det hinsidige livs belønning, ham gir Vi av den. Vi belønner de takknemlige."
    },
    {
      "resource_id": 41,
      "text": "Hvor mange profeter har vel ikke ikke kjempet, og med tallrike hjelpere? Og de mistet ikke motet av det som rammet dem for Guds sak, de ble ikke grepet av svakhet og overgav seg ikke. Gud elsker de standhaftige."
    },
    {
      "resource_id": 41,
      "text": "Deres tale var: «Herre, tilgi oss våre synder og vår lettsindighet, la våre føtter stå fast, og hjelp oss mot det vantro folk!»"
    },
    {
      "resource_id": 41,
      "text": "Så gav Gud dem jordelivets belønning, og det hinsidige livs herlige belønning. Gud elsker dem som gjør godt."
    },
    {
      "resource_id": 41,
      "text": "Dere som tror, hvis dere hører på de vantro, vil de få dere til å snu tvert om, og dere vil snu som tapere."
    },
    {
      "resource_id": 41,
      "text": "Men Gud er deres beskytter, og Han er den beste hjelper."
    },
    {
      "resource_id": 41,
      "text": "Vi skal kaste skrekk i vantros hjerter, fordi de setter ved Guds side noe Han aldri har gitt autoritet. Deres herberge blir Ilden! Bedrøvelig er illgjerningsmennenes herberge."
    },
    {
      "resource_id": 41,
      "text": "Gud holdt jo sitt løfte til dere, da dere behersket fienden med Hans bifall, inntil dere sviktet og kom i krangel om saken og viste ulydighet, etter at Han hadde vist dere det dere ønsket. Blant dere var noen som ønsket denne verden, og noen som ønsket den hinsidige verden. Så førte Han dere bort fra dem, for å sette dere på prøve. Og Han unnskyldte dere, Gud er god mot de troende."
    },
    {
      "resource_id": 41,
      "text": "Da dere sprang oppover uten å se dere tilbake etter noen, mens Sendebudet ropte etter dere, så belønnet Han dere med motgang etter motgang for at dere ikke skulle sørge over det dere hadde gått glipp av, eller det som overgikk dere, Gud vet hva dere gjør."
    },
    {
      "resource_id": 41,
      "text": "Siden sendte Han over dere sikkerhet etter motgangen, en avslappethet kom over noen av dere. Men andre bekymret seg og tenkte urette tanker om Gud, hedenskapets tanker. De sa: «Har vi egentlig noe med denne saken å gjøre?» Si: «Saken i sin helhet ligger i Guds hånd.» De skjulte i sine hjerter noe de ikke viste deg, og sa: «Hadde vi noe med saken å gjøre, ville vi ikke blitt drept her.» Si: «Selv om dere hadde blitt igjen i deres hus, så ville de som døden var bestemt for, allikevel innfunnet seg på sitt dødsleie.» Dette for at Gud kunne utprøve hva som bor i deres bryst, og belyse det som var i deres hjerter. Gud kjenner det som bor i hjertene."
    },
    {
      "resource_id": 41,
      "text": "De av dere som snudde ryggen den dag de to hærer møttes, Satan lot dem svikte for noe de hadde fortjent. Men Gud har tilgitt dem. Gud er tilgivende, og mild."
    },
    {
      "resource_id": 41,
      "text": "Dere troende, vær ikke som de vantro, som sier om sine brødre når de drar rundt i landet eller går i kamp: «Om de bare hadde holdt seg hos oss, ville de ikke ha dødd eller blitt drept,» for at Gud kan legge dette som bekymring i deres hjerter. Gud gir liv og død, og Gud har øye med hva dere gjør."
    },
    {
      "resource_id": 41,
      "text": "Om dere drepes eller dør for Guds sak, så er tilgivelse og nåde fra Gud bedre enn det dere samler i hop."
    },
    {
      "resource_id": 41,
      "text": "Og om dere dør eller drepes, hos Gud skal dere samles."
    },
    {
      "resource_id": 41,
      "text": "Ved en nåde fra Gud var du overbærende mot dem. Hadde du vært streng og hardhjertet, ville de skilt lag med deg. Så tilgi dem, be om tilgivelse for dem, rådfør deg med dem i saker. Og når du har bestemt deg, sett din lit til Gud. Gud elsker dem som setter sin lit til Ham."
    },
    {
      "resource_id": 41,
      "text": "Hvis Gud hjelper dere, har dere ingen overmann. Lar Han dere i stikken, hvem kan da hjelpe dere i Hans sted? Til Gud må de troende sette sin lit!"
    },
    {
      "resource_id": 41,
      "text": "En profet kan ikke være uærlig. Den som er uredelig, skal på oppstandelsens dag komme med det han vant ved sin uredelighet. Så skal enhver få fullt tilmålt det han har fortjent, og det vil ikke bli gjort dem urett!"
    },
    {
      "resource_id": 41,
      "text": "Er vel den som søker Guds velbehag lik den som pådrar seg Guds mishag? Hans herberge blir helvete. Et sørgelig endelikt!"
    },
    {
      "resource_id": 41,
      "text": "De står på forskjellige trinn overfor Gud. Gud har øye med hva de gjør!"
    },
    {
      "resource_id": 41,
      "text": "Sannelig, Gud viste godhet mot de troende da Han sendte dem et sendebud av deres egne for å resitere Hans ord for dem, og gjøre dem rene og lære dem skriften og visdommen, for tidligere var de i klar villfarelse."
    },
    {
      "resource_id": 41,
      "text": "Skulle dere vel si når et nederlag rammer dere, og dere nettopp har tilføyd et dobbelt så stort: «Hvordan kan dette ha seg?» Si: «Det kommer fra dere selv. Gud har makt over alle ting.»"
    },
    {
      "resource_id": 41,
      "text": "Det som overgikk dere den dag da de to hærer møttes, skjedde med Guds tillatelse,"
    },
    {
      "resource_id": 41,
      "text": "at Han skulle kjenne de troende, og kjenne hyklerne. Da det ble sagt til dem: «Kom, kjemp for Guds sak, eller i forsvaret,» svarte de: «Hadde vi bare visst noe om å kjempe, skulle vi nok blitt med dere.» Denne dagen var de nærmere vantro enn tro. De sa med sine lepper det som ikke var i deres hjerter. Men Gud vet hva de skjuler."
    },
    {
      "resource_id": 41,
      "text": "Disse sa om sine brødre, mens de selv var hjemmesittere: «Hadde de bare hørt på oss, ville de ikke blitt drept.» Si: «Prøv å holde døden borte fra dere selv, hvis dere snakker sant!»"
    },
    {
      "resource_id": 41,
      "text": "Anse ikke dem som ble drept for Guds sak, som døde. Nei, de er levende hos Herren og mottar av Hans gaver."
    },
    {
      "resource_id": 41,
      "text": "De gleder seg over det Gud har gitt dem av Sin godhet, gleder seg for dem som ikke er med dem, men er tilbake etter dem, fordi over dem skal ingen frykt hvile, ei heller sorg."
    },
    {
      "resource_id": 41,
      "text": "De fryder seg ved Guds nåde og gavmildhet, ved at Gud aldri lar de troendes fortjeneste gå tapt."
    },
    {
      "resource_id": 41,
      "text": "De som hørte på Gud og Sendebudet etter at de var blitt såret, for dem som handlet vel og viste gudsfrykt, er en herlig lønn i vente,"
    },
    {
      "resource_id": 41,
      "text": "for dem, til hvem man sa: «Folk har samlet seg mot dere, så pass dere,» mens dette bare øket deres tro, og de svarte: «Gud er nok for oss. En utmerket hjelper er Han!»"
    },
    {
      "resource_id": 41,
      "text": "De kom tilbake ved Guds nåde og yndest i god behold, og de fulgte Guds velbehag. Gud har godhet i overmål."
    },
    {
      "resource_id": 41,
      "text": "Satan er slik, han innjager skrekk i dem som følger ham. Så vær ikke redd for dem. Men frykt Meg, hvis dere er troende."
    },
    {
      "resource_id": 41,
      "text": "De som kappes i vantro, må ikke gjøre deg bedrøvet. De vil aldri kunne skade Gud det ringeste. Gud vil ikke gi dem andel i det hinsidige liv. Dem venter en stor straff."
    },
    {
      "resource_id": 41,
      "text": "De som kjøper vantro for troens pris, de vil aldri kunne skade Gud det ringeste. Dem venter en smertelig straff."
    },
    {
      "resource_id": 41,
      "text": "De vantro må ikke regne med at den utsettelse vi gir dem, er dem til beste. Vi gir dem utsettelse, slik at de kan tilta i synd. Dem venter en ydmykende straff."
    },
    {
      "resource_id": 41,
      "text": "Gud vil ikke la de troende fortsette slik de har det nå, til Han har utskilt de dårlige fra de gode. Gud vil ikke avdekke det skjulte for dere. Men Han utvelger den Han vil av Sine sendebud. Hvis dere tror og har gudsfrykt, har dere en stor lønn i vente."
    },
    {
      "resource_id": 41,
      "text": "De som er gjerrige med det Gud har gitt dem av Sin godhet, må ikke tro at dette er til deres beste. Nei, det er et onde for dem. Det de var gjerrige med, skal henges om halsen på dem på oppstandelsens dag. Gud arver alt som er i himlene og på jorden. Gud er vel underrettet om det dere gjør."
    },
    {
      "resource_id": 41,
      "text": "Gud har hørt ordene til dem som sa: «Sannelig må Gud være fattig, og vi rike!» Vi skal notere det de sa, og at de drepte profetene i urett. Og Vi vil si: «Ta den brennende straffen!"
    },
    {
      "resource_id": 41,
      "text": "Dette, for det dere har sendt i forveien til regnskapet, for Gud gjør ingen urett mot Sine tjenere!»"
    },
    {
      "resource_id": 41,
      "text": "De som sa: «Gud har avtalt med oss at vi ikke skal tro noe sendebud før han bringer oss et offer som ild fortærer.» Si: «Sendebud før meg er kommet til dere med klar beskjed, og også det dere nevnte. Hvorfor drepte dere dem da, om dere skal snakke sant?»"
    },
    {
      "resource_id": 41,
      "text": "Og om de skulle kalle deg for løgner, så er sendebud før deg blitt kalt løgnere, som kom med den klare beskjed, med bøkene, og den opplysende skrift."
    },
    {
      "resource_id": 41,
      "text": "Hvert menneske vil smake døden. På oppstandelsens dag vil dere få fullt oppgjør. Den som blir holdt unna Ilden, og føres inn i paradiset, han har vunnet seieren! Hva er jordelivet annet enn en bedragersk glede!"
    },
    {
      "resource_id": 41,
      "text": "Dere blir saktens satt på prøve, både når det gjelder eiendom og dere personlig. Dere vil få høre meget ondt fra dem som fikk skriften før dere, og fra avgudsdyrkerne, men hvis dere er standhaftige og gudfryktige, så avgjør dette saken."
    },
    {
      "resource_id": 41,
      "text": "En gang inngikk Gud en avtale med dem som har fått skriften: «Gjør den kjent for folk, og skjul den ikke!» Men de kastet den bakom ryggen, og solgte den for en billig penge. Hvor avskyelig var denne handelen!"
    },
    {
      "resource_id": 41,
      "text": "Du må ikke tro at de som gleder seg over det de har brakt til veie, og gjerne vil prises for det de ikke har brakt til veie, tro ikke at de er sikre for straffen. De får en smertelig straff."
    },
    {
      "resource_id": 41,
      "text": "Guds er herredømmet over himlene og jorden. Gud har makt over alle ting."
    },
    {
      "resource_id": 41,
      "text": "I himlenes og jordens skapelse, i nattens og dagens veksling, sannelig, her er jærtegn for dem som har hjertets forstand,"
    },
    {
      "resource_id": 41,
      "text": "som kommer Gud i hu når de er stående, sittende eller liggende, som mediterer over himlenes og jordens skapelse: «Herre, Du har ikke skapt dette for intet! Priset være Du! Bevar oss for Ildens straff!"
    },
    {
      "resource_id": 41,
      "text": "Herre, den Du sender i Ilden, ham har Du gjort til skamme! De urettferdige har ingen hjelpere."
    },
    {
      "resource_id": 41,
      "text": "Herre, vi har hørt en røst kalle oss til troen: ’Tro på deres Herre!’ Og vi har antatt troen. Herre, tilgi Du våre synder, utvisk våre misgjerninger, og ta oss til Deg, blant de rettferdige!"
    },
    {
      "resource_id": 41,
      "text": "Herre, gi oss det Du har lovet ved Dine sendebud, og gjør oss ikke til skamme på oppstandelsens dag! Du sviker ikke Ditt løfte!»"
    },
    {
      "resource_id": 41,
      "text": "Og Herren svarer dem: «Jeg vil ikke la en strevers strev gå tapt for noen blant dere, for mann eller kvinne, dere er ett. For dem som har forlatt sine hjem og ble drevet bort fra dem, som har lidd for Min sak, som har kjempet og mistet livet, sannelig, for dem vil Jeg utviske deres misgjerninger, og Jeg vil føre dem inn i paradisets haver, hvor bekker sildrer.» En belønning fra Gud, – og Gud, hos Ham er den herligste belønning."
    },
    {
      "resource_id": 41,
      "text": "La deg ikke lure av de vantros farting omkring i landet."
    },
    {
      "resource_id": 41,
      "text": "En liten fortjeneste! Men så blir deres herberge helvete. Et sørgelig hvilested."
    },
    {
      "resource_id": 41,
      "text": "Men for dem som frykter Herren, venter paradisets haver hvor bekker sildrer. Der skal de være og bli, en gjestfrihet fra Gud. Det som finnes hos Gud er det beste for de fromme."
    },
    {
      "resource_id": 41,
      "text": "For visst finnes blant skriftens folk slike som tror på Gud, på det som er åpenbart for dere, og det som er åpenbart for dem som er ydmyke for Gud, ikke selger Guds ord for en billig penge. For dem er deres lønn hos Herren. Og Gud er rask med avregningen."
    },
    {
      "resource_id": 41,
      "text": "Dere som tror, vær standhaftige, streb mot standhaftighet og fasthet. Vis gudsfrykt, så det må gå dere godt."
    }
  ],
  "meta": {
    "translation_name": "Norwegian",
    "author_name": "Norwegian",
    "filters": { "resource_id": 41, "chapter_number": "3" }
  }
}
