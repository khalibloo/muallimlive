{
  "translations": [
    { "resource_id": 113, "text": "ӘлифЛәм Мим." },
    {
      "resource_id": 113,
      "text": "Аллаһ - одан басқа құдай жоқ. Ол - әл- Хайй  / мәңгі Тірі / , әл-Қаййум  / бәріне тіршілік беріп, Басқарушы / ."
    },
    {
      "resource_id": 113,
      "text": "/ Ей, Мұхаммед! /  Ол саған Кітапты  / Құранды / , алдындағыны растаушы етіп, ақиқатпен түсірді. Әрі Ол Тәурат пен Інжілді түсірген,"
    },
    {
      "resource_id": 113,
      "text": "адамдарға бұдан алдын тура жол етіп. Әрі Фурқанды  / айырушыны /  түсірді. Ақиқатында, Аллаһтың аят-белгілеріне күпірлік еткендерге  / мойындамағандарға, қарсы келгендерге /  қатты азап бар. Аллаһ - бәрінен Үстем, жазалау күшіне Ие."
    },
    {
      "resource_id": 113,
      "text": "Ақиқатында, Аллаһтан жердегі және аспандағы бірде-бір нәрсе жасырын қала алмайды."
    },
    {
      "resource_id": 113,
      "text": "Ол сендерге жатырларда Өз қалауынша бейне береді. Одан басқа ешбір құдай жоқ, Ол бәрінен үстем,  аса Дана ."
    },
    {
      "resource_id": 113,
      "text": "/ Ей, Мұхаммед! /  Ол саған Кітапты түсірді. Оның ішінде мағынасы анық аяттар бар. Олар - Кітаптың анасы  / негізі / . Әрі өзге, мағынасы астарлы  / аяттар да бар / ? Жүректерінде ауытқу болғандар болса, бүлік  / фитна /  қалап және оны түсіндіруді қалап астарлы мағыналы аяттардың соңына түседі. Ал, оның түсінігін Аллаһтан басқа ешкім білмейді. Әрі білімде орныққандар болса: «Біз оған сендік. Барлығы біздің Раббымыздан», - дейді. Ал, / ескертуді /  тек ақыл иелері ғана еске алады  / түсінеді / ."
    },
    {
      "resource_id": 113,
      "text": "Раббымыз! Бізді тура жолға түсіргеннен кейін жүректерімізді ауытқытпа және бізге Өзіңнен бір мейірім сыйла. Ақиқатында, Сен - сый берушісің  / әл-Уаһһаб / ."
    },
    {
      "resource_id": 113,
      "text": "Раббымыз! Сен, адамдарды болуы күмәнсіз бір Күнге Жинаушысың. Ақиқатында, Аллаһ уәдені бұзбайды."
    },
    {
      "resource_id": 113,
      "text": "Күмәнсіз, күпірлік етушілердің  / Аллаһқа қарсы келушілердің /  мал-дүниелері де, балалары да Аллаһтан болатын ешбір нәрседен құтқара алмайды. Міне, солар - Оттың отыны,    "
    },
    {
      "resource_id": 113,
      "text": "/ солар /   Фиръаун әулеті мен олардан бұрынғы өткендер секілді. Олар біздің аят-белгілерімізді өтірік санады. Сонда Аллаһ оларды күнәлары себепті ұстады  / жазалады / . Аллаһ жаза беруде қатты."
    },
    {
      "resource_id": 113,
      "text": "/ Ей, Мұхаммед!! Күпірлік еткендерге  / иманға келмегендерге /  айт: «Таяуда сендер жеңілесіңдер және Жаһаннамға жиналып әкелінесіндер. Ол - неткен жаман орын»,-деп."
    },
    {
      "resource_id": 113,
      "text": "Ақиқатында,  / Бәдір соғысында /  бір-біріне кездескен екі топта сендер үшін бір белгі-ғибрат болды. Бір топ Аллаһ жолында соғысты, ал басқасы кәпірлер болатын. Олардың көздеріне  / мұсылмандар / өздерінен екі есе көрінген еді. Аллаһ Өз жәрдемімен қалағанын қолдайды. Анығында, мұнда көре алатындар үшін ғибрат бар."
    },
    {
      "resource_id": 113,
      "text": "Әйелдерге, перзенттерге деген, үйме-үйме алтын-күміске, жақсы аттарға, шаруа малдарына және егіндікке деген құмарлықты жақсы көру адамдарға әдемі етіліп көрсетілді. Бұл - осы өмірдің қызығы. Ал, қайтатын жердің көркемі - Аллаһта."
    },
    {
      "resource_id": 113,
      "text": "/ Ей, Мұхаммед! /  Айт: «Сендерге осы нәрселеріңнен қайырлысын хабарлайын ба? Тақуа болғандарға  / Аллаһтың жазасынан қорқып, сақтанғандарға /  олардың Раббысынан астынан өзендер ағып жататын, олар онда мәңгі қалатын Жәннат бақтары, әрі пәк жұбайлар және Аллаһтың ризалығы бар»,- деп. Әрі Аллаһ - құлдарын Көруші,"
    },
    {
      "resource_id": 113,
      "text": "солар: «Раббымыз! Ақиқатында, біз иманға келдік, біздің күнәларымызды кешір әрі бізді От  / тозақ /  азабынан сақта»,- дейтіндер,"
    },
    {
      "resource_id": 113,
      "text": "солар - сабыр етушілер, шыншылдар,  / Аллаһқа /  берілушілер, мал-дүние жұмсаушылар  және сахарда  / таңсәріде /  кешірім тілеушілер."
    },
    {
      "resource_id": 113,
      "text": "Аллаһтан басқа ешбір құдай жоқ екендігіне Аллаһтың Өзі әрі періштелер және білім иелері де куәлік береді. Ол - әділдікті Орнатушы, Одан басқа ешбір құдай жоқ. Ол бәрінен Үстем, аса Дана."
    },
    {
      "resource_id": 113,
      "text": "Ақиқатында, Аллаһтың алдындағы дін - Ислам. Кітап берілгендер өздеріне білім келгеннен кейін өзара іштарлық және әділетсіздіктері себебінен ғана қайшылыққа түсті. Кім Аллаһтың аяттарына күпірлік етсе  / сенбесе, қарсы келсе /  ақиқатында, Аллаһ - есепті жылдам алушы."
    },
    {
      "resource_id": 113,
      "text": "/ Ей, Мұхаммед! /  Егер олар сенімен тартысса: «Мен жүзімді Аллаһқа бойсұндырдым әрі маған ергендер де», - деп айт. Әрі Кітап берілгендер мен білімсіздерге: «Сендер бойсұндыңдар ма?» - де. Егер олар бойсұнса онда тура жолда. Ал теріс айналса, шын мәнінде, саған - жеткізу ғана міндет.  Аллаһ - құлдарын Көруші."
    },
    {
      "resource_id": 113,
      "text": "Ақиқатында, Аллаһтың аяттарына күпірлік етушілерді  / сенбей, теріске шығарушыларды / , құқығы болмаса да пайғамбарларды өлтіретін және әділдікке бұйырушы адамдарды өлтіретіндерді күйзелтуші азаппен «қуандыр»."
    },
    {
      "resource_id": 113,
      "text": "Міне, солар - осы өмірде және соңғы, мәңгілік өмірде  / ақиретте /  амалдары зая болғандар. Оларға ешбір жәрдем беруші жоқ."
    },
    {
      "resource_id": 113,
      "text": "/ Ей, Мұхаммед! /  Кітаптан үлес берілгендерді көрмедің бе? Олар араларына үкім шығару үшін Аллаһтың Кітабына шақырылады. Содан кейін, олардан бір топ бас тартқан күйде, теріс айналады."
    },
    {
      "resource_id": 113,
      "text": "Бұл олардың: «Бізге От  / тозақ /  ешқашан тимейді, тек санаулы күндер болмаса»,- деп айтқандықтары себепті. Оларды ойдан шығарғандары  / өтіріктері /  діндеріне қатысты  / өздерін /  алдады."
    },
    {
      "resource_id": 113,
      "text": "Біз оларды болуында күмән жоқ Күн үшін жинап, әрбір жанға тапқаны толық берілген кезде  / жағдайы /  қалай болмақ? Оларға әділетсіздік етілмейді."
    },
    {
      "resource_id": 113,
      "text": "/ Ей, Мұхаммед! /  Айт: «Йа, билік иесі - Аллаһ! Сен билікті қалағаныңа беріп, қалағаныңнан билікті алып қоясың. Қалағаныңды үстем етіп, қалағаныңды қор қыласың. жақсылық  / барлық қайырлы нәрсе /  - Сенің қолыңда. Ақиқатында, Сен барлық нәрсені Жасай алушысың."
    },
    {
      "resource_id": 113,
      "text": "Сен түнді күндізге ендіріп, күндізді түнге ендіресің. Сондай-ақ өліден тіріні шығарып, тіріден өліні шығарасың. Әрі қалағаныңа сансыз ризық бересің», - деп."
    },
    {
      "resource_id": 113,
      "text": "Имандылар  / мүміндер /  имандылардың орнына кәпірлерді дос тұтпасын. Кім осыны істесе, оның Аллаһпен ешқандай байланысы қалмайды. Тек, олардан  / имансыздардан /  қауіптеніп, әлдебір сақтану үшін болса, онда басқа. Аллаһ сендерді Өзінен  / Өзінің жазасынан /  сақтандырады. Әрі қайтуларың - Аллаһқа  / Оған қайтасыңдар / ."
    },
    {
      "resource_id": 113,
      "text": "/ Ей, Мұхаммед! /  Айт: «Көкіректеріңдегіні жасырсаңдар да, не оны жарияласаңдар да Аллаһ оны біледі. Әрі Ол аспандардағыны да, жердегіні де біледі. Аллаһтың барлық нәрсені Жасай алушы», - деп."
    },
    {
      "resource_id": 113,
      "text": "Сол күні әрбір жан істеген жақсылығын әрі істеген жамандығын ұсынылған түрде табады. Ол өзі мен оның  / жаман амалдарының /  арасы алыс болуын тілейді. Аллаһ сендерді Өзінен  / Өзінің жазасынан /  сақтандырады. Аллаһ - құлдарына өте Мейірбан."
    },
    {
      "resource_id": 113,
      "text": "/ Ей, Мұхаммед! /  Айт: «Егер Аллаһты жақсы көретін болсаңдар, онда маған еріңдер. Сонда Аллаһ сендерді жақсы көреді әрі күнәларыңды кешіреді. Ақиқатында, Аллаһ - өте Кешірімді, ерекше Мейірімді », - деп."
    },
    {
      "resource_id": 113,
      "text": "Айт: «Аллаһқа және Елшіге бойсұныңдар», - деп. Егер теріс бұрылсаңдар, ақиқатында Аллаһ кәпірлерді жақсы көрмейді."
    },
    {
      "resource_id": 113,
      "text": "Ақиқатында, Аллаһ Адамды, Нұхты, Ибраһимнің әулеті мен Имранның әулетін әлемдер ішінен тандады,"
    },
    {
      "resource_id": 113,
      "text": "бір-бірінен тараған ұрпақ етіп. Аллаһ әрбір нәрсені Естуші, бәрін Білуші."
    },
    {
      "resource_id": 113,
      "text": "Кезінде Имранның әйелі: «Раббым! Ақиқатында мен құрсағымдағыны азат етілген түрде Өзіңе атадым. Менен қабыл ал! Сен әрбір нәрсені Естушісің, бәрін Білушісің  », - деген еді."
    },
    {
      "resource_id": 113,
      "text": "Ол оны босанғанда: «Раббым, мен қыз - босандым», - деді. Аллаһ оның не босанғанын жақсы біледі. Әрі ұл қыз сияқты емес. «Мен оны Мәриям деп атадым әрі оны және оның ұрпағын қуылған шайтаннан Сенің қорғауыңды тілеп, сиынамын», - деді."
    },
    {
      "resource_id": 113,
      "text": "Раббысы оны жақсы түрде қабылдап, көркем етіп өсірді және оны Зәкәрияның қарауына берді. Зәкәрия әрқашан оның алдына - михрабқа  / құлшылық орнына /  кірсе, оның алдынан ризық көретін. Ол: «Ей, Мәриям! Бұл саған қайдан  / келуде / ?»- деді. Ол  / Мәриям / : «Ол - Аллаһтан. Ақиқатында Аллаһ қалағанына сансыз ризық береді», - деді."
    },
    {
      "resource_id": 113,
      "text": "Сонда Зәкәрия Раббысына жалбарынып: «Раббым! Маған Өз тарапыңнан бір игі ұрпақ сыйла. Анығында, Сен - тілекті Естушісің», - деді."
    },
    {
      "resource_id": 113,
      "text": "Ол михрабта  / құлшылық орнында / намаз оқып тұрған кезде, періштелер: «Аллаһ сені Аллаһтың сөзін растаушы, ел ағасы, ұстамды әрі ізгілер қатарында пайғамбар болатын Яхиямен сүйіншілейді», - деп үн қатты."
    },
    {
      "resource_id": 113,
      "text": "/ Зәкәрия / . «Менде бала қалай болады?! Негізінде өзіме кәрілік жетті, ал әйелім - бедеу», - деді.  / Періште / : «Міне, осылай, Аллаһ нені қаласа соны жасайды», - деді."
    },
    {
      "resource_id": 113,
      "text": "/ Зәкәрия / : «Раббым! Маған бір белгі бер», - деді.  / Ол: /  «Сенің белгің - адамдармен үш күн тек ишарамен ғана сөйлесуің. Раббыңды көп еске ал әрі кешке және таңертең Оны дәріпте», - деді."
    },
    {
      "resource_id": 113,
      "text": "Періштелер: «Ей, Мәриям! Ақиқатында Аллаһ сені таңдап алды әрі тазартты және Сені әлемдегі әйелдер арасынан таңдады."
    },
    {
      "resource_id": 113,
      "text": "Ей, Мәриям! Раббыңа бойсұна беріл, сәжде жаса және рукуғ етушілермен бірге рукуғ ет», - деді."
    },
    {
      "resource_id": 113,
      "text": "/ Ей, Мұхаммед! /  Бұл - Біз саған уахи етіп отырған ғайып хабарлардың бірі. Негізінде, олар  / ғибадатхана өкілдері /  Мәриямды қарауына қайсысы алатынына  / анықтау үшін /  қаламдарын  / жеребе етіп /  тастағанда, сен олардың қасында болған жоқсың. Әрі олар тартысқан кезде де қастарында жоқ едің."
    },
    {
      "resource_id": 113,
      "text": "Сол кезде періштелер: «Ей, Мәриям! Ақиқатында Аллаһ сені Өз тарапынан болған бір Сөзбен сүйіншілейді. Оның есімі - Иса Мәсих Мәриям ұлы, ол осы өмірде әрі соңғы, мәңгілік өмірде  / ақиретте /  абыройлы әрі  / Аллаһқа / жақындатылғандардан болады."
    },
    {
      "resource_id": 113,
      "text": "Әрі ол адамдарға бесікте сөйлейді және ержеткен кезінде де. Әрі ол ізгілерден болады."
    },
    {
      "resource_id": 113,
      "text": "/ Мәриям / '. «Раббым! Менде қалайша бала болады, егер маған ешбір адам тиіспеген болса?!» - деді.  / Періште / : «Осылай, Аллаһ қалағанын жаратады. Қашан Ол бір іске шешім шығарса, оған тек қана «Бол!» - дейді, сонда ол бола қалады», - деді."
    },
    {
      "resource_id": 113,
      "text": "Әрі Ол оған жазуды, даналықты әрі Тәурат пен Інжілді үйретеді,"
    },
    {
      "resource_id": 113,
      "text": "әрі оны Исраил  / Йаъқубтың /  ұрпақтарына Елші етеді.  / Иса / \\ «Ақиқатында мен сендерге Раббыңыздан бір белгі-мұғжизамен келдім. Сендерге лайдан құс секілді жасаймын, сөйтіп оған үрлегенімде, ол Аллаһтың қалауымен құс болады. Сондай-ақ, тума соқыр мен алапесті айықтырып, Аллаһтың қалауымен өлілерді тірілтемін әрі сендерге үйлерінде не жеп, нені сақтап жинағандарыңның хабарын беремін. Егер иманды  / мүмін / болсаңдар, осы нәрселерде сендер үшін белгі-ғибрат бар."
    },
    {
      "resource_id": 113,
      "text": "Әрі мен сендерге алдымдағы Тәураттағыны растаушы ретінде және сендерге тыйым салынған нәрселердің кейбіріне  / Аллаһтың әмірімен /  рұқсат беру үшін  / келдім / . Әрі мен сендердің Раббыңнан белгі-дәлелмен келдім. Аллаһтан  / Оның тыйғандарынан /  қорқып, сақтаныңдар әрі маған бағыныңдар."
    },
    {
      "resource_id": 113,
      "text": "Ақиқатында Аллаһ - менің Раббым әрі сендердің Раббың, Оған құлшылық қылыңдар! Міне, осы - тура жол», - деді."
    },
    {
      "resource_id": 113,
      "text": "Иса олардан  / иудейлерден /  күпірлік  / қарсылық /  сезген кезде: «Аллаһқа  / Оның жолындағы /  менің жәрдемшілерім кім?» - деді. Хауарилер  / Исаға ерушілер / : «Біз - Аллаһ  / дінінің /  көмекшілеріміз. Аллаһқа сендік! Біздің мұсылман  / бойсұнушы /  екендігімізге куә бол."
    },
    {
      "resource_id": 113,
      "text": "Раббымыз! Түсіргеніңе сендік және Елшіге ердік, енді бізді куәлік етушілермен бірге жаз», - деді."
    },
    {
      "resource_id": 113,
      "text": "Олар  / кәпірлер /  айла-шарғы жасады. Аллаһ та амал-тәсіл жасады. Аллаһ - амал-тәсіл жасаушылардың ең қайырлысы."
    },
    {
      "resource_id": 113,
      "text": "Аллаһ айтты: «Ей, Иса! Ақиқатында, Мен сені дүниеден алып, Өз тарапыма көтеремін әрі сені күпірлік еткендерден  / теріске шығарғандардан /  тазартып, саған ілескендерді Қайта тірілу күніне дейін күпірлік етушілерден  / қарсы келушілерден / жоғары қоямын. Содан кейін қайту - Маған  / Маған қайтасыңдар / . Сонда, қайшылыққа түскен нәрселеріңе қатысты араларыңа үкім беремін."
    },
    {
      "resource_id": 113,
      "text": "Ал, күпірлік еткендерді / қарсы келгендерді, мойындамағандарды /  осы өмірде және соңғы, мәңгілік өмірде  / ақиретте /  қатты қинаумен азаптаймын әрі оларға ешбір көмек беруші болмайды», - деді."
    },
    {
      "resource_id": 113,
      "text": "Ал иманға келген және ізгі амал жасағандардың қайтарым сыйын Ол толық береді. Аллаһ әділетсіздерді жақсы көрмейді."
    },
    {
      "resource_id": 113,
      "text": "/ Ей, Мұхаммед! /  Саған мұны аяттар- дан және хикметті Еске салудан  / Құраннан / оқимыз."
    },
    {
      "resource_id": 113,
      "text": "Шын мәнінде, Аллаһтың алдында Исаның мысалы Адамның мысалына ұқсайды. Ол оны топырақтан жаратып, «Бол» дегенде, ол болды."
    },
    {
      "resource_id": 113,
      "text": "Ақиқат - Раббыңнан. Сондықтан күмәнданушылардан болма."
    },
    {
      "resource_id": 113,
      "text": "Ал, өзіңе келген білімнен кейін кім сенімен ол  / Иса /  жөнінде тартысса: «Келіндер, біз өз балаларымызды әрі сендердің балаларыңды, біздің әйелдерімізді және сендердің де әйелдеріңді, әрі өзімізді және өздеріңді шақырайық та, содан кейін жалбарынып, өтірікшілерге Аллаһтың лағнетін тілейік», - деп айт."
    },
    {
      "resource_id": 113,
      "text": "Анығында, бұл - ақиқи хабарлар. Аллаһтан басқа ешбір құдай жоқ. Ақиқатында, Аллаһ - бәрінен Үстем, аса Дана."
    },
    {
      "resource_id": 113,
      "text": "Егер олар бет бұрса, күмәнсіз, Аллаһ - бұзушыларды Білуші."
    },
    {
      "resource_id": 113,
      "text": "/ Ей, Мұхаммед! /  Айт: «Ей, Кітап берілген қауым! Бізге де, сендерге де бірдей бір сөзге келейік, - Аллаһтан басқаға құлшылық қылмайық, Оған ешнәрсені серік қоспайық. Сондай-ақ, бірімізді біріміз Аллаһтан өзге - иелер етіп алмайық», - деп. Егер олар бет бұрса: «Біздің мұсылман екенімізге куә болыңдар», - деп айтыңдар."
    },
    {
      "resource_id": 113,
      "text": "Ей, Кітап берілген қауым! Ибраһим жөнінде не үшін тартысудасыңдар? Тәурат та, Інжіл де одан кейін барып түсірілген. Ақылдарыңды істетіп, ұғынбайсыңдар ма?"
    },
    {
      "resource_id": 113,
      "text": "Міне, сендер, сол - өздеріңде білімі болған нәрсе жөнінде тартыстыңдар. Ал енді неге өздеріңде білімі болмаған нәрсе жөнінде тартысасыңдар? Аллаһ біледі, сендер білмейсіңдер."
    },
    {
      "resource_id": 113,
      "text": "Ибраһим иудей де, христиан да емес еді. Бірақ ол - ханиф, мұсылман еді. Әрі ол серік қосушылардан болмады."
    },
    {
      "resource_id": 113,
      "text": "Ақиқатында, адамдардан Ибраһимге сай, ең жақыны - оған ергендер әрі осы Пайғамбар  / Мұхаммед /  және имандылар  / мүміндер / . Ал, Аллаһ - имандылардың  / мүміндердің /  Қамқоршысы."
    },
    {
      "resource_id": 113,
      "text": "Кітап берілген қауымның бір тобы сендерді адастыруды қалады. Алайда, олар сезбеген күйде, өздерін-өздері ғана адастырады."
    },
    {
      "resource_id": 113,
      "text": "Ей, Кітап берілген қауым! Өздерің куә бола тұрып, Аллаһтың аяттарына не үшін күпірлік етесіңдер  / мойындамайсыңдар / ?."
    },
    {
      "resource_id": 113,
      "text": "Ей, Кітап берілген қауым! Неге ақиқатты жалғанмен араластырасыңдар және біле тұрып ақиқатты жасырасыңдар?"
    },
    {
      "resource_id": 113,
      "text": "Кітап берілген қауымның бір тобы: «Иманға келгендерге түсірілгенге  / Құранға / күннің алғашқы бөлігінде сеніп, ал күннің соңында күпірлік етіңдер  / бас тартыңдар / . Мүмкін, олар қайтар."
    },
    {
      "resource_id": 113,
      "text": "Әрі діндеріңе ергеннен басқаға сенбеңдер», - деді.  / Ей, Мұхаммед! /  Айт: «Ақиқатында, тура жол - Аллаһтың жолы», - деп.  / Олар тағы бір-біріне / : «Сендерге берілгендей нәрсе біреуге берілмеуі немесе олар сендермен Раббыңыздың алдында тартыспауы үшін», - деді. Айт: «Анығында, кеңшілік - Аллаһта. Ол оны қалағанына береді. Аллаһ - аса Кең , бәрін Білуші», - деп."
    },
    {
      "resource_id": 113,
      "text": "Ол қалағанын Өз мейіріміне бөлейді.Аллаһ - ұлы кеңшілік Иесі."
    },
    {
      "resource_id": 113,
      "text": "Кітап берілген қауымның ішінде мол дүниені сеніп тапсырсаң, оны өзіңе қайтаратындары бар. Сондай-ақ, олардың ішінде бір динарды сеніп тапсырсаң, қашан басында тұрып алмағаныңша, оны саған қайтармайтындары бар. Бұл олардың: «Сауатсыздарға қатысты бізге жол  / күнә /  жоқ», - деп айтқандары себепті. Олар біле тұрып, Аллаһқа қатысты өтірік айтады."
    },
    {
      "resource_id": 113,
      "text": "Олай емес! Кім сертін орындаса және тақуа болса  / Аллаһтың жазасынан қорқып, сақтанса / , сөзсіз, Аллаһ тақуаларды  / Өзіне бойсұнып, жазасынан сақтанушыларды / жақсы көреді."
    },
    {
      "resource_id": 113,
      "text": "Ақиқатында, Аллаһқа берген сертін және өздерінің анттарын болмашы бағаға сататындар - міне, соларға соңғы, мәңгілік өмірде  / ақиретте /  үлес жоқ. Қайта тірілу күні Аллаһ оларға сөйлемейді, оларға қарамайды әрі оларды тазартпайды. Сондай-ақ оларға күйзелтуші азап бар."
    },
    {
      "resource_id": 113,
      "text": "Ақиқатында, олардың ішінде Кітапта жоқ нәрсені Кітапта бар деп есептеулерің үшін Кітапты тілдерін бұрап  / өзгертіп /  әрі Аллаһтан болмаса да: «Бұл - Аллаһтан», - деп айтатын бір топ бар. Олар біле тұрып Аллаһ атынан өтірік айтады."
    },
    {
      "resource_id": 113,
      "text": "Аллаһ бір адамға Кітап, үкім және пайғамбарлық бергеннен кейін, оның адамдарға: «Аллаһты қойып, маған құл болыңдар», - деп айтуы лайық емес. Керісінше: «Кітапты үйреткендерің әрі өздерің үйренгендеріңдей өздеріңнің Раббыңа берілгендерден болыңдар», -  / деп айтуы лайықты / ."
    },
    {
      "resource_id": 113,
      "text": "Әрі оның сендерге періштелер мен пайғамбарларды құдайлар етіп алуды бұйыруына болмайды. Мұсылман болғандарыңнан кейін ол  / Елші /  сендерді күпірлікке  / Аллаһқа серік қосуға /  бұйыра ма?"
    },
    {
      "resource_id": 113,
      "text": "Кезінде Аллаһ пайғамбарлардан: «Мен сендерге Кітап, даналық бердім, содан кейін сендерге өздеріңдегіні растаушы бір Елші келсе, міндетті түрде оған сенесіңдер және жәрдем бересіңдер», - деп серт алды.  / Оларға / : «Растадыңдар ма әрі жүктегенімді қабыл алдыңдар ма?» - дегенде, олар: «Растадық!» - деді.  / Аллаһ / : «Ендеше куә болыңдар. Мен де сендермен бірге куә болушыларданмын», - деді."
    },
    {
      "resource_id": 113,
      "text": "Ал, кім осыдан кейін бет бұрса, міне, солар - нағыз бұзықтар  / бойсұнбаушылар / ."
    },
    {
      "resource_id": 113,
      "text": "Оған / Аллаһқа /  аспандардағы және жердегілер ерікті әрі еріксіз түрде бойсұнғанда, олар Аллаһтың дінінен басқаны іздей ме? Әрі олар Оған қайтарылады."
    },
    {
      "resource_id": 113,
      "text": "/ Ей, Мұхаммед! /  Айт: «Біз Аллаһқа сендік  / иманға^ келдік /  және бізге түсірілгенге  / Құранға /  әрі Ибраһимге, Исмаъилға, Исхаққа, Йаъқубқа және оның әулеттеріне түсірілгенге, сондай-ақ, Мұсаға, Исаға және пайғамбарларға Раббысы тарапынан берілгенге  / сендік / . Олардың ешқайсысының араларын бөлмейміз. Әрі Біз - Оған бойсұнушымыз», - деп."
    },
    {
      "resource_id": 113,
      "text": "Кімде-кім Исламнан басқа бір дін қаласа, ол одан мүлдем қабыл етілмейді әрі ол соңғы, мәңгілік өмірде  / ақиретте /  зиян шегушілерден болады."
    },
    {
      "resource_id": 113,
      "text": "Иманға келіп, Елшінің хақ екендігіне куәлік бергенінен кейін әрі өздеріне анық дәлелдер келгеннен кейін күпірлік еткен  / иманнан бас тартқан /  адамдарды Аллаһ қалайша тура жолмен жүргізсін? Аллаһ әділетсіз адамдарды тура жолмен жүргізбейді."
    },
    {
      "resource_id": 113,
      "text": "Оларға Аллаһтың лағнеті және періштелер мен барлық адамдардың лағнеті болады. Міне - олардың қайтарым жазасы."
    },
    {
      "resource_id": 113,
      "text": "Олар - онда  / лағнетте /  мәңгі қалушы. Оларға азап жеңілдетілмейді әрі мұрсат та берілмейді."
    },
    {
      "resource_id": 113,
      "text": "Тек, осыдан кейін істеген күнәсіне шынайы өкініп, Аллаһқа бойсұнуға қайтқандар  / тәубеге келгендер /  және түзеткендер бұған кірмейді. Анығында, Аллаһ - өте Кешірімді, ерекше Мейірімді ."
    },
    {
      "resource_id": 113,
      "text": "Негізінде иманға келгенінен кейін күпірлік еткен  / иманнан қайтқан / , содан соң күпірліктерін  / қарсылықтарын /  арттыра түскендердің Аллаһқа бойсұнуға қайтуы  / тәубесі /  мүлдем қабыл етілмейді. Міне, солар - нағыз адасушылар."
    },
    {
      "resource_id": 113,
      "text": "Ақиқатында, күпірлік етіп  / иманнан бас тартып / , сөйтіп кәпір күйінде өлгендердің ешқайсысынан  / өзін құтқару үшін / өтемге жер жүзі толған алтын берсе де қабыл етілмейді. Міне, соларға күйзелтуші азап бар. Әрі оларға бірде-бір жәрдемші жоқ."
    },
    {
      "resource_id": 113,
      "text": "Сендер жақсы көрген нәрселеріңнен жұмсамайынша, игілікке жете алмайсыңдар. Әрі сендер не жұмсасаңдар да, Аллаһ - оны Білуші."
    },
    {
      "resource_id": 113,
      "text": "Тәурат түсірілуден бұрын, Исраилдың / Йаъқуб пайғамбардың /  өз-өзіне тыйым салғанынан басқа барлық тағам Исраил ұрпақтарына рұқсат етілген еді.  / Ей, Мұхаммед! /  Айт: «Егер шын сөзді болсаңдар, онда Тәуратты әкеліп, оны оқыңдар», - деп."
    },
    {
      "resource_id": 113,
      "text": "Ал, кім осыдан кейін өтірікті құрастырып, Аллаһқа жала жапса, міне, солар - нағыз әділетсіздер."
    },
    {
      "resource_id": 113,
      "text": "/ Ей, Мұхаммед! /  Айт: «Аллаһ шын- дықты айтты. Ханиф Ибраһимнің дініне еріңдер. Ол мүшріктерден  / Аллаһқа серік қосушылардан /  емес еді», - деп."
    },
    {
      "resource_id": 113,
      "text": "Ақиқатында, адамдарға ең алғаш салынған - Бәккедегі үй. Ол әлемдер үшін құт-береке әрі тура жол."
    },
    {
      "resource_id": 113,
      "text": "Онда анық белгілер - Ибраһимнің мақамы  / орны /  бар. Кім оған кірсе, аман болады. Аллаһ адамдарға Үйге қажылық жасауды, оның жолына  / Қағбаға баруға / шамасы келгендер үшін міндеттеді. Ал, кім күпірлік етсе  / мұны теріске шығарса / , күмәнсіз, Аллаһ әлемдерден Бай, мұқтаж емес."
    },
    {
      "resource_id": 113,
      "text": "/ Ей, Мұхаммед! /  Айт: «Ей, Кітап берілген қауым! Аллаһтың аяттарына неге күпірлік етесіңдер  / қарсы келесіңдер / ? Ал, Аллаһ сендердің не істеп жатқандарыңа куә ғой», - деп."
    },
    {
      "resource_id": 113,
      "text": "Айт: «Ей, Кітап берілген қауым! Өздерің куә бола тұра, не үшін Аллаһтың жолын бұрмалауға ұмтылып, иманға келгендерді одан тосасыңдар? Аллаһ сендердің не істеп жатқандарыңнан ғапыл  / аңдамай қалушы /  емес», - деп."
    },
    {
      "resource_id": 113,
      "text": "Ей, иманға келгендер! Егер Кітап берілгендердің кейбір тобына бағынсаңдар, иманға келгендеріңнен кейін олар сендерді кәпірлікке қайтарады."
    },
    {
      "resource_id": 113,
      "text": "Сендерге Аллаһтың аяттары оқылып әрі араларында Оның Елшісі бола тұрып, қалайша күпірлік етесіңдер  / сенбей, қарсы келесіңдер / ? Ал, кім Аллаһтан айрылмай ұстаса, сөзсіз, ол тура жолға түсірілген болады."
    },
    {
      "resource_id": 113,
      "text": "Ей, иманға келгендер! Аллаһқа шын  / Оған лайықты түрде болған /  тақуалықпен  / Оның жазасынан шын қорқып, сақтанумен / тақуалық етіңдер әрі Мұсылман күйінде болмаса,  / өзге халде /  өлуші болмаңдар.  / Мұсылман болған күйде ғана өмірден өтіңдер /"
    },
    {
      "resource_id": 113,
      "text": "Барлығың Аллаһтың арқанынан ай­рылмай ұстаңдар әрі бөлінбеңдер. Сондай-ақ, Аллаһтың өздеріңе берген игілігін еске алыңдар, сендер  / бір-біріңе /  жау болған кездеріңде, Ол жүректеріңнің арасын жарастырып, Оның игілігімен бауырларға айналдыңдар. Әрі сендер бір От  / тозақ /  шыңырауының ернеуінде едіңдер, Ол сендерді одан құтқарды. Сендер тура жолмен жүрулерің үшін Аллаһ сендерге Өз аяттарын осылай түсіндіреді."
    },
    {
      "resource_id": 113,
      "text": "Сендердің араларыңда жақсылыққа  / қайырлы іске /  шақыратын, құпталғанға бұйырып, тыйым салынғаннан қайтаратын бір топ болсын. Міне, солар - мұратына жетушілер."
    },
    {
      "resource_id": 113,
      "text": "Өздеріне анық дәлелдер келгеннен кейін бөлініп, қайшылыққа түскен біреулер секілді болмаңдар. Міне, соларға өте үлкен азап бар."
    },
    {
      "resource_id": 113,
      "text": "Ол күні кейбір жүздер ағарып, кейбір жүздер қараяды. Жүздері қарайып кеткендерге: «Сендер иманға келгендеріңнен кейін күпірлік еттіңдер ме  / иманды теріске шығардыңдар ма / ? Енді күпірлік еткендерің үшін азапты татыңдар»,- делінеді."
    },
    {
      "resource_id": 113,
      "text": "Ал, жүздері ағарғандар, Аллаһтың мейірімінде болып, онда мәңгі қалады."
    },
    {
      "resource_id": 113,
      "text": "/ Ей, Мұхаммед! /  Міне, осы - Аллаһтың аяттары. Біз оны саған ақиқатпен оқимыз. Аллаһ әлемдерге  / бүкіл жаратылыстарға / әділетсіздікті қаламайды."
    },
    {
      "resource_id": 113,
      "text": "Әрі аспандағылар мен жердегілер Аллаһтікі және барлық істер Аллаһқа қайтарылады."
    },
    {
      "resource_id": 113,
      "text": "Сендер адамдар үшін шығарылған ең қайырлы үммет болдыңдар. Сендер құпталғанға бұйырып, тыйым салынғаннан қайтарасыңдар және Аллаһқа сенесіңдер. Егер де Кітап берілгендер иманға келгенде, өздері үшін қайырлы болар еді. Олардың арасында иманға келгендер бар. Алайда, олардың көпшілігі бұзықтар  / бойсұнбаушылар / ."
    },
    {
      "resource_id": 113,
      "text": "Олар сендерге азар беруден  / ренжітуден /  басқа ешбір зиян тигізе алмайды. Ал, егер сендермен соғысса, арттарына бұрылады. Содан кейін оларға жәрдем берілмейді."
    },
    {
      "resource_id": 113,
      "text": "Олар Аллаһтың жібімен  / қорғауымен / болмаса және адамдардың жібімен  / келісімі аясында /  болмаса, қай жерде табылса да қорлыққа ұшыратылды. Әрі олар Аллаһтың ашуына тап болып, жоқшылыққа ұшыратылды. Бұл - олардың Аллаһтың аяттарына күпірлік етулері  / мойындамаулары, қарсы келулері /  және өлтіруге құқығы болмаса да пайғамбарларды өлтірулері себепті. Әрі бұл олардың бойсұнбаулары және шектен шыққандықтары үшін."
    },
    {
      "resource_id": 113,
      "text": "Олардың бәрі бірдей емес. Кітап берілген қауымның ішінде сәжде жасап, түні бойы Аллаһтың аяттарын оқитын тура тобы да бар."
    },
    {
      "resource_id": 113,
      "text": "Олар Аллаһқа және Ақирет күніне сенеді, құпталғанға бұйырып, тыйым салынғаннан қайтарады әрі олар игі істерде алдында  / озат /  болуға ұмтылады. Міне, солар - ізгілерден."
    },
    {
      "resource_id": 113,
      "text": "Олар қандай қайырлы іс істесе де ол жоққа шығарылмайды. Аллаһ тақуаларды  / Раббысының жазасынан қорқып, сақтанушыларды /  Білуші."
    },
    {
      "resource_id": 113,
      "text": "Ақиқатында, күпірлік еткендерді  / иманға келмегендерді /  мал дүниелері де, балалары да ешбір нәрсемен Аллаһтан  / Оның азабынан /  құтқара алмайды. Міне, солар - Отта болатындардан, олар онда мәңгі қалушылар."
    },
    {
      "resource_id": 113,
      "text": "Олардың осы өмірде жұмсағандарының мысалы - өздеріне өздері әділетсіздік еткен адамдардың егіндігіне тиіп, оны тып-типыл еткен бір суық желге ұқсайды. Аллаһ оларға әділетсіздік істеген жоқ. Алайда, олар өздеріне әділетсіздік істеді."
    },
    {
      "resource_id": 113,
      "text": "Ей, иманға келгендер! Өздеріңнен болмаған басқаларды дос, сырлас етіп алмаңдар. Олар сендерге нұқсан келтіретін сәтті қалт жібермейді. Олар сендердің қиныншылықта қалуларыңды қалайды. Олардың  / сендерді / жек көрулері көмейлерінен байқалды. Ал, көкіректерінде жасырғандары одан да үлкен. Егер ақылдарыңды істетіп ұғынатын болсаңдар, сендерге аяттарды анықтап түсіндіріп бердік."
    },
    {
      "resource_id": 113,
      "text": "Міне, сендер оларды жақсы көресіңдер, ал олар сендерді жақсы көрмейді. Сендер Кітапқа бүтіндей сенесіңдер. Олар сендерді кездестірсе: «Біз иманға келдік», - дейді. Ал, оңаша қалғанда, сендерге ызаланғаннан бармақтарын шайнайды. Оларға: «Ызаларыңнан өліп кетіңдер», - деп айт. Ақиқатында, Аллаһ - көкіректердегіні жақсы Білуші."
    },
    {
      "resource_id": 113,
      "text": "Егер сендерге бір жақсылық жетсе, бұл оларды қапаландырады, әрі сендерге бір жамандық жетсе, олар бұған қуанады. Ал, егер сабыр етсеңдер әрі тақуа болсаңдар / Аллаһтың жазасынан қорқып, сақтансаңдар / , олардың қулық-сұмдығы сендерге ешбір зиян тигізбейді. Ақиқатында, Аллаһ - олардың не істеп жатқандарын Қамтушы."
    },
    {
      "resource_id": 113,
      "text": "Кезінде,  / ей, Мұхаммед /  сен үйіңнен имандыларды  / мүміндерді /  шайқас орындарына орналастыру үшін ерте шықтың. Аллаһ - әрбір нәрсені Естуші, бәрін Білуші ."
    },
    {
      "resource_id": 113,
      "text": "Сол кезде сендерден екі топ осалдық танытамыз ба деп уайымдады. Ал, ол екеуінің Қамқоршысы - Аллаһ. Имандылар  / мүміндер /  Аллаһқа жүгініп, Оған істерін тапсырсын  / тәуекел етсін / ."
    },
    {
      "resource_id": 113,
      "text": "Әрі Аллаһ сендерге Бәдірде, әлсіз халде болғандарыңда көмек берген еді. Шүкір ету  / берген игіліктеріне алғыс білдіру / үшін Аллаһтан  / Оның тыйғандарынан /  қорқып, сақтаныңдар."
    },
    {
      "resource_id": 113,
      "text": "/ Ей, Мұхаммед! /  Сол кезде сен имандыларға  / мүміндерге / : «Раббыңыз сендерге үш мың періште түсіріп қолдаса жетпей ме?» деп айтуда едің."
    },
    {
      "resource_id": 113,
      "text": "Әрине! Егер сабыр етсеңдер әрі тақуалық қылсаңдар  / Аллаһтың жазасынан қорқып, сақтансаңдар!, сол сәтте олар  / жау әскері /  сендерге бірден келіп қалса,  / сонда / Раббыңыз сендерді белгісі бар бес мың періштемен қолдайды."
    },
    {
      "resource_id": 113,
      "text": "Аллаһ мұны сендерге қуанышты хабар әрі жүректеріңнің орнығуы үшін ғана жасады. Көмек тек қана  бәрінен Үстем, аса Дана  Аллаһтан болады."
    },
    {
      "resource_id": 113,
      "text": "Сөйтіп, сондай күпірлік еткендердің  / иманғакелмегендердің /  бір жағын жойып немесе бетін қайтарып, олардың үміттері орындалмай қайтулары үшін."
    },
    {
      "resource_id": 113,
      "text": "/ Ей, Мұхаммед! /  саған  / бұл /  істе ешнәрсе жоқ. Ол  / Аллаһ /  не олардың істеген күнәсіне шынайы өкініп, Өзіне бойсұнуға қайтуын  / тәубесін /  қабыл етеді немесе оларды азаптайды. Өйткені, олар – әділетсіздер."
    },
    {
      "resource_id": 113,
      "text": "Аспандардағы және жердегі барлық нәрселер Аллаһтікі. Ол қалағанын кешіріп, қалағанын азаптайды. Аллаһ - өте Кешірімді , ерекше Мейірімді."
    },
    {
      "resource_id": 113,
      "text": "Ей, иманға келгендер! Еселеніп көбейген өсімді жемеңдер. Әрі мұраттарыңа жету үшін Аллаһтан  / Оның тыйғандарынан / қорқып, сақтаныңдар,"
    },
    {
      "resource_id": 113,
      "text": "және кәпірлер үшін дайындалған Оттан  / тозақтан /  қорқып, сақтаныңдар,"
    },
    {
      "resource_id": 113,
      "text": "әрі Аллаһқа және Елшісіне бойсұныңдар, рақымына жетулерің үшін ."
    },
    {
      "resource_id": 113,
      "text": "Әрі Раббыңыздың кешіріміне және тақуалар  / Аллаһтың жазасынан қорқып, сақтанушылар /  үшін дайындалған, ені аспандар мен жердей болған - жәннатқа ұмтылыңдар."
    },
    {
      "resource_id": 113,
      "text": "Солар  / тақуалар /  жеңілдікте де және қиындықта да  / Аллаһ разылығы үшін / жұмсайтындар, ашуын ұстайтындар және адамдарды кешіретіндер. Аллаһ жақсылықты ықыласпен істеушілерді жақсы көреді."
    },
    {
      "resource_id": 113,
      "text": "Әрі олар жиіркенішті іс  / үлкен күнә / жасаса немесе өздеріне әділетсіздік етсе, Аллаһты естеріне алып, күнәлары үшін кешірім тілейтіндер. күнәларды Аллаһтан басқа кім кешіреді? Әрі олар істегендерін қасарысып жалғастыра бермейді және олар біледі."
    },
    {
      "resource_id": 113,
      "text": "Міне, солардың қайтарым сыйы - олардың Раббысынан кешірім және астынан өзендер ағып жататын әрі олар онда мәңгі қалатын  / Жәннаттағы /  бақтар. Амал етушілердің сыйы қандай жақсы!"
    },
    {
      "resource_id": 113,
      "text": "Сендерден бұрын да түрлі жолдар  / жағдайлар /  өтті. Жер жүзін аралап, жалғанға шығарушылардың ақыры қандай болғанын қараңдар."
    },
    {
      "resource_id": 113,
      "text": "Бұл  / Құран /  - адамдар үшін анық түсіндіру әрі тақуалар  / Аллаһтың жазасынан қорқып, сақтанушылар /  үшін жолбасшы  / тура жолды ұстануға басшылық /  және насихат."
    },
    {
      "resource_id": 113,
      "text": "Босаңсымаңдар әрі қайғырмаңдар, егер иманды  / мүмін /  болсаңдар, сендер жоғарысыңдар."
    },
    {
      "resource_id": 113,
      "text": "Егер сендер жарақат алсаңдар, ақиқатында ол адамдар да сондай жарақат алған еді. Аллаһ иманға келгендерді білуі әрі сендерден шәһидтер таңдап алуы үшін осындай күндерді адамдардың араларында алмастырып тұрады. Аллаһ әділетсіздерді жақсы көрмейді."
    },
    {
      "resource_id": 113,
      "text": "Әрі бұл Аллаһтың имандыларды  / мүміндерді /  тазартып, кәпірлерді жоюы үшін."
    },
    {
      "resource_id": 113,
      "text": "Әлде, Аллаһ сендерден күресушілер мен сабыр етушілерді айқындамай тұрып, жәннатқа кіреміз деп есептедіңдер ме?"
    },
    {
      "resource_id": 113,
      "text": "Ақиқатында, сендер өлімге кездеспей тұрып, оны тілеуші едіңдер. Енді оны көрдіңдер де қарап қалдыңдар."
    },
    {
      "resource_id": 113,
      "text": "Мұхаммед бір Елші ғана. Одан бұрын да елшілер өтті. Егер ол өлсе, не өлтірілсе арттарыңа қайтып кетесіңдер ме? Кім артына қайтатын болса, Аллаһқа ешбір зиян келтіре алмайды. Аллаһ шүкір етушілердің  / берген игіліктеріне алғыс білдірушілердің! қайтарым сыйын, әлі-ақ береді."
    },
    {
      "resource_id": 113,
      "text": "Әрбір жан тек Аллаһтың рұқсатымен ғана, анық жазылып белгіленген мерзімде өледі. Әрі кім осы өмірдің сыйын қаласа, оған одан береміз. Ал, кім соңғы, мәңгілік өмірдің  / ақиреттің /  сыйын қаласа, оған да одан береміз. Әрі Біз шүкір етушілердің I берген игіліктерімізге алғыс білдірушілердің / қайтарым сыйын жақында береміз."
    },
    {
      "resource_id": 113,
      "text": "Қаншама пайғамбар өтті, Раббысына берілген көптеген адамдар олармен бірге соғысты. Олар Аллаһ жолында бастарына түскенге босаңсымады, әлсіздік танытпады және мойымады. Аллаһ сабыр етушілерді жақсы көреді."
    },
    {
      "resource_id": 113,
      "text": "Олардың сөздері: «Раббымыз! Біздің күнәларымызды және ісіміздегі шек­тен шығуымызды кешір әрі табандарымызды бекіт және кәпірлерге қарсы бізге көмек бер!» - деп айтулары ғана болды."
    },
    {
      "resource_id": 113,
      "text": "Аллаһ оларға осы өмірдің сыйын әрі соңғы, мәңгілік өмір  / ақирет /  сыйының ең көркемін берді. Аллаһ жақсылықты ықыласпен істеушілерді жақсы көреді."
    },
    {
      "resource_id": 113,
      "text": "Ей, иманға келгендер! Егер күпірлік еткендерге  / қарсы келгендерге, имансыздарға / бағынсаңдар, олар сендерді арттарыңа қайтарады. Сонда зиян шеккендерге айналасыңдар."
    },
    {
      "resource_id": 113,
      "text": "Ақиқатында, сендердің қамқоршыларың - Аллаһ! Ол - көмек берушілердің ең қайырлысы."
    },
    {
      "resource_id": 113,
      "text": "Аллаһқа серік етіп, Ол ешбір дәлел түсірмеген нәрсені таңғандықтары үшін күпірлік еткендердің  / Аллаһқа серік қосушылардың! жүректеріне үрей саламыз. Әрі олардың баспанасы - От  / тозақ / . Әділетсіздердің тұрағы неткен жаман!"
    },
    {
      "resource_id": 113,
      "text": "Ақиқатында, Аллаһтың рұқсатымен сендер оларды қырып жатқан кездеріңде, Аллаһ сендерге берген уәдесін шындыққа шығарды. Ал, Аллаһ өздеріңе ұнататын нәрселеріңді көрсеткеннен кейін осалдық таныттыңдар және берілген бұйрық жөнінде тартысып, бағынбай кеттіңдер. Сендердің іштеріңде осы өмірді қалайтындар бар әрі сендердің іштеріңде соңғы мәңгілік өмірді  / ақиретті /  қалайтындар бар. Содан кейін Ол сендерді сынау үшін олардан кері бұрды. Әрі Ол сендерді кешірді. Аллаһ имандыларға  / мүміндерге /  кеңшілік Иесі."
    },
    {
      "resource_id": 113,
      "text": "Сол кезде Елші арттарыңнан сендерді шақырса да ешкімге қайырылмай,  / жоғарыға / қаша жөнелдіңдер. Сонда Ол  / Аллаһ /  жіберіп алғандарыңа және бастарыңа түскенге күйінбеулерің үшін қайғы үстіне қайғыны қайтарым ретінде берді. Аллаһ - не істеп жатқандарыңнан Хабардар."
    },
    {
      "resource_id": 113,
      "text": "Кейін, қайғыдан соң, Ол сендерге бір бөлігіңді баурап алған тыныштықты қалғу  / жеңіл ұйқы /  түрінде түсірді. Ал, басқа бір топ Аллаһ туралы, надандық дәуіріндегідей шындыққа сай келмейтін ой ойлап: «Осы істен бізге бір нәрсе бар ма?» - деп өздері жайлы уайымда болды.  / Ей, Мұхаммед! /  Айт: «Ақиқатында барлық іс Аллаһтың еркінде», - деп. Олар саған әшкере етпейтіндерін іштерінде жасырады да: «Осы істен бізге бір нәрсе болғанда, осы жерде өлтірілмес едік», - дейді. Айт: «Сендер үйлерінде болсаңдар да өлтірілуі  / тағдырында /  жазылғандар, өздері жер құшатын орынға барар еді. Бұл - Аллаһтың сендердің көкіректеріңдегіні сынауы үшін әрі жүректеріңдегіні тазартуы үшін. Аллаһ көкіректердегіні  / жүректердегіні /  жақсы Білуші."
    },
    {
      "resource_id": 113,
      "text": "Ақиқатында, екі топ бетпе-бет келген күні сендерден артқа бұрылғандарды, кейбір істеп өткендері  / күнәлары /  себебінен шайтан сүріндірген еді. Аллаһ оларды кешірді. Сөзсіз, Аллаһ - өте Кешірімді, аса Ұстамды."
    },
    {
      "resource_id": 113,
      "text": "Ей, иманға келгендер! Жер жүзінде сапарда немесе жорықта болған бауырлары туралы: «Егер де олар қасымызда болғанда өлмес те, әрі өлтірілмес те еді», - дейтін күпірлік етушілер  / мұнафиқтар мен имансыздар /  тәрізді болмаңдар. Аллаһ бұны  / айтқан сөздерін /  олардың жүректеріне қайғы-қасірет ету үшін істеді. Аллаһ тірілтеді және өлтіреді. Әрі Аллаһ сендердің не істеп жатқандарыңды Көруші."
    },
    {
      "resource_id": 113,
      "text": "Егер Аллаһ жолында өлтірілсеңдер немесе өлсеңдер, әлбетте, Аллаһтың кешірімі мен мейірімі олардың  / кәпірлердің /  жиғандарынан қайырлы."
    },
    {
      "resource_id": 113,
      "text": "Егер өлсеңдер де, не өлтірілсеңдер де, міндетті түрде Аллаһқа жиналасыңдар."
    },
    {
      "resource_id": 113,
      "text": "/ Ей, Мұхаммед! /  Сен оларға Аллаһтың мейірімімен жұмсақтық таныттың. Егер дөрекі, қатал жүректі болғаныңда, олар маңайыңнан тарап кетер еді. Оларды кешір және олар үшін  / Аллаһтан /  кешірім тіле әрі іс жөнінде олармен кеңес. Қашан  / бір іске /  шешім қабылдасаң, Аллаһқа жүгініп, Оған ісіңді тапсыр  / тәуекел ет / . Шын мәнінде, Аллаһ Өзіне жүгініп, Оған істерін тапсырушыларды  / тәуекел етушілерді /  жақсы көреді."
    },
    {
      "resource_id": 113,
      "text": "Егер Аллаһ сендерге жәрдем берсе, сендерді ешкім жеңе алмайды. Ал, егер, сендерді көмексіз қалдырса, Одан кейін сендерге жәрдем беретін кім бар? Имандылар  / мүміндер /  Аллаһқа жүгініп, Оған істерін тапсырсын  / тәуекел етсін / ."
    },
    {
      "resource_id": 113,
      "text": "Ешбір пайғамбарға  / олжаны /  өтірікпен өзіне иемденіп алу лайық емес. Ал, кім өтірікпен алып иемденген болса, Қайта тірілу күні сол алғанымен келеді. Содан кейін әрбір жанға әділетсіздік етілмей, тапқаны толық беріледі."
    },
    {
      "resource_id": 113,
      "text": "Аллаһтың разы болғанына еруші адам Аллаһтың ашуына ұшырап, тұрағы Жаһаннам болған біреу секілді ме? Ал ол баратын жер қандай жаман."
    },
    {
      "resource_id": 113,
      "text": "Олар Аллаһтың алдында - түрлі дәрежелерде. Әрі Аллаһ - олардың не істеп жатқанын Көруші."
    },
    {
      "resource_id": 113,
      "text": "Ақиқатында, Аллаһ имандыларға  / мүміндерге /  Оның аяттарын оқитын, оларды тазартатын және Кітап пен даналықты  / сүннетті /  үйрететін өз іштерінен бір Елші жіберіп, оларға игілік жасады. Ал, олар бұрын анық адасуда болған еді."
    },
    {
      "resource_id": 113,
      "text": "Сендер  / Ұхудта /  бір қиындыққа ұшырағанкездеріңде, бұрын өздерің олар­ды  / Бәдірде / бұдан екі есе қиындыққа ұшыратқан бола тұрып: «Бұл  / жеңіліс /  қай- дан келді?» - демедіңдер ме?  / Ей, Мұхаммед! / Айт: «Бұл өздеріңнен» - деп. Ақиқатында, Аллаһ - барлық нәрсені Жасай алушы ."
    },
    {
      "resource_id": 113,
      "text": "Әрі екі топ бетпе-бет келген күні сендердің бастарыңа түскен нәрсе - Аллаһтың рұқсатымен және имандыларды білу үшін болды."
    },
    {
      "resource_id": 113,
      "text": "Әрі мұнафиқ болғандарды да білуі  / анықтауы /  үшін. Оларға: «Келіңдер, Аллаһ жолында соғысыңдар немесе қорғаныңдар»делінген еді. Олар: «Соғысты  / болатынын / білгенімізде, әлбетте арттарыңнан ерер едік»,- деді. Сол күні олар, иманға қарағанда күпірге  / имансыздыққа /  жақын еді. Олар тілдерімен жүректерінде жоқнәрсені айтады. Негізінде,Аллаһ олардың не жасырып тұрғандарын жақсы біледі."
    },
    {
      "resource_id": 113,
      "text": "/ Ей, Мұхаммед! /  Өздері  / жорыққа шықпай /  отырып қалып, бауырлары туралы: «Егер олар бізді тыңдағанда, өлтірілмес еді»,дегендерге айт: «Егер шын сөзді болсаңдар, өздеріңнен өлімді қайтарыңдаршы» - деп."
    },
    {
      "resource_id": 113,
      "text": "Әрі Аллаһ жолында өлтірілгендерді өлі деп есептеме. Негізінде, олар тірі, Раббысының құзырында ризық алуда,"
    },
    {
      "resource_id": 113,
      "text": "өздеріне - Аллаһ Өз кеңшілігінен бергеніне шаттануда әрі өздеріне әлі қосылмаған арттарындағыларға  / ерушілерге /  еш қорқыныш жоқтығына және олардың қайғырмайтындығына қуануда."
    },
    {
      "resource_id": 113,
      "text": "Олар Аллаһтың игілігі мен кеңшілігіне және имандылардың  / мүміндердің /  ақысын Аллаһтың зая кетірмейтіндігіне қуанады,"
    },
    {
      "resource_id": 113,
      "text": "олар өздері  / Ұхуд соғысында /  жарақат алғаннан кейін де Аллаһқа және Елшіге жауап бергендер  / бойсұнғандар / . Олардан игілік істегендерге және тақуалық еткендерге  / Аллаһтың жазасынан қорқып, сақтанғандарға /  ұлы сый бар."
    },
    {
      "resource_id": 113,
      "text": "Оларға адамдар: «Расында адамдар сендерге қарсы жиналды, олардан қорқыңдар!» - дегенде, бұл олардың имандарын күшейте түсіп: «Бізге Аллаһ жеткілікті, Ол қандай жақсы - әл-Уакийл  / тапсырылғанды қорғап, сақтаушы / », - деп жауап берді."
    },
    {
      "resource_id": 113,
      "text": "Әрі оларға еш жамандық тимей Аллаһтың игілігі және кеңшілігімен қайтып оралды және олар Аллаһтың ризалығына ерді. Аллаһ - ұлы кеңшілік иесі."
    },
    {
      "resource_id": 113,
      "text": "Шын мәнінде, сол - шайтан, өзіне ерушілерді ғана қорқытады. Сондықтан олар­дан қорықпаңдар, иманды  / мүмін / болсаңдар Менен қорқыңдар."
    },
    {
      "resource_id": 113,
      "text": "/ Ей, Мұхаммед! /  Күпірлікке  / иманды теріске шығаруға /  асыққандар сені қайғыртпасын. Ақиқатында, олар Аллаһқа ешқандай зиян келтіре алмайды. Аллаһ оларға соңғы, мәңгілік өмірде  / ақиретте /  ешбір үлес бермеуді қалайды. Әрі оларға өте үлкен азап бар."
    },
    {
      "resource_id": 113,
      "text": "Ақиқатында, иманның орнына күпірлікті  / имансыздықты /  сатып алғандар Аллаһқа ешқандай зиян тигізе алмайды. Әрі оларға күйзелтуші азап бар."
    },
    {
      "resource_id": 113,
      "text": "Әрі сондай күпірлік еткендер  / иманға келуден бас тартқандар / , оларға уақыт беруімізді, өздері үшін қайырлы деп ойламасын. Негізінде, оларға күнәларының көбеюі үшін ғана уақыт береміз. Оларға қорлаушы азап бар."
    },
    {
      "resource_id": 113,
      "text": "/ Ей, Мұхаммед! /  Аллаһ жақсыдан жаманды айырғанға дейін имандыларды  / мүміндерді /  сендер болған осы халде  / жағдайда / қалдырып қоюшы емес. Аллаһ сендерге ғайыпты білдірмейді. Бірақ, Аллаһ елшілері арасынан Өз қалағанын таңдап алады. Ендеше Аллаһқа және Оның елшілеріне сеніңдер! Егер иманға келсеңдер және тақуалық қылсаңдар  / Аллаһтың жазасынан қорқып, сақтансаңдар / сендерге ұлы сый бар."
    },
    {
      "resource_id": 113,
      "text": "Аллаһтың Өз кеңшілігінен бергеніне сараңдық ететіндер, оны өздері үшін қайырлы деп ойламасын. Керісінше, бұл - оларға жамандық. Қайта тірілу күні олар сараңдық етіп, бермеген нәрселерімен оратылады. Аспандар мен жердің мирасы Аллаһтікі. Аллаһ - не істеп жатқандарыңнан Хабардар."
    },
    {
      "resource_id": 113,
      "text": "Ақиқатында, Аллаһ олардың  / иудейлердің / : «Аллаһ кедей, біз баймыз», - деген сөздерін естіді. Олардың айтқандарын және құқығы болмаса да пайғамбарларды өлтіргендерін жазамыз әрі  / Оларға / : «Өртеуші оттың азабын татыңдар!» - дейміз."
    },
    {
      "resource_id": 113,
      "text": "Бұл - өз қолдарың дайындағаны  / істеген күнәларың /  себепті, өйткені Аллаһ құлдарына еш әділетсіздік етуші емес."
    },
    {
      "resource_id": 113,
      "text": "/ Ей, Мұхаммед! /  Сондай: «От жалмап қоятын бір құрбандық алып келмейінше, Аллаһ бізден Елшіге сенбеуіміз жайлы серт алды», - дегендерге айт: «Ақиқатында сендерге менен бұрын да анық дәлелдермен және өздерің айтқан нәрсемен елшілер келген еді. Шын сөзді болсаңдар, сонда оларды не үшін өлтірдіңдер?» - деп."
    },
    {
      "resource_id": 113,
      "text": "/ Ей, Мұхаммед! /  Егер олар сені өтірікке шығарса, ақиқатында, анық белгі- дәлелдермен, жазбалармен және нұрландырушы Кітаппен келген сенен бұрынғы елшілер де өтірікке шығарылған еді."
    },
    {
      "resource_id": 113,
      "text": "Әрбір жан өлім  / дәмін /  татады. Шын мәнінде, Қайта тірілу күні сендер­ге ақыларың толық беріледі. Сонда кім Оттан  / тозақтан /  алыстатылып, Жәннатқа кіргізілсе, ол шынымен табысқа жетті. Ал, бұл өмір - бар болғаны алдамшы рахаттың  / өткінші пайдаланудың /  ғана нәрсесі."
    },
    {
      "resource_id": 113,
      "text": "Сендер міндетті түрде мал-дүниелеріңмен және өздеріңмен сыналасыңдар әрі өздеріңнен бұрынғы Кітап берілгендер мен серік қосушылардан көп реніш естисіңдер. Егер сабыр етсеңдер және тақуалық қылсаңцар  / Аллаһтың жазасынан қорқып, сақтансаңдар /  ақиқатында, бұл шешімді / табандылықтанытатын /  істерден."
    },
    {
      "resource_id": 113,
      "text": "Кезінде Аллаһ, Кітап берілгендерден: «Оны міндетті түрде адамдарға түсіндіресіңдер әрі жасырмайсыңдар», - деп серт алды. Алайда, олар оны  / сертті / арттарына тастап, орнына болмашы бағаны  / бұл дүниелікті /  сатып алды. Олардың сатып алғандары қандай жаман!"
    },
    {
      "resource_id": 113,
      "text": "/ Ей, Мұхаммед! /  Істегендеріне мәз болып, істемегендері үшін өздеріне мақтау айтылуын ұнататындарды азаптан құтылады деп ойлама. Оларға күйзелтуші азап бар."
    },
    {
      "resource_id": 113,
      "text": "Аспандардың және жердің билігі Аллаһтікі. Аллаһ - барлық нәрсені Жасай алушы."
    },
    {
      "resource_id": 113,
      "text": "Ақиқатында, аспандардың және жердің жаратылуында, түн мен күндіздің ауысуында ақыл иелері үшін белгілер бар,"
    },
    {
      "resource_id": 113,
      "text": "солар Аллаһты түрегеп тұрып, отырған күйі және жамбастап жатып еске алады, әрі аспандардың және жердің жаратылуы жайында ойланып: «Раббымыз! Сен бұны босқа жаратпадың! Сен  / барлық кемшіліктен / пәксің! Бізді От  / тозақ /  азабынан сақта!"
    },
    {
      "resource_id": 113,
      "text": "Раббымыз! Ақиқатында Сен кімді Отқа кіргізсең, оны шынымен қорлыққа ұшыратасың. Әділетсіздерге ешбір жәрдемші жоқ."
    },
    {
      "resource_id": 113,
      "text": "Раббымыз! Біз «Өздеріңнің Раббыңа сеніңдер» - деп, иманға үндеп жүрген үндеушіні естіп, иманға келдік. Раббымыз! Біздің күнәларымызды кешір, жамандықтарымызды өшір  / тазарт /  әрі біздің жанымызды ізгілермен бірге ал."
    },
    {
      "resource_id": 113,
      "text": "Раббымыз! Бізге елшілерің арқылы уәде еткеніңді бер және бізді Қайта тірілу күні қорлама. Ақиқатында, Сен уәдеңді бұзбайсың», - деп тілейді."
    },
    {
      "resource_id": 113,
      "text": "Сонда Раббысы оларға: «Анығында, Мен сендерден амал істеуші еркек не әйелдің амалын зая кетірмеймін. Сендер - бір-біріңненсің. Ал, сондай қоныс аударған, жұрттарынан қуылған, Менің жолымда жапа шеккен, соғысқан және өлтірілгендердің жаман істерін кешіріп, оларды астынан өзендер ағып жататын  / Жәннаттағы /  бақтарға кіргіземін. Бұл - Аллаһтан бір сый ретінде. Сыйдың көркемі - Аллаһта», - деп жауап берді."
    },
    {
      "resource_id": 113,
      "text": "/ Ей, Мұхаммед! /  Сені күпірлік етушілердің  / Аллаһтың дінін мойындамағандардың /  елді аралап жүруі еш алдандырмасын."
    },
    {
      "resource_id": 113,
      "text": "/ бұл /  аз ғана пайдалану. Одан соң олардың «паналайтын жайы» - Жаһаннам. Ол қандай жаман орын."
    },
    {
      "resource_id": 113,
      "text": "Алайда, Раббысынан  / Оның жазасы­нан /  қорқып, сақтанғандарға, астынан өзендер ағып жатқан  / Жәннаттағы /  бақтар бар, олар онда мәңгі қалушы. Бұл - Аллаһтан сый-сияпат ретінде. Әрі Аллаһтағы нәрселер ізгілер үшін қайырлы."
    },
    {
      "resource_id": 113,
      "text": "Ақиқатында, Кітап берілген қауымның ішінде Аллаһқа әрі сендерге түсірілгенге  / Құранға /  және өздеріне түсірілгенге  / Тәурат пен Інжілге /  сенетіндер, Аллаһқа берілгендер, Аллаһтың аяттарының орнына болмашы бағаны  / бұл дүниелікті / сатып алмайтындар бар. Міне, солардың сыйы - олардың Раббысында. Негізінде, Аллаһ - есепті жылдам алушы."
    },
    {
      "resource_id": 113,
      "text": "Ей, иманға келгендер! Сабыр етіңдер әрі сабырда үстем болыңдар. Шепті күзетіңдер және мұраттарыңа жету үшін Аллаһтан  / Оның тыйғандарынан /  қорқып, сақтаныңдар / ."
    }
  ],
  "meta": {
    "translation_name": "Khalifah Altai",
    "author_name": "Khalifah Altai",
    "filters": { "resource_id": 113, "chapter_number": "3" }
  }
}
