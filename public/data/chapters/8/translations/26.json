{
  "translations": [
    {
      "resource_id": 26,
      "text": "Dotazují se tě na kořist. Rci: \"Kořist náleží Bohu a poslu. Bojte se Boha, dohodněte se mezi sebou a poslouchejte Boha a posla Jeho, jste-li věřící!\""
    },
    {
      "resource_id": 26,
      "text": "Věřícími jsou věru ti, jichž srdce se zachvívají, když Boha je vzpomínáno, a jichž víra se znásobí, když přednášena jsou jim Jeho znamení, a na Pána svého spoléhají,"
    },
    {
      "resource_id": 26,
      "text": "modlitbu dodržují a z toho, co jsme jim uštědřili, rozdávají."
    },
    {
      "resource_id": 26,
      "text": "Toto jsou praví věřící, pro ně jsou připraveny hodnosti vysoké u Pána jejich i odpuštění i příděl štědrý."
    },
    {
      "resource_id": 26,
      "text": "Vzpomeň, jak tě Pán tvůj vyvedl z domu tvého s pravdou, zatímco některým věřícím se to nelíbilo,"
    },
    {
      "resource_id": 26,
      "text": "takže se s tebou hádali kvůli pravdě poté, co jim byla ukázána, tak jako by byli vlečeni na smrt, sami se na to dívajíce."
    },
    {
      "resource_id": 26,
      "text": "Tehdy vám Bůh slíbil, že jeden ze dvou oddílů bude patřit vám: a vy jste si přáli, aby na vás připadl oddíl jiný než silou vládnoucí. Bůh chtěl potvrdit pravdu slovy Svými a vyhubit do posledního nevěřící,"
    },
    {
      "resource_id": 26,
      "text": "aby dokázal pravdivost pravdy a zničil falešnost, i když se to nelíbilo provinilým."
    },
    {
      "resource_id": 26,
      "text": "A hle, obrátili jste se o pomoc k Pánu Svému a On vyslyšel vás řka: \"Podpořím vás věru tisícem andělů, jdoucích jeden za druhým!\""
    },
    {
      "resource_id": 26,
      "text": "A učinil to Bůh jen jako zvěst radostnou pro vás, aby se uklidnila srdce vaše. A vítězná pomoc jedině od Boha přichází - a Bůh věru je všemohoucí, moudrý."
    },
    {
      "resource_id": 26,
      "text": "A hle, zahalil vás dřímotou na znamení bezpečí od Něho a seslal vám s nebe vodu, aby vás jí očistil a odňal od vás špínu satanovu a aby posílil srdce vaše a upevnil paty vaše."
    },
    {
      "resource_id": 26,
      "text": "A hle, Pán tvůj vnukl andělům: \"Jsem s vámi, podpořte tedy ty, kdož uvěřili! Já vrhnu do srdcí těch, kdož nevěří, hrůzu a vy bijte je po šíjích a bijte je po všech prstech!\""
    },
    {
      "resource_id": 26,
      "text": "A toto je za to, že vzpouzeli se Bohu a poslu Jeho. A ten, kdo se vzpouzí Bohu a poslu Jeho . . . a Bůh je strašný ve svém trestání."
    },
    {
      "resource_id": 26,
      "text": "Toto je trest váš, ochutnejte ho a vězte, že pro nevěřící přichystán je trest ohně pekelného."
    },
    {
      "resource_id": 26,
      "text": "Vy, kteří věříte! Když se na pochodu střetnete s nevěřícími, neobracejte se k nim zády!"
    },
    {
      "resource_id": 26,
      "text": "A kdokoliv se k nim v ten den obrátí zády s výjimkou toho, kdo obrátí se k jinému boji nebo se vzdálí, aby se připojil k jinému oddílu, ten uvalí na sebe hněv Boží a útulkem jeho se stane peklo - a jak hnusný je to cíl konečný!"
    },
    {
      "resource_id": 26,
      "text": "Nejste to vy, kdo je zabili, ale Bůh je zabil; a nevrhals ty, když jsi vrhal, nýbrž byl to Bůh, kdo vrhal, aby vyzkoušel věřící zkouškou dobrou, od Něho přicházející, vždyť Bůh slyšící je, vševědoucí!"
    },
    {
      "resource_id": 26,
      "text": "Toto je pro vás! A Bůh věru zmaří každou lest nevěřících!"
    },
    {
      "resource_id": 26,
      "text": "Jestliže jste si přáli rozhodnutí, tedy vám již rozhodnutí přišlo. Jestliže však přestanete, bude to pro vás lepší; začnete-li však znovu, pak i my začneme znovu, a nebudou vám nic platné vaše sbory, ať jakkoliv jsou početné, vždyť Bůh je s věřícími!"
    },
    {
      "resource_id": 26,
      "text": "Vy, kteří věříte! Poslouchejte Boha a posla Jeho a neodvracejte se od něho, zatímco mu nasloucháte!"
    },
    {
      "resource_id": 26,
      "text": "A nebuďte jako ti, kteří říkali \"Slyšeli jsme\", ale zatím vůbec neposlouchali."
    },
    {
      "resource_id": 26,
      "text": "Nejhoršími tvary před Bohem jsou věru hluší a němí, kteří neuvažují rozumně."
    },
    {
      "resource_id": 26,
      "text": "Kdyby v nich byl Bůh rozpoznal něco dobrého, věru by jim byl dal slyšet, ale i kdyby jim byl dal slyšet, byli by se zády otočili a odvrátili se."
    },
    {
      "resource_id": 26,
      "text": "Vy, kteří věříte! Odpovídejte na výzvu Boha a posla Jeho, když ten vás volá k tomu, co život vám dává. A vězte, že Bůh stojí mezi člověkem a srdcem jeho a že k Němu budete shromážděni!"
    },
    {
      "resource_id": 26,
      "text": "A bojte se pokušení, jež nepostihuje výlučně jen ty, kdož z vás jsou nespravedliví! A vězte, že Bůh je strašný ve svém trestání!"
    },
    {
      "resource_id": 26,
      "text": "Vzpomeňte si, jak bylo vás málo a byli jste poníženými v zemi a báli jste se, že vás lidé odvlekou násilím! Tehdy vám dal útočiště a podpořil vás pomocí Svou a uštědřil vám pokrmy výtečné - snad budete vděční!"
    },
    {
      "resource_id": 26,
      "text": "Vy, kteří věříte! Nezrazujte Boha ani posla, vždyť byste zradili vědomě důvěru, která je vám dána."
    },
    {
      "resource_id": 26,
      "text": "Vězte, že majetky vaše i děti vaše jsou jen pokušením, zatímco u Boha je odměna nesmírná."
    },
    {
      "resource_id": 26,
      "text": "Vy, kteří věříte! Budete-li bohabojní, On dá vám spásné rozlišení a promine vám vaše špatné činy a odpustí vám; vždyť Bůh je pln laskavosti nesmírné."
    },
    {
      "resource_id": 26,
      "text": "A hle, ti, kdož neuvěřili; strojili proti tobě úklady, aby tě zadrželi anebo zabili či vyhnali.A chystali úklady, avšak i Bůh chystal úklady - a Bůh je nejlepší v strojení úkladů."
    },
    {
      "resource_id": 26,
      "text": "A když byla jim přednášená znamení Naše, řekli: \"Tahle už jsme slyšeli, a kdybychom chtěli, mohli bychom říkat podobné věci, vždyť to není nic jiného než povídačky starých!\""
    },
    {
      "resource_id": 26,
      "text": "A řekli: \"Bože veliký, jestliže toto je ta pravda, jež od Tebe přichází, pak na nás sešli déšť kamení z nebe nebo nás postihni hned trestem bolestným!\""
    },
    {
      "resource_id": 26,
      "text": "Bůh však není takový, aby je ztrestal, když jsi mezi nimi - ani nechce být Bůh vykonavatelem jich potrestání, dokud budou prosit o slitování."
    },
    {
      "resource_id": 26,
      "text": "Proč však by je Bůh nepotrestal nyní, když odhánějí věřící od Mešity posvátné, ač nejsou ochránci jejími? Ochránci jejími jsou pouze bohabojní; avšak většina z nevěřících to neví."
    },
    {
      "resource_id": 26,
      "text": "A modlitba nevěřících u chrámu sestává pouze z pískání a tleskání dlaněmi. Ochutnejte tedy trest za to, že byli jste nevěřící!"
    },
    {
      "resource_id": 26,
      "text": "Ti, kdož nevěří, rozdávají své jmění, aby odvraceli jiné z cesty Boží; a až je úplně rozdají, zbude jim jen zármutek a potom budou poraženi. A ti, kdož neuvěřili, budou v pekle shromážděni,"
    },
    {
      "resource_id": 26,
      "text": "aby Bůh mohl oddělit špatného od dobrého, aby mohl postavit jednoho zlého proti druhému, aby je všechny shromáždil a ujistil v pekle - a to budou ti, kdož ztrátu utrpí."
    },
    {
      "resource_id": 26,
      "text": "A těm, kdož jsou nevěřící, řekni, že přestanou-li, bude jim odpuštěno to, co se již stalo; jestliže však znovu začnou, pak naplní se obvyklý osud předešlých."
    },
    {
      "resource_id": 26,
      "text": "Bojujte tedy proti nim, aby už nebylo pokušení k odpadlictví a aby všechno náboženství bylo jen Boží.Jestliže však přestanou, pak Bůh jasně vidí vše, co dělají."
    },
    {
      "resource_id": 26,
      "text": "A jestliže se obrátí zády, vězte, že Bůh je vaším ochráncem; jak výtečný to ochránce a jak výtečný to pomocník!"
    },
    {
      "resource_id": 26,
      "text": "A vězte, že zmocníte-li se jakékoliv kořisti, náleží z ní jedna pětina Bohu a poslu, příbuzným, sirotkům, nuzným a po cestě Boží jdoucímu, věříte-li v Boha a v to, co jsme seslali služebníku Svému v den spásy, v den, kdy střetla se obě vojska. A Bůh je mocný nade všem věcmi."
    },
    {
      "resource_id": 26,
      "text": "A hle, byli jste na bližším svahu a oni byli na vzdálenějším svahu a jezdci byli níže pod vámi; a kdybyste si byli umluvili schůzku, věru byste se byli hádali o místo a čas této schůzky,avšak vše se událo tak, aby Bůh rozhodl věc, jež měla být splněna, a aby zahynul ten, kdo zahynul, v souladu s jasným důkazem, a aby zůstal naživu ten, kdo zůstal naživu, v souladu s jasným důkazem. A Bůh je věru slyšící, vševědoucí!"
    },
    {
      "resource_id": 26,
      "text": "A hle, Bůh ti je ukázal ve snu tvém v menším počtu, neboť kdyby ti je byl ukázal početnější, byli byste ztratili odvahu a byli byste se hádali o této věci, avšak Bůh vás uklidnil, neboť On dobře zná, co hrudi vaše skrývají."
    },
    {
      "resource_id": 26,
      "text": "A hle, On ukázal vám je ve chvíli střetnutí tak, že jevili se zrakům vašim méně početnými, a zmenšil i počet váš ve zracích jejich, aby Bůh mohl rozhodnout věc, jež měla být splněna. A k Bohu se navrátí všechny věci."
    },
    {
      "resource_id": 26,
      "text": "Vy, kteří věříte! Kdykoliv střetnete se s nějakým oddílem, vytrvejte pevně a vzývejte často Boha - snad dosáhnete úspěchu!"
    },
    {
      "resource_id": 26,
      "text": "Poslouchejte Boha a posla Jeho a nehádejte se, abyste neztratili odvahu a neodvrátil se od vás vítr příznivý! Buďte trpěliví, neboť Bůh stojí na straně trpělivých!"
    },
    {
      "resource_id": 26,
      "text": "Nebuďte jako ti, kdož vyrazili ze svých obydlí domýšlivě a stavějíce se na odiv lidem, aby odvraceli jiné od cesty Boží - však Bůh objímá ve vědění svém vše, co dělají."
    },
    {
      "resource_id": 26,
      "text": "A hle, satan jim zkrášlil skutky jejich a řekl: \"Dnes není mezi lidmi nikoho, kdo by vás porazil, a já jsem spojencem vaším!\" Když však obě vojska se octla na dohled, tu dal se na ústup a zvolal: \"Já nejsem za vás odpovědný, neboť já věru vidím to, co vy nevidíte. Bojím se Boha, neboť Bůh strašný je ve svém trestání!\""
    },
    {
      "resource_id": 26,
      "text": "A hle, řekli pokrytci a ti, jichž srdce jsou nemocná: \"Tyto lidi oklamalo náboženství jejich!\" Ale ten, kdo se spoléhá na Boha - vždyť Bůh mocný je i moudrý."
    },
    {
      "resource_id": 26,
      "text": "Kéž bys mohl vidět, až andělé odvolají ty, kdož byli nevěřící, a budou je bít po tvářích a po zádech volajíce: \"Okuste nyní trestu spalujícího"
    },
    {
      "resource_id": 26,
      "text": "za to, co ruce vaše dříve prováděly! Bůh však neukřivdí služebníkům Svým.\""
    },
    {
      "resource_id": 26,
      "text": "Osud jejich bude jako osud rodu Faraónova a těch, kdož byli před nimi: neuvěřili ve znamení Boží a Bůh je uchvátil za hříchy jejich, vždyť Bůh je silný a strašný ve svém trestání."
    },
    {
      "resource_id": 26,
      "text": "A to je proto, že Bůh není takový, aby měnil Své dobrodiní,jímž omilostnil lid nějaký, pokud oni nezmění to, co je v duších jejich - a Bůh věru je slyšící, vševědoucí."
    },
    {
      "resource_id": 26,
      "text": "A dopadne to s nimi jako s rodem Faraónovým a těch, kdož byli před nimi: znamení Pána svého za lež prohlásili a My jsme je zahubili; a utopili jsme rod Faraónův, neboť všichni byli nespravedliví."
    },
    {
      "resource_id": 26,
      "text": "Nejhoršími tvory před Bohem jsou ti, kdo byli zatvrzele nevěřící a stále ještě nevěří,"
    },
    {
      "resource_id": 26,
      "text": "a ti, s nimiž jsi uzavřel smlouvu a kteří potom pokaždé tuto smlouvu porušili nejsouce bohabojní."
    },
    {
      "resource_id": 26,
      "text": "Jestliže se s nimi střetneš ve válce, zastraš pak jimi ty, kdož přijdou po nich - snad se vzpamatují!"
    },
    {
      "resource_id": 26,
      "text": "Obáváš-li se zrady od lidí, hoď jim nazpátek úmluvu stejným způsobem, neboť Bůh věru nemiluje zrádce."
    },
    {
      "resource_id": 26,
      "text": "Nechť se nedomnívají ti, kdož nevěří, že nás předhoní - nepodaří se jim uniknout našemu zásahu!"
    },
    {
      "resource_id": 26,
      "text": "Připravte tedy proti nim všechno, co schopni jste postavit ze síly a oddílů jezdeckých, abyste zastrašili nepřátele Boží i nepřátele své a jiné mimo ně, které ještě neznáte, ale které Bůh dobře zná. A cokoliv vydáte na cestě Boží, bude vám plně nahrazeno a nebude vám ukřivděno."
    },
    {
      "resource_id": 26,
      "text": "A budou-li ochotni k míru, buď k němu ochoten i ty a spoléhej na Boha, vždyť On slyšící je i vševědoucí."
    },
    {
      "resource_id": 26,
      "text": "Chtějí-li tě však oklamat, tedy Bůh ti zajisté postačí - On, jenž tě podpořil vítěznou pomocí Svou i pomocí věřících"
    },
    {
      "resource_id": 26,
      "text": "a sjednotil srdce jejich. A i kdybys vydal vše, co je na zemi, nesjednotil bys srdce jejich, avšak Bůh je sjednotil, vždyť On mocný je i moudrý."
    },
    {
      "resource_id": 26,
      "text": "Proroku, nechť ti stačí Bůh a ti, kdož následují tě z věřících!"
    },
    {
      "resource_id": 26,
      "text": "Proroku, povzbuzuj věřící k boji! Bude-li mezi vámi dvacet vytrvalých mužů, porazí dvě stě, bude-li jich mezi vámi sto, porazí tisíc nevěřících, neboť to jsou lidé nechápaví."
    },
    {
      "resource_id": 26,
      "text": "Nyní vám Bůh ulehčil, neboť dobře ví, že mezi vámi je slabost. Bude-li mezi vámi sto vytrvalých, porazí dvě stě, a bude-li jich mezi vámi tisíc, porazí dva tisíce z dovolení Božího, vždyť Bůh je na straně vytrvalých."
    },
    {
      "resource_id": 26,
      "text": "Nebylo dáno proroku žádnému, aby měl zajatce, pokud dokonale neporazil nepřátele na zemi. Vy toužíte po tom, co nabízí vám život pozemský, zatímco Bůh vám chce dát život budoucí - a Bůh mocný je i moudrý."
    },
    {
      "resource_id": 26,
      "text": "A kdyby nebylo příkazu již dříve od Boha daného, byl by se vás dotkl trest nesmírný za to, co jste si vzali."
    },
    {
      "resource_id": 26,
      "text": "Jezte z toho, co jste ukořistili, jen dovolené a výtečné a bojte se Boha, vždyť Bůh je odpouštějící, slitovný."
    },
    {
      "resource_id": 26,
      "text": "Proroku! Rci těm ze zajatců, kteří jsou v rukou vašich: \"Rozezná-li Bůh něco dobrého v srdcích vašich, daruje vám lepší než to, co bylo vám vzato, a odpustí vám, neboť Bůh je odpouštějící, slitovný.\""
    },
    {
      "resource_id": 26,
      "text": "A hodlají-li tě zradit nyní, vždyť již předtím zradili Boha, avšak On vám umožnil se jich zmocnit, neboť Bůh vševědoucí je i moudrý."
    },
    {
      "resource_id": 26,
      "text": "Vskutku ti, kdož uvěřili, přesídlili a vedli boj majetky i osobami svými na stezce Boží, a ti, kdož jim útulek poskytli a pomohli jim - ti všichni jsou si navzájem přáteli. Avšak s těmi, kdož uvěřili, a přesto nepřesídlili, nepěstujte přátelství v ničem, dokud nepřesídlí.Jestliže vás požádají o pomoc ve věci náboženství, jste povinni jim pomoci proti všem kromě těch lidí, s nimiž máte smlouvu. A Bůh jasně vidí vše, co děláte."
    },
    {
      "resource_id": 26,
      "text": "Ti, kdož neuvěřili, jsou si navzájem přáteli. Jestliže neučiníte podobně, pak zavládne na zemi pokušení i zkaženost veliká."
    },
    {
      "resource_id": 26,
      "text": "Věru ti, kdož uvěřili, přesídlili a vedli boj na cestě Boží, a ti, kdož jim útulek poskytli a pomohli jim, ti všichni jsou pravými věřícími a jim dostane se odpuštění i přídělu štědrého."
    },
    {
      "resource_id": 26,
      "text": "A ti, kdož později uvěřili, přesídlili a bojovali spolu s vámi, ti také patří k vám; avšak ti, kdož pokrevně spřízněni jsou, jsou si vzájemně nejbližší podle příkazu Božího a Bůh ví o věcech všech."
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "8" }
  }
}
