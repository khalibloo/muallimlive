{
  "translations": [
    {
      "resource_id": 126,
      "text": "Pitaju te o plijenu. Reci: \"Plijen pripada Allahu i Poslaniku.\" Zato se bojte Allaha i izgladite međusobne razmirice, i pokoravajte se Allahu i Njegovu Poslaniku, ako ste pravi vjernici."
    },
    {
      "resource_id": 126,
      "text": "Pravi vjernici su samo oni čija se srca strahom ispune kad se Allah spomene, a kad im se riječi Njegove kazuju, vjerovanje im učvršćuju i samo se na Gospodara svoga oslanjaju,"
    },
    {
      "resource_id": 126,
      "text": "oni koji molitvu obavljaju i dio od onoga što im Mi dajemo udjeljuju."
    },
    {
      "resource_id": 126,
      "text": "Oni su, zbilja, pravi vjernici – njih počasti, i oprost, i obilje plemenito kod Gospodara njihova čekaju."
    },
    {
      "resource_id": 126,
      "text": "Tako je bilo i onda kada te je Gospodar tvoj s pravom iz doma tvoga izveo – što jednoj skupini vjernika nikako nije bilo po volji."
    },
    {
      "resource_id": 126,
      "text": "Raspravljali su se s tobom o borbi; iako im je bilo očito da će pobijediti, nekima od njih je izgledalo kao da se na oči svoje u smrt gone."
    },
    {
      "resource_id": 126,
      "text": "I kada vam je Allah obećao da će vaša biti jedna od dvije skupine – a vi ste više voljeli da vam padne šaka ona koja nije bila naoružana – Allah je htio da riječima Svojim istinu utvrdi i nevjernike u korijenu istrijebi,"
    },
    {
      "resource_id": 126,
      "text": "da istinu utvrdi i neistinu uništi, makar to ne bilo mnogobošcima po volji."
    },
    {
      "resource_id": 126,
      "text": "I kada ste od Gospodara svoga pomoć zatražili, On vam se odazvao: \"Poslaću vam u pomoć hiljadu meleka koji će jedni za drugim dolaziti.\""
    },
    {
      "resource_id": 126,
      "text": "Allah je to zato učinio da bi vas obradovao i da bi se time srca vaša umirila; a pobjeda je samo od Allaha – Allah je zaista silan i mudar;"
    },
    {
      "resource_id": 126,
      "text": "kad je On učinio da se radi sigurnosti svoje u san zavedete i s neba vam kišu spustio da bi vas njome očistio i da bi od vas šejtanovo uznemiravanje odstranio i da bi srca vaša jakim učinio i njome korake učvrstio."
    },
    {
      "resource_id": 126,
      "text": "Kada je Gospodar tvoj nadahnuo meleke: \"Ja sam s vama, pa učvrstite one koji vjeruju!\" U srca nevjernika Ja ću strah uliti, pa ih vi po šijama udarite, i udarite ih po prstima"
    },
    {
      "resource_id": 126,
      "text": "zato što se suprotstavljaju Allahu i Poslaniku Njegovu; a onoga ko se suprotstavlja Allahu i Poslaniku Njegovu, Allah će zaista strašno kazniti."
    },
    {
      "resource_id": 126,
      "text": "Kazna vam je to, pa je iskusite, a nevjernike čeka patnja u ognju."
    },
    {
      "resource_id": 126,
      "text": "O vjernici, kada se s nevjernicima sukobite, a njih nastupa mnogo, leđa im ne okrećite;"
    },
    {
      "resource_id": 126,
      "text": "onaj ko im tada leđa okrene – osim onog koji se povuče s namjerom da se ponovo bori ili drugoj četi pristupi – vratiće se natovaren Allahovom srdžbom; prebivalište njegovo biće Džehennem, a užasno je on boravište."
    },
    {
      "resource_id": 126,
      "text": "Vi njih niste ubijali nego Allah; i ti nisi bacio, kad si bacio, nego je Allah bacio, da bi vjernike lijepom kušnjom iskušao – Allah zaista sve čuje i sve zna."
    },
    {
      "resource_id": 126,
      "text": "Tako vam je to bilo, i da bi Allah lukavstva nevjernika oslabio."
    },
    {
      "resource_id": 126,
      "text": "Ako ste se molili da pobijedite – pa, došla vam je, eto, \"pobjeda\"! A da se okanite, bolje bi vam bilo! I ako se ponovo vratite, Mi ćemo se ponovo vratiti, i nimalo vam neće koristiti tabor vaš, ma koliko brojan bio, jer je Allah na strani vjernika."
    },
    {
      "resource_id": 126,
      "text": "O vjernici, pokoravajte se Allahu i Njegovu Poslaniku, i ne napuštajte ga, ta vi slušate šta on govori,"
    },
    {
      "resource_id": 126,
      "text": "i ne budite kao oni koji govore: \"Slušamo!\" – a ne slušaju."
    },
    {
      "resource_id": 126,
      "text": "Najgora bića kod Allaha su oni koji su gluhi i nijemi, koji neće da shvaćaju."
    },
    {
      "resource_id": 126,
      "text": "Da Allah zna da od njih može biti ikakva dobra, učinio bi da čuju, a da je učinio i da čuju, oni bi se opet okrenuli, jer oni i inače glave okreću."
    },
    {
      "resource_id": 126,
      "text": "O vjernici, odazovite se Allahu i Poslaniku kad od vas zatraži da činite ono što će vam život osigurati; i neka znate da se Allah upliće između čovjeka i srca njegova, i da ćete se svi pred Njim sakupiti;"
    },
    {
      "resource_id": 126,
      "text": "I izbjegavajte ono što će dovesti do smutnje koja neće pogoditi samo one među vama koji su krivi, i znajte da Allah strašno kažnjava."
    },
    {
      "resource_id": 126,
      "text": "I sjetite se kada vas je bilo malo, kad ste na Zemlji bili potlačeni – bojali ste se da vas ljudi ne pohvataju, pa vam je On sklonište dao i Svojom pomoći vas pomogao i plijenom vas opskrbio da biste bili zahvalni."
    },
    {
      "resource_id": 126,
      "text": "O vjernici, Allaha i Poslanika ne varajte i svjesno međusobno povjerenje ne proigravajte,"
    },
    {
      "resource_id": 126,
      "text": "i neka znate da su bogatstva vaša i djeca vaša samo iskušenje, i da je samo u Allaha nagrada velika."
    },
    {
      "resource_id": 126,
      "text": "O vjernici, ako se budete Allaha bojali, On će vam sposobnost darovati pa ćete istinu od neistine moći rastaviti i preko ružnih postupaka vaših će preći i oprostiti vam. – A Allahova dobrota je neizmjerna."
    },
    {
      "resource_id": 126,
      "text": "I kad su ti nevjernici zamke razapinjali da bi te u tamnicu bacili ili da bi te ubili ili da bi te prognali; oni su zamke pleli a Allah ih je ometao, jer Allah to najbolje umije."
    },
    {
      "resource_id": 126,
      "text": "Kada im se riječi Naše kazuju, govore: \"Već smo čuli! Da hoćemo, i mi bismo tako nešto rekli; to su samo izmišljotine naroda drevnih.\""
    },
    {
      "resource_id": 126,
      "text": "A kad su oni rekli: \"Bože, ako je ovo zbilja istina od Tebe, Ti pusti na nas kamenje s neba kao kišu ili nam pošalji patnju nesnosnu!\""
    },
    {
      "resource_id": 126,
      "text": "Allah ih nije kaznio, jer si ti među njima bio; i Allah ih neće kazniti sve dok neki od njih mole da im se oprosti."
    },
    {
      "resource_id": 126,
      "text": "A zaslužuju da ih Allah kazni kad brane drugima pristup Časnome hramu, a oni nisu njegovi čuvari. Čuvari njegovi trebaju biti samo oni koji se Allaha boje, ali većina njih ne zna."
    },
    {
      "resource_id": 126,
      "text": "Molitva njihova pored Hrama svodi se samo na zviždanje ili pljeskanje rukama; zato kaznu iskusite, jer ne vjerujete."
    },
    {
      "resource_id": 126,
      "text": "Oni koji ne vjeruju troše imanja svoja da bi od Allahova puta odvraćali. Oni će ih, sigurno, utrošiti, zatim će, zbog toga, žaliti i na kraju će pobijeđeni biti. A oni koji ne budu vjerovali – u Džehennem će biti potjerani,"
    },
    {
      "resource_id": 126,
      "text": "da bi Allah dobre od nevaljalih odvojio i da bi nevaljale jedne na druge naslagao, a onda ih sve u gomilu zbio i u Džehennem bacio. Oni će doista biti izgubljeni."
    },
    {
      "resource_id": 126,
      "text": "Reci onima koji ne vjeruju: ako se okane, biće im oprošteno ono što je prije bilo; a ako se ne okane – pa, zna se šta je s drevnim narodima bilo."
    },
    {
      "resource_id": 126,
      "text": "I borite se protiv njih dok mnogoboštvo ne iščezne i dok samo Allahova vjera ne ostane. Ako se oni okane – pa, Allah dobro vidi šta oni rade;"
    },
    {
      "resource_id": 126,
      "text": "a ako leđa okrenu, znajte da je Allah vaš zaštitnik, a divan je On zaštitnik i divan pomagač!"
    },
    {
      "resource_id": 126,
      "text": "I znajte da od svega što u borbi zaplijenite jedna petina pripada Allahu i Poslaniku, i rodbini njegovoj, i siročadi, i siromasima, i putnicima, ako vjerujete u Allaha i u ono što smo objavili robu Našem na dan pobjede, na dan kada su se sukobile dvije vojske – a Allah sve može –"
    },
    {
      "resource_id": 126,
      "text": "kada ste vi bili u dolini bližoj, oni u dolini daljoj, a karavana niže vas. O vremenu borbe ne biste se dogovorili i da ste se dogovarali, ali se ona dogodila da bi Allah dao da se ispuni ono što se moralo dogoditi, da nevjernik ostane nevjernik poslije očigledna dokaza, i da vjernik ostane vjernik poslije očigledna dokaza – a Allah doista sve čuje i sve zna –"
    },
    {
      "resource_id": 126,
      "text": "kad ti je Allah u snu pokazao da je njih malo; a da ti je pokazao da ih je mnogo, vi biste duhom klonuli i o boju se raspravljali, ali je Allah spas ukazao. – On dobro zna svačije misli."
    },
    {
      "resource_id": 126,
      "text": "A kad ste se sukobili, u očima vašim On ih je prikazao u malom broju, a vas u očima njihovim također u malom broju, da bi Allah dao da se ispuni ono što se moralo dogoditi – a Allahu se sve vraća."
    },
    {
      "resource_id": 126,
      "text": "O vjernici, kada se s kakvom četom sukobite, smjeli budite i neprestano Allaha spominjite da biste postigli što želite"
    },
    {
      "resource_id": 126,
      "text": "i pokoravajte se Allahu i Poslaniku Njegovu, i ne prepirite se da ne biste klonuli i bez borbenog duha ostali; i budite izdržljivi, jer Allah je, zaista, na strani izdržljivih."
    },
    {
      "resource_id": 126,
      "text": "I ne budite kao oni koji su, da se pokažu svijetu, nadmeno iz grada svoga izišli da bi od Allahova puta odvraćali. A Allah dobro zna ono što oni rade."
    },
    {
      "resource_id": 126,
      "text": "I kada im je šejtan kao lijepe njihove postupke predstavio i rekao: \"Niko vas danas ne može pobijediti, i ja sam vaš zaštitnik!\" – onda je on, kada su se dva protivnička tabora sukobila, natrag uzmaknuo, i rekao: \"Ja nemam ništa s vama, ja vidim ono što vi ne vidite, i ja se bojim Allaha, jer Allah strašno kažnjava\","
    },
    {
      "resource_id": 126,
      "text": "kada su licemjeri i oni čija su srca bolesna govorili: \"Ove je obmanula vjera njihova!\" A onaj ko se u Allaha pouzda – pa, Allah je zaista silan i mudar."
    },
    {
      "resource_id": 126,
      "text": "A da si samo vidio kad su meleki nevjernicima duše uzimali i po licima ih njihovim i straga udarali: \"Iskusite patnju u ognju!"
    },
    {
      "resource_id": 126,
      "text": "To je za ono što ste rukama svojim pripremili, jer Allah nije nepravedan robovima Svojim!\""
    },
    {
      "resource_id": 126,
      "text": "Tako je bilo i sa faraonovim ljudima i onima prije njih: u Allahove dokaze nisu vjerovali, pa ih je Allah zbog grijehova njihovih kaznio – Allah je, uistinu, moćan i strašno kažnjava;"
    },
    {
      "resource_id": 126,
      "text": "to je zato što Allah neće lišiti blagostanja narod kome ga je podario – sve dok se on sam ne promijeni – a Allah sve čuje i sve zna."
    },
    {
      "resource_id": 126,
      "text": "Tako je bilo i sa faraonovim ljudima i onima prije njih: dokaze Gospodara svoga nisu priznavali, pa smo ih Mi, zbog grijehova njihovih, uništili, a faraonove ljude smo potopili – svi su oni nevjernici bili."
    },
    {
      "resource_id": 126,
      "text": "Najgora bića kod Allaha su oni koji poriču, oni koji neće da vjeruju,"
    },
    {
      "resource_id": 126,
      "text": "oni s kojima ti ugovore sklapaš, pa oni svaki put, ne bojeći se posljedica, krše ugovor svoj."
    },
    {
      "resource_id": 126,
      "text": "Ako se u borbi s njima sukobiš, tako ih razjuri da se opamete oni koji su iza njih."
    },
    {
      "resource_id": 126,
      "text": "Čim primijetiš vjerolomstvo nekog plemena, i ti njemu isto tako otkaži ugovor – Allah uistinu ne voli vjerolomnike."
    },
    {
      "resource_id": 126,
      "text": "I neka nikako ne misle oni koji ne vjeruju da će se spasiti; oni doista neće moći umaći."
    },
    {
      "resource_id": 126,
      "text": "I protiv njih pripremite koliko god možete snage i konja za boj, da biste time zaplašili Allahove i vaše neprijatelje, i druge osim njih – vi ih ne poznajete, Allah ih zna. Sve što na Allahovom putu potrošite nadoknađeno će vam biti, neće vam se nepravda učiniti."
    },
    {
      "resource_id": 126,
      "text": "Ako oni budu skloni miru, budi i ti sklon i pouzdaj se u Allaha, jer On, uistinu, sve čuje i sve zna."
    },
    {
      "resource_id": 126,
      "text": "A ako te htjednu prevariti – pa, tebi je doista dovoljan Allah; On te podržava Svojom pomoći i vjernicima,"
    },
    {
      "resource_id": 126,
      "text": "i On je sjedinio srca njihova. Da si ti potrošio sve ono što na Zemlji postoji, ti ne bi sjedinio srca njihova, ali ih je Allah sjedinio – On je zaista silan i mudar."
    },
    {
      "resource_id": 126,
      "text": "O Vjerovjesniče, Allah je dovoljan tebi i vjernicima koji te slijede."
    },
    {
      "resource_id": 126,
      "text": "O Vjerovjesniče, bodri vjernike na borbu! Ako vas bude dvadesetak izdržljivih, pobijediće dvije stotine; a ako vas bude stotina, pobijediće hiljadu onih koji ne vjeruju, zato što su oni ljudi koji ne shvaćaju."
    },
    {
      "resource_id": 126,
      "text": "Sada vam Allah daje olakšicu; On zna da ste izmoreni: ako vas bude stotina izdržljivih, pobijediće dvije stotine; ako vas bude hiljada, pobijediće, Allahovom voljom, dvije hiljade. A Allah je uz one koji su izdržljivi."
    },
    {
      "resource_id": 126,
      "text": "Nijednom vjerovjesniku nije dopušteno da drži sužnje dok ne izvojuje pobjedu na Zemlji; vi želite prolazna dobra ovoga svijeta, a Allah želi onaj svijet. – Allah je silan i mudar."
    },
    {
      "resource_id": 126,
      "text": "Da nije ranije Allahove odredbe, snašla bi vas patnja velika zbog onoga što ste uzeli."
    },
    {
      "resource_id": 126,
      "text": "Sada jedite ono što ste zaplijenili, kao dopušteno i lijepo, i bojte se Allaha. – Allah zaista prašta i milostiv je."
    },
    {
      "resource_id": 126,
      "text": "O Vjerovjesniče, reci sužnjima koji se nalaze u rukama vašim: \"Ako Allah zna da u srcima vašim ima bilo šta dobro, daće vam bolje od onoga što vam je uzeto i oprostiće vam.\" – A Allah prašta i milostiv je."
    },
    {
      "resource_id": 126,
      "text": "A ako te htjednu prevariti – pa oni su i prije Allaha varali, i zato ti je On omogućio da ih pobijediš. – A Allah sve zna i mudar je."
    },
    {
      "resource_id": 126,
      "text": "Oni koji vjeruju, i iseljavaju se, i u borbi na Allahovom putu zalažu imetke svoje i živote svoje, i oni koji daju utočište i pomažu, oni jedni druge nasljeđuju. A onima koji vjeruju, a koji se nisu iselili – vi ne možete, sve dok se ne isele, nasljednici biti. A ako vas zamole da ih u vjeri pomognete, dužni ste im u pomoć priteći, osim protiv naroda sa kojim o nenapadanju zaključen ugovor imate. – A Allah dobro vidi ono što radite."
    },
    {
      "resource_id": 126,
      "text": "Nevjernici jedni druge nasljeđuju. Ne postupite li tako, nastaće smutnja na Zemlji i nered veliki."
    },
    {
      "resource_id": 126,
      "text": "Oni koji vjeruju i isele se, i bore se na Allahovom putu, i oni koji daju sklonište i pomažu – oni su, zbilja, pravi vjernici – njih čeka oprost i obilje plemenito."
    },
    {
      "resource_id": 126,
      "text": "A oni koji kasnije vjernici postanu pa se isele i u borbi zajedno s vama učestvuju – i oni su vaši. A rođaci su, prema Allahovoj Knjizi, jedni drugima preči. – Allah, zaista, sve zna."
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "8" }
  }
}
