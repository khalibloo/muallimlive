{
  "translations": [
    {
      "resource_id": 217,
      "text": "Тебе запитують про військову здобич. Скажи: «Військова здобич належить Аллагу та Посланцю. Тож бійтесь Аллага, будьте в злагоді між собою й коріться Аллагу та Його Посланцю, якщо ви віруючі!»"
    },
    {
      "resource_id": 217,
      "text": "Віруючі — тільки ті, які, коли згадують Аллага, відчувають у своїх серцях страх, а коли їм читають Його знамення, то це примножує віру їхню; і які покладаються на Господа свого"
    },
    {
      "resource_id": 217,
      "text": "Це ті, які звершують молитву й жертвують із того, чим Ми їх наділили"
    },
    {
      "resource_id": 217,
      "text": "Вони — справжні віруючі! Для них — ступені в Господа їхнього, прощення й щедрий наділ!"
    },
    {
      "resource_id": 217,
      "text": "Так само Господь твій вивів тебе з будинку заради істини, хоч декому з віруючих це було ненависне."
    },
    {
      "resource_id": 217,
      "text": "Вони сперечалися з тобою про істину після того, як вона стала зрозуміла їм — наче їх ведуть на смерть, і вони бачать її"
    },
    {
      "resource_id": 217,
      "text": "Ось Аллаг пообіцяв вам, що один із загонів потрапить до вас. Ви бажали, щоб до вас потрапив неозброєний загін. Та Аллаг прагне підтвердити істину Своїми словами й вигубити невіруючих до останнього"
    },
    {
      "resource_id": 217,
      "text": "щоб утвердилась істина й згинула неправда, хоча це й ненависно для грішників"
    },
    {
      "resource_id": 217,
      "text": "Ви просили допомоги в свого Господа, і Він відповів вам: «Я підтримаю вас тисячею ангелів, що йдуть один за одним!"
    },
    {
      "resource_id": 217,
      "text": "Аллаг зробив це доброю звісткою, щоб заспокоїти нею ваші серця. Немає допомоги, крім як від Аллага! Воістину, Аллаг — Всемогутній, Мудрий"
    },
    {
      "resource_id": 217,
      "text": "Ось Він наслав на вас дрімоту — безпеку, дану від Себе, й пролив із неба воду, щоб очистити вас, забрати від вас скверну шайтана, щоб укріпити серця ваші й ствердити поступ ваш"
    },
    {
      "resource_id": 217,
      "text": "Ось твій Господь відкрив ангелам: «Я — з вами! Зміцніть же тих, які увірували! Я посію страх у серцях тих, які не увірували. Рубайте їм шиї та рубайте їм усі пальці!"
    },
    {
      "resource_id": 217,
      "text": "За те, що вони вирушили проти Аллага та Його Посланця! А хто вирушає проти Аллага та Його Посланця, то Аллаг суворий у покаранні"
    },
    {
      "resource_id": 217,
      "text": "Ось вам — скуштуйте! Воістину, на невіруючих чекає вогняна кара"
    },
    {
      "resource_id": 217,
      "text": "О ви, які увірували! Якщо ви зустрінетесь із невіруючими, які вирушать військом, то не повертайтеся до них спинами"
    },
    {
      "resource_id": 217,
      "text": "А хто в той час повернеться до них спиною — якщо не хоче розвернутися для битви чи приєднатися до іншого загону — той накличе на себе гнів Аллага, а його притулком буде геєна! Який мерзотний притулок цей"
    },
    {
      "resource_id": 217,
      "text": "Це не ви вбивали їх, це Аллаг убивав їх! Це не ти кинув тоді, коли кинув, але це Аллаг кинув — щоб випробувати віруючих Своїм прекрасним випробуванням від Себе! Воістину, Аллаг — Всечуючий, Всезнаючий!"
    },
    {
      "resource_id": 217,
      "text": "Ось вам! Аллаг робить марними підступи невіруючих"
    },
    {
      "resource_id": 217,
      "text": "Ви просили рішення і ось прийшло до вас рішення. Якщо ви припините, то це буде краще для вас. А якщо ви почнете знову, то почнемо все й Ми, і ваш загін ніяк не допоможе вам, навіть якщо він буде численний. Воістину, Аллаг — із віруючими!"
    },
    {
      "resource_id": 217,
      "text": "О ви, які увірували! Коріться Аллагу та Його Посланцю й не відвертайтеся від нього, адже ви чуєте"
    },
    {
      "resource_id": 217,
      "text": "Не будьте як ті, що кажуть: «Ми слухали», — а самі не слухають"
    },
    {
      "resource_id": 217,
      "text": "Воістину, найгірші з творінь перед Аллагом — глухі й німі, які не здатні розуміти"
    },
    {
      "resource_id": 217,
      "text": "Та якби Він дарував їм слух, вони б однаково вперто відвернулися"
    },
    {
      "resource_id": 217,
      "text": "O ви, які увірували! Відповідайте Аллагу та Його Посланцю, коли він закликає вас до того, що дарує вам життя! І знайте, що Аллаг стає між людиною та її серцем, і що до Нього ви будете зібрані!"
    },
    {
      "resource_id": 217,
      "text": "Бійтеся спокуси, яка вразить не тільки несправедливих із вас, і знайте, що Аллаг суворий у покаранні"
    },
    {
      "resource_id": 217,
      "text": "Згадайте, як вас було мало й ви були слабкі на землі. Ви боялися, що люди схоплять вас, але Він дарував вам притулок і підтримав вас Своєю допомогою; Він наділив вас благами – можливо, ви будете вдячні"
    },
    {
      "resource_id": 217,
      "text": "О ви, які увірували! Не зраджуйте Аллага та Посланця й не зраджуйте довіреного вам, адже ви знаєте"
    },
    {
      "resource_id": 217,
      "text": "Знайте, що ваше майно та ваші діти — спокуса для вас; знайте, що в Аллага — велика винагорода"
    },
    {
      "resource_id": 217,
      "text": "О ви, які увірували! Якщо ви будете боятись Аллага, то Він дарує вам розрізнення, відпустить лихі вчинки ваші й простить вас! Аллаг — володар великої ласки!"
    },
    {
      "resource_id": 217,
      "text": "Хитрували ті, які не увірували, прагнучи або замкнути тебе, або вбити, чи вигнати геть. Вони хитрували, але й Аллаг хитрував. Аллаг — найкращий із хитрунів"
    },
    {
      "resource_id": 217,
      "text": "Коли ти читаєш їм Наші знамення, вони говорять: «Ми вже чули таке. Якби ми побажали, то розповіли б щось подібне, бо це — тільки казки давніх!"
    },
    {
      "resource_id": 217,
      "text": "Ось вони сказали: «О Аллаг! Якщо це — істина від Тебе, то скинь на нас камені з неба або нашли на нас болісну кару!"
    },
    {
      "resource_id": 217,
      "text": "Та Аллаг не буде карати їх, доки ти серед них. Аллаг не буде карати їх, коли вони благатимуть прощення"
    },
    {
      "resource_id": 217,
      "text": "Але чому б Аллагу не покарати тих, які відганяють [мусульман] від Забороненої Мечеті, хоч вони не захищають її? Захисниками її можуть бути тільки богобоязливі, але більшість із тих цього не розуміє"
    },
    {
      "resource_id": 217,
      "text": "Молитва цих людей біля Дому була тільки свистом і плесканням у долоні. Тож скуштуйте кари за те, що були невіруючі"
    },
    {
      "resource_id": 217,
      "text": "Воістину, ті, які не вірують, жертвують своє майно для того, щоб збити інших зі шляху Аллага. Вони витратять його й шкодуватимуть про це, а потім зазнають поразки! Їх зберуть у пеклі"
    },
    {
      "resource_id": 217,
      "text": "щоб Аллаг відділив лихого від доброго, кинув лихих одне на одного, зібрав усіх докупи й вмістив у пеклі! Саме вони й зазнають втрат"
    },
    {
      "resource_id": 217,
      "text": "Скажи тим, які не вірують, що, коли зупиняться вони, то їм простять їхнє минуле. Та якщо вони знову повернуться до свого, то вже був приклад давніх"
    },
    {
      "resource_id": 217,
      "text": "Боріться з ними, доки не зникне смута і релігія не буде цілком належати Аллагу. А якщо вони зупиняться, то Аллаг бачить, що вони роблять!"
    },
    {
      "resource_id": 217,
      "text": "Якщо вони відвернуться, то знайте, що ваш Покровитель — Аллаг! Який прекрасний цей Покровитель! Який прекрасний цей Помічник"
    },
    {
      "resource_id": 217,
      "text": "Знайте: якщо ви захопили здобич, то її п’ята частина належить Аллагу, Його Посланцю та його родичам, сиротам, бідним і подорожнім, якщо ви вірите в Аллага й у те, що зіслали Ми рабу Нашому в День Розрізнення — День, коли зустрілися два війська. Аллаг спроможний на кожну річ!"
    },
    {
      "resource_id": 217,
      "text": "Ось ви були на ближчому боці долини, вони — на віддаленому, а караван був нижче від вас. Якби ви домовилися одне з одним, то не зустрілися б у погодженому місці; але все відбулося так, щоб Аллаг довершив справу, яка вже була вирішена, щоб від ясного доказу загинув той, хто загинув, і щоб від ясного доказу жив той, хто буде жити. Аллаг – Всечуючий, Всезнаючий!"
    },
    {
      "resource_id": 217,
      "text": "Ось Аллаг показав тобі уві сні, що їх мало. Та якби Він показав тобі, що їх багато, то ви втратили б відвагу й почали б сперечатися про наказ. Та Аллаг уберіг вас! Воістину, Він знає, що в серцях"
    },
    {
      "resource_id": 217,
      "text": "Ось Він показав їх для вас, коли ви зустрілися, як нечисленних у ваших очах, а вас показав нечисленними в їхніх очах — щоб Аллаг довершив справу, яка вже була вирішена. І до Аллага повертаються всі справи"
    },
    {
      "resource_id": 217,
      "text": "О ви, які увірували! Коли ви стикаєтесь із [ворожим] загоном, то будьте міцні й згадуйте Аллага часто — можливо, ви матимете успіх"
    },
    {
      "resource_id": 217,
      "text": "Коріться Аллагу, Його Посланцю й не сперечайтеся, інакше втратите свою відвагу й зникне сила ваша! Терпіть, воістину, Аллаг — із тими, хто терпить"
    },
    {
      "resource_id": 217,
      "text": "І не будьте як ті, що погордо вийшли зі своїх осель, хизуючись перед людьми, і які збивали інших зі шляху Аллага. Аллаг осягає те, що вони роблять!"
    },
    {
      "resource_id": 217,
      "text": "Ось шайтан прикрасив для них вчинки їхні та сказав: «Сьогодні вас не переможе ніхто з людей! Я — ваш покровитель!» Та коли два загони побачили один одного, то він повернувся на своїх п’ятах і сказав: «Я зрікаюся вас! Я бачу те, чого ви не бачите й боюся Аллага! Аллаг — суворий у покаранні!"
    },
    {
      "resource_id": 217,
      "text": "Ось лицеміри й ті, в чиїх серцях хвороба, сказали: «Звабила їх релігія їхня!» Але якщо хтось покладається на Аллага, то, воістину, Аллаг — Всемогутній, Мудрий"
    },
    {
      "resource_id": 217,
      "text": "Якби ти бачив, як ангели забирають невіруючих! Вони б’ють їх по обличчю та спинах: «Скуштуйте палючої кари"
    },
    {
      "resource_id": 217,
      "text": "Це вам за те, що зробили руки ваші. Воістину, Аллаг не чинить несправедливо з рабами!"
    },
    {
      "resource_id": 217,
      "text": "Так само чинив рід Фірауна й ті, які жили перед ними. Вони не повірили в знамення Аллага, тож Аллаг схопив їх за гріхи їхні! Воістину, Аллаг — сильний та суворий у покаранні"
    },
    {
      "resource_id": 217,
      "text": "Це так, бо Аллаг не змінює Своєї милості, даної якомусь народу, поки вони не змінять того, що в їхніх душах. Воістину Аллаг — Всечуючий і Всезнаючий"
    },
    {
      "resource_id": 217,
      "text": "Так само чинив рід Фірауна й ті, які жили перед ними. Вони сприйняли як брехню знамення Господа свого, тож Ми знищили їх за гріхи їхні, а рід Фірауна Ми втопили! Усі вони були нечестивцями"
    },
    {
      "resource_id": 217,
      "text": "Воістину, найгірші з творінь перед Аллагом — це ті, які не увірували й не увірують"
    },
    {
      "resource_id": 217,
      "text": "ті, з якими ти укладаєш договір, а вони щоразу порушують його й не бояться [Аллага]!"
    },
    {
      "resource_id": 217,
      "text": "Якщо ти зійдешся з ними на війні, то, покаравши їх, налякай тих, хто їх підтримує. Можливо, вони пам’ятатимуть"
    },
    {
      "resource_id": 217,
      "text": "Якщо ти боїшся зради з боку деяких людей, то розірви із ними [угоду], щоб усі були рівні. Воістину, Аллаг не любить зрадників"
    },
    {
      "resource_id": 217,
      "text": "Нехай не думають невіруючі, що втечуть! Воістину, вони слабкі для цього"
    },
    {
      "resource_id": 217,
      "text": "Приготуйте проти них скільки зможете сили та бойових коней – цим ви налякаєте ворога Аллага й вашого ворога, а також інших [ворогів], яких ви не знаєте, але яких знає Аллаг. І що б ви не витратили на шляху Аллага, вам сповна повернуть це, й не вчинять із вами несправедливо"
    },
    {
      "resource_id": 217,
      "text": "Якщо вони оберуть мир, то обирай його й ти. І покладай сподівання на Аллага. Воістину, Він — Всечуючий та Всезнаючий"
    },
    {
      "resource_id": 217,
      "text": "Та якщо вони захочуть зрадити тебе, то, воістину, достатньо тобі Аллага! Це Він підтримав тебе Своєю допомогою та віруючим"
    },
    {
      "resource_id": 217,
      "text": "і з’єднав їхні серця. Навіть якби ти витратив усе, що на землі, то не з’єднав би їхніх сердець. Це Аллаг з’єднав їх! Воістину, Він — Всемогутній, Мудрий"
    },
    {
      "resource_id": 217,
      "text": "О Пророче! Достатньо для тебе Аллага й віруючих, які йдуть за тобою"
    },
    {
      "resource_id": 217,
      "text": "О Пророче! Спонукай віруючих до боротьби! Якщо серед вас буде двадцять витривалих, то вони переможуть дві сотні; а якщо таких буде сотня, то вони переможуть тисячу невіруючих, адже ті — люди, які не розуміють"
    },
    {
      "resource_id": 217,
      "text": "Але нині Аллаг бажає для вас полегшення, знаючи, що ви слабкі. Тож якщо буде серед вас сотня витривалих, то вони переможуть дві сотні; а якщо таких буде тисяча, то, з дозволу Аллага, вони переможуть дві тисячі. Воістину, Аллаг — із витривалими"
    },
    {
      "resource_id": 217,
      "text": "Не годиться пророку брати полонених, доки він не підкорить тих, хто на землі. Ви бажаєте прикрас земного життя, а Аллаг бажає життя наступного. Аллаг – Всемогутній, Мудрий"
    },
    {
      "resource_id": 217,
      "text": "Якби перед тим не було припису Аллага, то ви б зазнали великої кари за те, що взяли."
    },
    {
      "resource_id": 217,
      "text": "Споживайте з того, що ви захопили як здобич, дозволену й добру. І бійтеся Аллага. Воістину, Аллаг — Прощаючий, Милосердний"
    },
    {
      "resource_id": 217,
      "text": "О Пророче! Скажи полоненим, які знаходяться в руках ваших: «Аллаг знає про добро в ваших серцях. Він дарує вам краще за те, що у вас відібрали та простить вас. Аллаг — Прощаючий, Милосердний!"
    },
    {
      "resource_id": 217,
      "text": "Та якщо вони захочуть зрадити тебе, то вони зрадили Аллага ще раніше, але Він дарував [вам] владу над ними. Аллаг — Всезнаючий, Мудрий"
    },
    {
      "resource_id": 217,
      "text": "Воістину, ті, які увірували, переселилися й боролися на шляху Аллага, жертвуючи своїм майном і душами, і ті, які дали притулок іншим і допомагали їм — приятелі одне одному! А ті, які увірували й не переселилися, не можуть бути вашими приятелями, поки не переселяться! Якщо вони проситимуть у вас допомоги в справах релігії, то допоможіть їм, але не проти людей, із якими ви маєте договір. Воістину, Аллаг бачить те, що ви робите!"
    },
    {
      "resource_id": 217,
      "text": "Ті, які не увірували, приятелюють одне з одним. Якщо ви не зробите так само, на землі постане смута й велике безчестя"
    },
    {
      "resource_id": 217,
      "text": "А ті, які увірували, переселилися й боролися на шляху Аллага, і ті, які дали притулок іншим і допомагали їм — справжні віруючі! На них чекає прощення й щедрий наділ"
    },
    {
      "resource_id": 217,
      "text": "А ті, які увірували пізніше, переселилися й боролися поряд із вами — одні з вас. Але родичі ближчі одне одному згідно з Писанням Аллага. Воістину, Аллаг — про кожну річ Знаючий!"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "8" }
  }
}
