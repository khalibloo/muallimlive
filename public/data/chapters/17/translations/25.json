{
  "translations": [
    {
      "resource_id": 25,
      "text": "Uzvišen neka je Onaj Koji je u jednom času noći preveo Svoga roba od Časne džamije do Najdalje džamije, čiju smo okolicu blagoslovili kako bismo mu neka znamenja Naša pokazali. On je, uistinu, Svečujući i Svevideći."
    },
    {
      "resource_id": 25,
      "text": "A Musau smo Knjigu dali i uputom je sinovima Israilovim učinili: \"Osim Mene zaštitinika ne tražite,"
    },
    {
      "resource_id": 25,
      "text": "o potomci onih koje smo sa Nuhom u lađi prevezli! On je, doista, bio rob zahvalni."
    },
    {
      "resource_id": 25,
      "text": "I Mi smo u Knjizi objavili sinovima Israilovim: \"Vi ćete doista dva puta nered na Zemlji učiniti i uveliko se oholiti.\""
    },
    {
      "resource_id": 25,
      "text": "Kada dođe vrijeme prvoga, poslat ćemo protiv vas robove Naše snage žestoke, oni će uzduž i poprijeko zemlju vašu pregaziti, i obećanje o kazni će se ispuniti."
    },
    {
      "resource_id": 25,
      "text": "Zatim ćemo vam dati pobjedu protiv njih i povećati vam imetke i sinove i učinit ćemo vas brojnijim."
    },
    {
      "resource_id": 25,
      "text": "Pa, ako dobro budete činili - sebi ste ga činili, a ako zlo budete činili - protiv\nsebe ste ga činili! A kad dođe vrijeme drugog nereda, poslat ćemo ih da na licima vašim tugu i jad ostave i da u Mesdžid uđu, kao što su u njega ušli i prvi put, i da do temelja, sve nad čime zavladaju, poruše."
    },
    {
      "resource_id": 25,
      "text": "I možda vam se Gospodar vaš opet smiluje; ali ako se vratite neredu, vratit ćemo se i Mi kazni. A Džehennem smo za nevjernike tamnicom učinili."
    },
    {
      "resource_id": 25,
      "text": "Zaista je ovaj Kur'an uputa ka Putu koji je najispravniji, i vjernicima koji čine dobra djela donosi radosnu vijest da ih čeka nagrada velika,"
    },
    {
      "resource_id": 25,
      "text": "a da smo za one koji u ahiret ne vjeruju-bolnu patnju pripremili."
    },
    {
      "resource_id": 25,
      "text": "Baš kao što moli za ono što je dobro, čovjek nekada moli i za ono što ne valja. Čovjek je zaista sklon da ishitren bude."
    },
    {
      "resource_id": 25,
      "text": "I Mi smo noć i dan kao dva znamenja učinili: znak noći smo uklonili, a znak dana smo svijetlim učinili kako biste mogli da tražite blagodati Gospodara svoga i da biste broj godina znali i da biste vrijeme računali i sve smo potanko objasnili."
    },
    {
      "resource_id": 25,
      "text": "I svakom čovjeku Mi ono što uradi o vrat privezujemo, a na Kijametskom danu pokazat ćemo mu knjigu koju će otvorenu zateći:"
    },
    {
      "resource_id": 25,
      "text": "\"Čitaj knjigu svoju, dosta ti je danas to što ćeš svoj račun polagati!\""
    },
    {
      "resource_id": 25,
      "text": "Onaj ko slijedi Uputu pomoći će sam sebi time što je slijedi, a onaj ko zaluta - sebi će štetu nanijeti time što luta, i nijedna duša neće nositi grijehe druge. A Mi nijedan narod nismo kaznili dok poslanika nismo poslali!"
    },
    {
      "resource_id": 25,
      "text": "Kad hoćemo da neko naselje uništimo, onima koji su u njemu na raskoš navikli naredimo pokornost a oni u njemu buntovni budu i tako se nad njima obistini Riječ kazne, pa ga do temelja razrušimo."
    },
    {
      "resource_id": 25,
      "text": "I koliko smo samo naroda poslije Nuha uništili! A dovoljno je to što Gospodar tvoj u potpunosti zna i vidi grijehe robova Svojih."
    },
    {
      "resource_id": 25,
      "text": "Onome koji želi ovaj - kratkotrajni svijet, Mi mu na njemu brzo dajemo - što hoćemo i kome hoćemo, ali ćemo mu poslije Džehennem pripremiti, u kome će se prezren i odbačen peći."
    },
    {
      "resource_id": 25,
      "text": "A svako ko za ahiretom teži i zbog njega se trudi, a vjernik je - pa trud takvih će pohvalan biti."
    },
    {
      "resource_id": 25,
      "text": "Svima njima, ijednima i drugima, dajemo darove Gospodara tvoga; a darovi Gospodara tvoga nisu nikome zabranjeni."
    },
    {
      "resource_id": 25,
      "text": "Gledaj kako jednima dajemo prednost nad drugima; a na ahiretu će razlika u stepenima i prednostima biti, doista, veća."
    },
    {
      "resource_id": 25,
      "text": "Ne uzimaj uz Allaha nekog drugog boga, pa da prezren i bez podrške budeš!"
    },
    {
      "resource_id": 25,
      "text": "Gospodar tvoj zapovijeda da samo Njemu ibadet činite i da roditeljima dobročinstvo činite. Kad jedno od njih dvoje, ili oboje, kod tebe starost dožive, ne reci im ni: \"Uh!\", i ne odbij ih od sebe, i obraćaj im se riječima poštovanja punim."
    },
    {
      "resource_id": 25,
      "text": "Iz samilosti prema njima svoje krilo poniznosti spusti i reci: \"Gospodaru moj, smiluj im se, kao što su oni mene, kad sam bio dijete, podizali!\""
    },
    {
      "resource_id": 25,
      "text": "Gospodar vaš najbolje zna šta je u dušama vašim: ako budete poslušni, pa Allah će, doista, oprostiti onima koji se kaju."
    },
    {
      "resource_id": 25,
      "text": "Daj bližnjemu svome pravo njegovo, i siromahu, i putniku namjerniku, ali nipošto ne rasipaj."
    },
    {
      "resource_id": 25,
      "text": "Zaista su rasipnici braća šejtanova, a šejtan je Gospodaru svome itekako nezahvalan."
    },
    {
      "resource_id": 25,
      "text": "A ako moraš da se od njih okreneš, jer i sam od Gospodara svoga milost tražiš i njoj se nadaš, onda im bar birane riječi obećanja uputi."
    },
    {
      "resource_id": 25,
      "text": "Ne drži ruku svoju stisnutu kao da je za vrat privezana, a nemoj je ni posve pružati, pa da ukoren budeš i kloneš - bez ičega ostaneš."
    },
    {
      "resource_id": 25,
      "text": "Gospodar tvoj, zaista, pruža obilnu opskrbu onome kome hoće, a i uskraćuje je. On, uistinu, u potpunosti zna i vidi robove Svoje."
    },
    {
      "resource_id": 25,
      "text": "Ne ubijajte djecu svoju iz straha od neimaštine, i njih i vas Mi hranimo, a ubijati njih doista je veliki grijeh!"
    },
    {
      "resource_id": 25,
      "text": "I ne približavajte se bludu! Doista je to razvrat, i to je ružan put!"
    },
    {
      "resource_id": 25,
      "text": "I ne ubijajte nikoga koga je Allah zabranio, osim kada je to zakonom opravdano! A ako je neko, ni kriv ni dužan, ubijen, onda njegovom nasljedniku ili staratelju dajemo vlast, ali neka ni on ne prekoračuje granicu u ubijanju. On će, doista, biti pomognut."
    },
    {
      "resource_id": 25,
      "text": "I ne približavajte se imetku siročeta, osim ako želite da ga unaprijedite, sve dok ne postane punoljetno. I ispunjavajte ono na šta ste se obavezali, jer će se za ugovore zaista odgovarati!"
    },
    {
      "resource_id": 25,
      "text": "Napunite mjeru kada mjerite i vagajte vagom ispravnom! To je bolje i posljedice su ljepše."
    },
    {
      "resource_id": 25,
      "text": "Ne govori ono što ne znaš! I sluh, i vid, i razum - za sve to će se, zaista, odgovarati."
    },
    {
      "resource_id": 25,
      "text": "Ne hodi po zemlji nadmeno! Zemlju sigurno ne možeš probiti ni brda visinom dostići."
    },
    {
      "resource_id": 25,
      "text": "Sve ogavnosti što su u tome, tvome su Gospodaru mrske."
    },
    {
      "resource_id": 25,
      "text": "To je mudrost koju ti Gospodar tvoj objavljuje. I ne pridodaji Allahu drugog boga da ne bi u Džehennem bio bačen, prekoren i odbačen."
    },
    {
      "resource_id": 25,
      "text": "Zar je vaš Gospodar vas sinovima obdario, a Sebi, kao kćeri, meleke uzeo?! Vi, zaista, izgovarate krupne riječi."
    },
    {
      "resource_id": 25,
      "text": "U Kur'anu smo mnoštvo opomena naveli da bi oni pouku izvukli, ali njima on samo odbojnost povećava."
    },
    {
      "resource_id": 25,
      "text": "Reci: \"Da pored Njega postoje drugi bogovi, kao što oni govore, oni bi onda potražili put do Vlasnika Arša.\""
    },
    {
      "resource_id": 25,
      "text": "Slavljen je On i visinom velikom uzvišen naspram onoga što oni govore!"
    },
    {
      "resource_id": 25,
      "text": "Njega veličaju sedmera nebesa, i Zemlja, i oni na njima; i ne postoji ništa što Ga ne veliča, hvaleći Ga; ali vi ne razumijete veličanje njihovo. On je, doista, Onaj Koji ne žuri s kaznom i Onaj Koji oprašta grijehe."
    },
    {
      "resource_id": 25,
      "text": "A kada učiš Kur'an, između tebe i onih koji u ahiret ne vjeruju Mi zastor nevidljivi koji razdvaja stavimo."
    },
    {
      "resource_id": 25,
      "text": "a na srca njihova pokrivače da ga ne bi razumjeli, i gluhim ih učinimo. I kada ti u Kur'anu spomeneš Gospodara svoga da Jedini je, oni iz odbojnosti okrenu leđa."
    },
    {
      "resource_id": 25,
      "text": "Mi dobro znamo šta oni žele da čuju kada dolaze da te prisluškuju, i o čemu se sašaptavaju kad zulumćari govore: \"Vi slijedite samo opčinjena čovjeka!\""
    },
    {
      "resource_id": 25,
      "text": "Pogledaj kako oni tebe opisuju, pa onda lutaju i ne mogu da nađu Pravi put."
    },
    {
      "resource_id": 25,
      "text": "Oni govore: \"Zar kad se u kosti i prašinu pretvorimo, zar ćemo novim stvaranjem, doista, oživljeni biti?!\""
    },
    {
      "resource_id": 25,
      "text": "Reci: \"Budite, ako možete, kamenje ili gvožđe"
    },
    {
      "resource_id": 25,
      "text": "ili bilo kakvo stvorenje za koje mislite da ne može biti oživljeno!\" \"A ko će nas u život vratiti?\", upitat će oni. Ti reci: \"Onaj Koji vas je i prvi put stvorio\", a oni će prema tebi odmahnuti glavama svojim i upitati: \"Kada to?\" Ti reci: \"Možda ubrzo!\""
    },
    {
      "resource_id": 25,
      "text": "Bit će Onog dana kad vas On pozove, i vi ćete se, s hvalom Njemu, odazvati, i pomisliti da ste samo malo vremena ostali."
    },
    {
      "resource_id": 25,
      "text": "Reci robovima Mojim da govore samo lijepe riječi, ili će šejtan posijati neprijateljstvo među njima; šejtan je, doista, čovjekov otvoreni neprijatelj."
    },
    {
      "resource_id": 25,
      "text": "Gospodar vaš najbolje vas poznaje: ako hoće, On će vam se smilovati ili će vas, ako hoće, na muke staviti. A nismo te poslali sa zaduženjem da im Uputu daš."
    },
    {
      "resource_id": 25,
      "text": "Gospodar tvoj najbolje zna one na nebesima i one na Zemlji; Mi smo jedne vjerovjesnike nad drugima odlikovali, a Davudu smo Zebur dali."
    },
    {
      "resource_id": 25,
      "text": "Reci: \"Molite se onima koje, pored Njega, smatrate bogovima, pa, oni od vas neće moći nevolju otkloniti niti je preusmjeriti.\""
    },
    {
      "resource_id": 25,
      "text": "Oni kojima se oni mole i sami traže načina kako će se što više Gospodaru svome približiti, i nadaju se milosti Njegovoj i plaše se kazne Njegove. A kazne Gospodara tvoga treba se čuvati."
    },
    {
      "resource_id": 25,
      "text": "I ne postoji nijedno naselje koje Mi prije Kijametskog dana nećemo uništiti ili ga teškoj muci izložiti; to je u Knjizi zapisano."
    },
    {
      "resource_id": 25,
      "text": "A da ti pošaljemo velike znakove spriječilo Nas je samo to što su ih prijašnji narodi lažnim smatrali; Semudu smo kao očiti znak kamilu dali, pa su u vezi s njom zulum učinili. A velike znakove šaljemo samo za zastrašivanje."
    },
    {
      "resource_id": 25,
      "text": "I kada smo ti rekli: \"Sve ljude Gospodar tvoj, zaista, obuhvaća! A prizor koji smo ti pokazali i drvo prokleto, u Kur'anu spomenuto, iskušenje su za ljude. Mi ih zastrašujemo, ali to samo njihovu osionost pojačava.\""
    },
    {
      "resource_id": 25,
      "text": "I kada rekosmo melecima: \"Učinite sedždu Ademu!\" - oni svi, osim Iblisa, sedždu učiniše. \"Zar da učinim sedždu onome koga si Ti od gline stvorio?\", reče."
    },
    {
      "resource_id": 25,
      "text": "\"Reci mi\", reče onda, \"evo ovoga koga si iznad mene uzdigao: ako me ostaviš do Kijametskog dana sigurno ću, osim malobrojnih, nad potomstvom njegovim zagospodariti.\""
    },
    {
      "resource_id": 25,
      "text": "\"Odlazi!\", reče On. \"A svakom od njih ko te bude slijedio - Džehennem će svima vama biti obilna kazna."
    },
    {
      "resource_id": 25,
      "text": "I zavodi glasom svojim koga možeš i potjeraj na njih svoju konjicu i svoju pješadiju, i budi im ortak u imecima, i u djeci, i daji im obećanja - a samo je obmana to što im šejtan obećava,"
    },
    {
      "resource_id": 25,
      "text": "ali, ti, doista, nećeš imati nikakve vlasti nad robovima Mojim!\" A Gospodar tvoj je dovoljan kao zaštitnik!"
    },
    {
      "resource_id": 25,
      "text": "Gospodar vaš je Taj Koji radi vas pokreće lađe po moru da biste tragali za Njegovim obiljem. On je, zbilja, prema vama milostiv."
    },
    {
      "resource_id": 25,
      "text": "Kad vas na moru nevolja zadesi, tada nestanu oni koje inače prizivate, postoji samo On. A kad vas On na kopno spasi, vi se okrećete, a čovjek je itekakav nezahvalnik!"
    },
    {
      "resource_id": 25,
      "text": "Zar ste sigurni da vas On neće u zemlju utjerati ili da na vas pješčanu oluju neće poslati, pa da onda sebi nikakva zaštitnika nećete naći?!"
    },
    {
      "resource_id": 25,
      "text": "Ili ste možda sigurni da vas On ponovo neće na more izvesti, i buru na vas poslati i potopiti vas zbog neposlušnosti vaše?! Tada ne biste nikoga našli ko bi Nas zbog vas na odgovornost pozvao."
    },
    {
      "resource_id": 25,
      "text": "Mi smo sinovima Ademovim počast ukazali: dali smo im da kopnom i morem putuju, i opskrbili ih ukusnim jelima, i nad mnogima koje smo stvorili posebnu im prednost dali."
    },
    {
      "resource_id": 25,
      "text": "A na Dan kad pozovemo sve ljude s predvodnikom njihovim, oni kojima knjiga njihova u desnu ruku data bude, čitat će knjige svoje i neće im, ni koliko končić na hurminoj košpici, zulum učinjen biti."
    },
    {
      "resource_id": 25,
      "text": "Onaj ko je na ovom svijetu bio slijep, bit će slijep i na ahiretu, i još dalje će zalutati."
    },
    {
      "resource_id": 25,
      "text": "I zamalo da te oni odvrate od onoga što ti Mi objavljujemo, da bi protiv Nas nešto drugo iznio, i tada bi te oni kao prijatelja prihvatili."
    },
    {
      "resource_id": 25,
      "text": "A da te nismo učinili čvrstim, gotovo da bi im se malo priklonio,"
    },
    {
      "resource_id": 25,
      "text": "i tada bismo ti, doista, dali da iskusiš dvostruku patnju u životu i dvostruku patnju poslije smrti; tada ne bi nikoga našao ko bi ti protiv Nas pomogao."
    },
    {
      "resource_id": 25,
      "text": "Pa iako su te umalo iz zemlje pokrenuli da bi te iz nje istjerali, ipak ni oni tada u njoj ne bi dugo, poslije tebe, ostali."
    },
    {
      "resource_id": 25,
      "text": "To pravilo je važilo za sve one kojima smo prije tebe poslanike poslali; nećeš vidjeti da je naše pravilo promijenjeno."
    },
    {
      "resource_id": 25,
      "text": "Obavljaj namaz kad Sunce s polovine neba krene, pa do noćne tmine, i Kur'an u namazu u zoru uči, jer učenju Kur'ana u namazu u zoru mnogi prisustvuju."
    },
    {
      "resource_id": 25,
      "text": "I bdij dio noći u namazu - tebi dodatnom; na ahiretu će te tvoj Gospodar na hvaljeni položaj postaviti."
    },
    {
      "resource_id": 25,
      "text": "I reci: \"Gospodaru moj, uvedi me uvodom Istine i izvedi me ishodom Istine! I daruj mi od Sebe moć koja će mi pomoći!\""
    },
    {
      "resource_id": 25,
      "text": "I reci:\"Došla je istina, a nestalo je laži; laž, zaista, nestaje!\""
    },
    {
      "resource_id": 25,
      "text": "Mi objavljujemo u Kur'anu ono što je lijek i milost vjernicima, a zulumćarima on samo povećava propast."
    },
    {
      "resource_id": 25,
      "text": "Kad čovjeku kakvu blagodat darujemo, on se okreće i oholo udaljava, a kad ga zadesi zlo, onda očajava."
    },
    {
      "resource_id": 25,
      "text": "Reci: \"Svako na svoj način?\" postupa, a Gospodar vaš najbolje zna ko je na Pravom putu.\""
    },
    {
      "resource_id": 25,
      "text": "Pitaju te o duhu. Reci: \"Duh je nešto što samo Gospodar moj zna, a vama je dato samo malo znanja.\""
    },
    {
      "resource_id": 25,
      "text": "A da hoćemo, Mi bismo učinili da iščezne ono što smo ti objavili, i ti, poslije, ne bi nikoga našao ko bi ti protiv Nas pomogao,"
    },
    {
      "resource_id": 25,
      "text": "ali, Gospodar tvoj je tebi milostiv i Njegova dobrota prema tebi zaista je velika."
    },
    {
      "resource_id": 25,
      "text": "Reci: \"Kad bi se svi ljudi i džini udružili da sačine jedan ovakav Kur'an, oni, kao što je on, ne bi sačinili, pa makar jedni drugima pomagali.\""
    },
    {
      "resource_id": 25,
      "text": "Mi u ovom Kur'anu objašnjavamo ljudima svakojake primjere, ali većina ljudi samo poricanje prihvata."
    },
    {
      "resource_id": 25,
      "text": "I govore: \"Nećemo ti vjerovati sve dok nam iz zemlje izvor-vodu ne izvedeš;"
    },
    {
      "resource_id": 25,
      "text": "ili dok ne budeš imao vrt od palmi i loze, pa da kroz njeg svukuda rijeke provedeš;"
    },
    {
      "resource_id": 25,
      "text": "ili dok na nas nebo u parčadima ne oboriš, kao što tvrdiš; ili dok Allaha i meleke nama sučelice ne dovedeš;"
    },
    {
      "resource_id": 25,
      "text": "ili dok ne budeš imao kuću od zlata, ili dok se na nebo ne uspenješ; a nećemo vjerovati ni da si se uspeo sve dok nam ne doneseš Knjigu da je čitamo.\" Reci: \"Uzvišen neka je Gospodar moj!, zar ja nisam samo čovjek, poslanik?!\""
    },
    {
      "resource_id": 25,
      "text": "A ljude je, kad im je dolazila objava, odvraćalo od vjerovanja samo to što su govorili: \"Zar je Allah kao poslanika čovjeka poslao?!\""
    },
    {
      "resource_id": 25,
      "text": "Reci: \"Kad bi na Zemlji meleki smireno hodili, Mi bismo im s neba meleka za poslanika poslali.\""
    },
    {
      "resource_id": 25,
      "text": "Reci: \"Allah je dovoljan da svjedoči za ovo između mene i vas, a zaista On dobro zna i vidi robove Svoje.\""
    },
    {
      "resource_id": 25,
      "text": "Onaj koga Allah uputi - on je upućen, a onoga koga na stranputicu odvede, tome, mimo Njega, nećeš naći zaštitnika. Mi ćemo ih, na Kijametskom danu, sakupiti, licem zemlji okrenute, slijepe, nijeme i gluhe; boravište njihovo bit će Džehennem; kad god mu plamen jenja, pojačat ćemo im oganj."
    },
    {
      "resource_id": 25,
      "text": "To će im biti kazna zato što u znakove i ajete Naše nisu vjerovali i što su govorili: \"Zar kad postanemo kosti i prah, zar ćemo kao nova stvorenja doista biti oživljeni?!\""
    },
    {
      "resource_id": 25,
      "text": "Zar oni ne znaju da je Allah, Stvoritelj nebesa i Zemlje, kadar da stvori slične njima i da im je već odredio čas oživljenja, u koji nema sumnje? Ali zulumćari samo poriču."
    },
    {
      "resource_id": 25,
      "text": "Reci: \"Da vi posjedujete riznice milosti Gospodara moga, i tada biste škrtarili iz straha da ne potrošite; čovjek je baš tvrdica."
    },
    {
      "resource_id": 25,
      "text": "Mi smo Musau devet očevidnih znamenja dali, pa upitaj sinove Israilove kad je precima njihovim došao i kada mu je faraon rekao: \"Ja mislim, o Musa, da si ti doista opčinjen\","
    },
    {
      "resource_id": 25,
      "text": "a Musa odgovori: \"Ti znaš da ovo nije dao niko drugi nego Gospodar nebesa i Zemlje, kao očigledna znamenja, i ja mislim da ćeš ti, o faraone, sigurno nastradati.\""
    },
    {
      "resource_id": 25,
      "text": "Faraon odluči da ih iz zemlje istjera, pa mi potopismo i njega i sve one koji su bili s njim,"
    },
    {
      "resource_id": 25,
      "text": "i poslije toga rekosmo sinovima Israilovim: \"Naselite se u zemlji, pa kad vrijeme ahireta nastupi, sve ćemo vas zajedno dovesti.\""
    },
    {
      "resource_id": 25,
      "text": "Mi Kur'an s Istinom spuštamo i s Istinom on silazi. A tebe smo poslali samo kao donositelja radosnih vijesti i upozoritelja."
    },
    {
      "resource_id": 25,
      "text": "I kao Kur'an, sve dio po dio ga objavljujemo da bi ga ti ljudima malo-pomalo kazivao, i prema potrebi ga objavljujemo."
    },
    {
      "resource_id": 25,
      "text": "Reci: \"Vjerovali u njega ili ne vjerovali, oni kojima je još prije objavljivanja njegova dato znanje padaju licem na tlo, čineći sedždu, kad im se on čita."
    },
    {
      "resource_id": 25,
      "text": "I govore: \"Uzvišen neka je Gospodar naš, obećanje Gospodara našeg se ispunilo!''"
    },
    {
      "resource_id": 25,
      "text": "i padaju licem na tle plačući, i on im uvećava strahopoštovanje,"
    },
    {
      "resource_id": 25,
      "text": "Reci: \"Zovite Ga: 'Allahu', ili zovite: 'Svemilosni', a kako Ga god budete zvali, Njegova su imena najljepša. Ne izgovaraj na sav glas Kur'an kad molitvu obavljaš, a i ne prigušuj ga; traži sredinu između toga\""
    },
    {
      "resource_id": 25,
      "text": "I reci: \"Sva hvala Allahu Koji Sebi nije uzeo djeteta i Koji u vlasti nema ortaka, i Kome ne treba zaštitnik zbog nemoći\" - i istinski Ga veličaj!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "17" }
  }
}
