{
  "translations": [
    {
      "resource_id": 126,
      "text": "Uzvišen bez ikakve mahane je Onaj koji je u jednom času noći preveo Svoga roba iz Hrama časnog u Hram daleki, čiju smo okolinu blagoslovili kako bismo mu neka znamenja Naša pokazali. – On, uistinu, sve čuje i sve vidi."
    },
    {
      "resource_id": 126,
      "text": "A Musau smo Knjigu dali i uputstvom je sinovima Israilovim učinili: \"Mjesto Mene – Gospodara drugog ne uzimajte,"
    },
    {
      "resource_id": 126,
      "text": "o potomci onih koje smo sa Nuhom nosili!\" On je, doista, bio rob zahvalni."
    },
    {
      "resource_id": 126,
      "text": "I Mi smo u Knjizi objavili sinovima Israilovim: \"Vi ćete doista dva puta nered na Zemlji učiniti i preko mjere oholi postati."
    },
    {
      "resource_id": 126,
      "text": "I kad dôđē vrijeme prve od dvije prijetnje, poslaćemo protiv vas robove Naše, silno moćne, oni će uzduž i poprijeko zemlju vašu pregaziti, i prijetnja će se ispuniti."
    },
    {
      "resource_id": 126,
      "text": "Zatim ćemo vam dati pobjedu protiv njih i pomoći ćemo vas imecima i sinovima i učinićemo vas brojnijim. –"
    },
    {
      "resource_id": 126,
      "text": "Sve što činite – činite sebi, dobro i zlo. – A kad dôđē vrijeme druge prijetnje, poslaćemo ih da na licima vašim tugu i jad ostave i da u Hram, kao i prvi put, ponovo provale i da sve što osvoje do temelja poruše."
    },
    {
      "resource_id": 126,
      "text": "I Gospodar vaš će vam se opet smilovati; ako vi ponovo započnete, započećemo i Mi. A Džehennem smo za nevjernike tamnicom učinili."
    },
    {
      "resource_id": 126,
      "text": "Ovaj Kur'an vodi jedinom ispravnom putu, i vjernicima koji čine dobra djela donosi radosnu vijest da ih čeka nagrada velika,"
    },
    {
      "resource_id": 126,
      "text": "a da smo za one koji u onaj svijet ne vjeruju – bolnu patnju pripremili."
    },
    {
      "resource_id": 126,
      "text": "Čovjek i proklinje i blagosilja; čovjek je doista nagao."
    },
    {
      "resource_id": 126,
      "text": "I Mi smo noć i dan kao dva znamenja učinili: znamenje za noć smo uklonili, a znamenje za dan smo vidnim učinili kako biste mogli tražiti od Gospodara svoga blagodati i da biste broj godina znali i da biste vrijeme računali; i sve smo potanko objasnili."
    },
    {
      "resource_id": 126,
      "text": "I svakom čovjeku ćemo ono što uradi o vrat privezati, a na Sudnjem danu ćemo mu knjigu otvorenu pokazati:"
    },
    {
      "resource_id": 126,
      "text": "\"Čitaj knjigu svoju, dosta ti je danas što ćeš svoj račun polagati!\""
    },
    {
      "resource_id": 126,
      "text": "Onaj ko ide Pravim putem, od toga će samo on koristi imati, a onaj ko luta – na svoju štetu luta, i nijedan grješnik neće tuđe grijehe nositi. A Mi nijedan narod nismo kaznili dok poslanika nismo poslali!"
    },
    {
      "resource_id": 126,
      "text": "Kad hoćemo jedan grad uništiti, onima koji su u njemu na raskoš navikli prepustimo da se razvratu odaju i da tako zasluže kaznu, pa ga onda do temelja razrušimo."
    },
    {
      "resource_id": 126,
      "text": "I koliko smo samo naroda poslije Nuha uništili! A dovoljno je to što Gospodar tvoj zna i vidi grijehe robova Svojih."
    },
    {
      "resource_id": 126,
      "text": "Onome ko želi ovaj svijet, Mi mu brzo dajemo što hoćemo i kome hoćemo, ali ćemo mu poslije Džehennem pripremiti, u kome će se osramoćen i odbačen peći."
    },
    {
      "resource_id": 126,
      "text": "A onaj ko želi onaj svijet i trudi se da ga zasluži, a vjernik je, trud će mu hvale vrijedan biti."
    },
    {
      "resource_id": 126,
      "text": "Svima njima, i jednima i drugima, dajemo darove Gospodara tvoga; a darovi Gospodara tvoga nisu nikome zabranjeni."
    },
    {
      "resource_id": 126,
      "text": "Gledaj kako jednima dajemo prednost nad drugima; a na onome svijetu razlika u stepenima i prednostima biće, doista, veća."
    },
    {
      "resource_id": 126,
      "text": "Ne stavljaj uz Allaha nekog drugog boga – da ne bi osudu zaslužio i bez podrške ostao."
    },
    {
      "resource_id": 126,
      "text": "Gospodar tvoj zapovijeda da se samo Njemu klanjate i da roditeljima dobročinstvo činite. Kad jedno od njih dvoje, ili oboje, kod tebe starost dožive, ne reci im ni: \"Uh!\" – i ne podvikni na njih, i obraćaj im se riječima poštovanja punim."
    },
    {
      "resource_id": 126,
      "text": "Budi prema njima pažljiv i ponizan i reci: \"Gospodaru moj, smiluj im se, oni su mene, kad sam bio dijete, njegovali!\""
    },
    {
      "resource_id": 126,
      "text": "Gospodar vaš dobro zna šta je u dušama vašim: ako budete poslušni – pa, Allah će doista oprostiti onima koji se kaju."
    },
    {
      "resource_id": 126,
      "text": "Daj bližnjem svome pravo njegovo, i siromahu, i putniku, ali ne rasipaj mnogo,"
    },
    {
      "resource_id": 126,
      "text": "jer su rasipnici braća šejtanova, a šejtan je Gospodaru svome nezahvalan."
    },
    {
      "resource_id": 126,
      "text": "A ako moraš od njih glavu okrenuti, jer i sam od Gospodara svoga milost tražiš i njoj se nadaš, onda im barem koju lijepu riječ reci."
    },
    {
      "resource_id": 126,
      "text": "Ne drži ruku svoju stisnutu, a ni posve otvorenu – da ne bi prijekor zaslužio i bez ičega ostao,"
    },
    {
      "resource_id": 126,
      "text": "Gospodar tvoj pruža obilnu opskrbu onome kome hoće, a i ograničava je, jer zna i vidi robove Svoje."
    },
    {
      "resource_id": 126,
      "text": "Ne ubijajte djecu svoju iz straha od neimaštine, i njih i vas Mi hranimo, jer je ubijati njih doista veliki grijeh."
    },
    {
      "resource_id": 126,
      "text": "I što dalje od bluda, jer to je razvrat, kako je to ružan put!"
    },
    {
      "resource_id": 126,
      "text": "I ne ubijajte nikoga koga je Allah zabranio ubiti, osim kad pravda zahtijeva! A ako je neko, ni kriv ni dužan, ubijen, onda njegovom nasljedniku dajemo vlast, ali neka ni on ne prekoračuje granicu u ubijanju, ta njemu je data vlast."
    },
    {
      "resource_id": 126,
      "text": "A od imetka siročeta – što dalje! Osim ako ga želite unaprijediti, sve dok ne postane punoljetno. I ispunjavajte obavezu, jer će se za obavezu, zaista, odgovarati!"
    },
    {
      "resource_id": 126,
      "text": "Napunite mjeru kad mjerite na litru i pravo mjerite na kantaru! To je bolje i posljedice su ljepše."
    },
    {
      "resource_id": 126,
      "text": "Ne povodi se za onim što ne znaš! I sluh, i vid, i razum, za sve to će se, zaista, odgovarati."
    },
    {
      "resource_id": 126,
      "text": "Ne hodi po zemlji nadmeno, jer zemlju ne možeš probiti ni brda u visinu dostići,"
    },
    { "resource_id": 126, "text": "sve je to ružno, Gospodaru tvome mrsko." },
    {
      "resource_id": 126,
      "text": "To je mudrost koju ti Gospodar tvoj objavljuje. I ne dodaji Allahu drugog boga da ne bi u Džehennem bio bačen, prekoren i od milosti Njegove udaljen."
    },
    {
      "resource_id": 126,
      "text": "Zar je vaš Gospodar vas sinovima obdario, a Sebi, kao kćeri, meleke uzeo? Vi, zaista, izgovarate krupne riječi."
    },
    {
      "resource_id": 126,
      "text": "Mi u ovom Kur'anu objašnjavamo da bi oni pouku izvukli, ali ih on sve više otuđuje."
    },
    {
      "resource_id": 126,
      "text": "Reci: \"Da pored Njega postoje drugi bogovi, kao što oni govore, oni bi onda potražili put do Vlasnika Arša.\""
    },
    {
      "resource_id": 126,
      "text": "Hvaljen neka je On i vrlo visoko iznad onoga što oni govore!"
    },
    {
      "resource_id": 126,
      "text": "Njega veličaju sedmera nebesa, i Zemlja, i onī na njima; i ne postoji ništa što ga ne veliča, hvaleći Ga; ali vi ne razumijete veličanje njihovo. – On je doista blag i mnogo prašta."
    },
    {
      "resource_id": 126,
      "text": "Kad čitaš Kur'an, između tebe i onih koji u onaj svijet ne vjeruju Mi zastor nevidljiv stavimo,"
    },
    {
      "resource_id": 126,
      "text": "a na srca njihova pokrivače da ga ne bi razumjeli, i gluhim ih učinimo. I kad ti spomeneš Gospodara svoga u Kur'anu, Njega jedinog, oni se preplašeni daju u bijeg."
    },
    {
      "resource_id": 126,
      "text": "Mi dobro znamo šta oni žele čuti kada te dolaze prisluškivati, i o čemu se sašaptavaju kad nevjernici govore: \"Vi slijedite samo opčinjena čovjeka!\""
    },
    {
      "resource_id": 126,
      "text": "Vidi šta o tebi oni govore, pa onda lutaju i ne mogu naći Pravi put."
    },
    {
      "resource_id": 126,
      "text": "Oni govore: \"Zar kada se u kosti i prašinu pretvorimo, zar ćemo, kao nova bića, doista biti oživljeni?\""
    },
    {
      "resource_id": 126,
      "text": "Reci: \"Hoćete, i da ste kamenje ili gvožđe"
    },
    {
      "resource_id": 126,
      "text": "ili bilo kakvo stvorenje za koje mislite da ne može biti oživljeno.\" – \"A ko će nas u život vratiti?\" – upitaće oni, a ti reci: \"Onaj koji vas je i prvi put stvorio\", a oni će prema tebi odmahnuti glavama svojim i upitati: \"Kada to?\" Ti reci: \"Možda ubrzo!"
    },
    {
      "resource_id": 126,
      "text": "Biće onog Dana kad vas On pozove, i odazvaćete se, hvaleći Ga, i pomislićete da ste ostali samo malo vremena.\""
    },
    {
      "resource_id": 126,
      "text": "Reci robovima Mojim da govore samo lijepe riječi: – jer bi šejtan mogao posijati neprijateljstvo među njima, šejtan je, doista, čovjekov otvoreni neprijatelj –"
    },
    {
      "resource_id": 126,
      "text": "\"Gospodar vaš dobro vas poznaje: ako hoće, On će vam se smilovati ili će vas, ako hoće, na muke staviti.\" – A Mi tebi nismo dali vlast nad njima."
    },
    {
      "resource_id": 126,
      "text": "Gospodar tvoj dobro zna one na nebesima i one na Zemlji; Mi smo jedne vjerovjesnike nad drugima odlikovali, a Davudu smo Zebur dali."
    },
    {
      "resource_id": 126,
      "text": "Reci: \"Molite se onima koje, pored Njega, smatrate bogovima – ali vas oni neće moći nevolje osloboditi niti je izmijeniti.\""
    },
    {
      "resource_id": 126,
      "text": "Oni kojima se oni mole sami traže načina kako će se što više Gospodaru svome približiti, i nadaju se milosti Njegovoj i plaše se kazne Njegove. A kazne Gospodara tvoga svako se treba čuvati."
    },
    {
      "resource_id": 126,
      "text": "I ne postoji nijedno naselje koje Mi prije Sudnjeg dana nećemo uništiti ili ga teškoj muci izložiti; to je u Knjizi zapisano."
    },
    {
      "resource_id": 126,
      "text": "A da ne šaljemo čuda, zadržava Nas samo to što drevni narodi nisu u njih povjerovali; Semudu smo kao vidljivo čudo kamilu dali, ali oni u nju nisu povjerovali. A čuda šaljemo samo da zastrašimo."
    },
    {
      "resource_id": 126,
      "text": "I rekli smo ti: \"Svi ljudi su u Allahovoj vlasti!\" A san koji smo ti dali da usniješ i drvo ukleto, u Kur'anu spomenuto, iskušenje su za ljude. Mi ih zastrašujemo, ali njima to samo povećava ionako veliko bezvjerstvo."
    },
    {
      "resource_id": 126,
      "text": "I kada rekosmo melekima: \"Poklonite se Ademu!\" – oni se svi, osim Iblisa, pokloniše. \"Zar da se poklonim onome koga si Ti od ilovače stvorio?\" – reče."
    },
    {
      "resource_id": 126,
      "text": "\"Reci mi\" – reče onda – \"evo ovoga koga si iznad mene uzdigao: ako me ostaviš do Smaka svijeta sigurno ću, osim malobrojnih, nad potomstvom njegovim zagospodariti.\""
    },
    {
      "resource_id": 126,
      "text": "\"Odlazi!\" – reče On. \"Onima koji se za tobom budu poveli i tebi – kazna džehennemska biće vam puna kazna."
    },
    {
      "resource_id": 126,
      "text": "I zavodi glasom svojim koga možeš i potjeraj na njih svoju konjicu i svoju pješadiju, i budi im ortak u imecima, i u djeci, i daji im obećanja – a šejtan ih samo obmanjuje –"
    },
    {
      "resource_id": 126,
      "text": "ali, ti, doista, nećeš imati nikakve vlasti nad robovima Mojim!\" A Gospodar tvoj je dovoljan kao zaštitnik!"
    },
    {
      "resource_id": 126,
      "text": "Gospodar vaš, vas radi, pokreće lađe po moru da biste tražili Njegove blagodati, jer je On prema vama milostiv."
    },
    {
      "resource_id": 126,
      "text": "Kad vas na moru nevolja zadesi, tada nema onih kojima se inače klanjate, postoji samo On. A kad vas On na kopno spasi, vi okrećete glave; čovjek je uvijek nezahvalan!"
    },
    {
      "resource_id": 126,
      "text": "Zar ste sigurni da vas On neće u zemlju utjerati ili da protiv vas neće pješčanu oluju poslati, pa da onda sebi zaštitnika nećete naći?"
    },
    {
      "resource_id": 126,
      "text": "Ili, zar ste sigurni da vas On po drugi put neće na more izvesti, i buru na vas poslati i potopiti vas zbog toga što ste bili nezahvalni? Tada ne biste nikoga našli ko bi Nas zbog vas na odgovornost pozvao."
    },
    {
      "resource_id": 126,
      "text": "Mi smo sinove Ademove, doista, odlikovali; dali smo im da kopnom i morem putuju, i opskrbili ih ukusnim jelima, i dali im velike prednosti nad mnogima koje smo stvorili."
    },
    {
      "resource_id": 126,
      "text": "A na Dan kada pozovemo sve ljude s vođom njihovim, oni kojima se knjiga njihova dâ u desnu ruku njihovu čitaće knjige svoje i neće im biti ni koliko trun jedan učinjena nepravda;"
    },
    {
      "resource_id": 126,
      "text": "onaj ko je na ovome svijetu bio slijep biće slijep i na onom i daleko od svakoga dobra."
    },
    {
      "resource_id": 126,
      "text": "I zamalo da te oni odvrate od onoga što ti Mi objavljujemo, da bi protiv Nas nešto drugo iznio, i tada bi te oni smatrali prijateljem."
    },
    {
      "resource_id": 126,
      "text": "A da te nismo učinili čvrstim, gotovo da bi im se malo priklonio,"
    },
    {
      "resource_id": 126,
      "text": "i tad bismo ti doista dali da iskusiš dvostruku muku u životu i dvostruku patnju poslije smrti; tada ne bi nikoga našao ko bi ti protiv Nas pomogao."
    },
    {
      "resource_id": 126,
      "text": "A oni su te toliko na zemlji uznemiravali da bi te iz nje istjerali, ali, tada ni oni u njoj ne bi dugo, poslije tebe, ostali,"
    },
    {
      "resource_id": 126,
      "text": "jer tako je bilo sa svima onima koji su poslanike protjerali, koje smo prije tebe poslali, i ni ti nećeš naići na odstupanje od zakona Našeg."
    },
    {
      "resource_id": 126,
      "text": "Obavljaj propisane molitve kad Sunce s polovine neba krene, pa do noćne tmine, i molitvu u zoru jer molitvi u zoru mnogi prisustvuju."
    },
    {
      "resource_id": 126,
      "text": "I probdij dio noći u molitvi – to je samo tvoja dužnost; Gospodar tvoj će ti na onome svijetu hvale dostojno mjesto darovati."
    },
    {
      "resource_id": 126,
      "text": "I reci: \"Gospodaru moj, učini da umrem, a da si Ti zadovoljan mnome i učini da iz mrtvih ustanem, a da si Ti zadovoljan mnome, i daruj mi od Sebe snagu koja će mi pomoći!\""
    },
    {
      "resource_id": 126,
      "text": "I reci: \"Došla je istina, a nestalo je laži; laž, zaista, nestaje!\""
    },
    {
      "resource_id": 126,
      "text": "Mi objavljujemo u Kur'anu ono što je lijek i milost vjernicima, a nevjernicima on samo povećava propast."
    },
    {
      "resource_id": 126,
      "text": "Kad čovjeku kakvu blagodat darujemo, on se okreće i oholo udaljava, a kad ga zadesi zlo, onda očajava."
    },
    {
      "resource_id": 126,
      "text": "Reci: \"Svako postupa po svom nahođenju, a samo Gospodar vaš zna ko je na Pravome putu.\""
    },
    {
      "resource_id": 126,
      "text": "Pitaju te o duši. Reci: \"Šta je duša – samo Gospodar moj zna, a vama je dato samo malo znanja.\""
    },
    {
      "resource_id": 126,
      "text": "A da hoćemo, Mi bismo učinili da iščezne ono što smo ti objavili, i ti, poslije, ne bi nikoga našao ko bi ti protiv Nas pomogao,"
    },
    {
      "resource_id": 126,
      "text": "ali Gospodar tvoj je tebi milostiv i Njegova dobrota prema tebi zaista je velika."
    },
    {
      "resource_id": 126,
      "text": "Reci: \"Kad bi se svi ljudi i džini udružili da sačine jedan ovakav Kur'an, oni, takav kao što je on, na bi sačinili, pa makar jedni drugima pomagali.\""
    },
    {
      "resource_id": 126,
      "text": "Mi u ovom Kur'anu objašnjavamo ljudima svakojake primjere, ali većina ljudi nikako neće da vjeruje"
    },
    {
      "resource_id": 126,
      "text": "i govore: \"Nećemo ti vjerovati sve dok nam iz zemlje živu vodu ne izvedeš;"
    },
    {
      "resource_id": 126,
      "text": "ili dok ne budeš imao vrt od palmi i loze, pa da kroz njeg svukuda rijeke provedeš;"
    },
    {
      "resource_id": 126,
      "text": "ili dok na nas nebo u parčadima ne oboriš, kao što tvrdiš; ili dok Allaha i meleke kao jamce ne dovedeš;"
    },
    {
      "resource_id": 126,
      "text": "ili dok ne budeš imao kuću od zlata ili dok se na nebo ne uspneš; a nećemo vjerovati ni da si se uspeo sve dok nam ne doneseš Knjigu da je čitamo.\" Reci: \"Hvaljen neka je Gospodar moj! – zar ja nisam samo čovjek, poslanik?\""
    },
    {
      "resource_id": 126,
      "text": "A ljude je, kad im je dolazila objava, odvraćalo od vjerovanja samo to što su govorili: \"Zar je Allah kao poslanika čovjeka poslao?\""
    },
    {
      "resource_id": 126,
      "text": "Reci: \"Kad bi na Zemlji meleki smireno hodili, Mi bismo im s neba meleka za poslanika poslali.\""
    },
    {
      "resource_id": 126,
      "text": "Reci: \"Allah je dovoljan svjedok meni i vama, jer On zna i vidi robove Svoje.\""
    },
    {
      "resource_id": 126,
      "text": "Onaj kome Allah ukaže na Pravi put – na Pravome putu je, a onome koga u zabludi ostavi, tome, mimo Njega, nećeš naći zaštitnikā. Mi ćemo ih, na Sudnjem danu, sakupiti, licem zemlji okrenute, slijepe, nijeme i gluhe; boravište njihovo biće Džehennem; kad god mu plamen jenja, pojačaćemo im oganj."
    },
    {
      "resource_id": 126,
      "text": "To će im biti kazna zato što u dokaze Naše nisu vjerovali i što su govorili: \"Zar kada postanemo kosti i prah, zar ćemo kao nova stvorenja, doista, biti oživljeni?\""
    },
    {
      "resource_id": 126,
      "text": "Zar oni ne znaju da je Allah, Stvoritelj nebesa i Zemlje, kadar stvoriti slične njima i da im je već odredio čas oživljenja u koji nema sumnje? A nevjernici samo poriču."
    },
    {
      "resource_id": 126,
      "text": "Reci: \"Da vi posjedujete riznice milosti Gospodara moga, i tada biste škrtarili iz straha da ne potrošite\"; čovjek je uistinu tvrdica."
    },
    {
      "resource_id": 126,
      "text": "Mi smo Musau devet očevidnih znamenja dali, pa upitaj sinove Israilove kad je precima njihovim došao i kada mu je faraon rekao: \"Ja mislim, o Musa, da si ti doista opčinjen\","
    },
    {
      "resource_id": 126,
      "text": "da je odgovorio: \"Ti znaš da ovo nije dao niko drugi nego Gospodar nebesa i Zemlje, kao očigledna znamenja, i ja mislim da ćeš ti, o faraone, sigurno nastradati.\""
    },
    {
      "resource_id": 126,
      "text": "I faraon odluči da ih iz zemlje istjera, pa Mi potopismo i njega i one koji su bili s njim – sve,"
    },
    {
      "resource_id": 126,
      "text": "i poslije toga rekosmo sinovima Israilovim: \"Naselite se u zemlji, pa kad Smak svijeta dođe, dovešćemo vas izmiješane.\""
    },
    {
      "resource_id": 126,
      "text": "Mi Kur'an pun mudrosti objavljujemo, i na istinit način se on objavljuje. A tebe smo poslali samo zato da radosne vijesti donosiš i da opominješ."
    },
    {
      "resource_id": 126,
      "text": "I kao Kur'an, sve dio po dio ga objavljujemo da bi ga ti ljudima malo-pomalo kazivao, i prema potrebi ga objavljujemo."
    },
    {
      "resource_id": 126,
      "text": "Reci: \"Vjerovali u njega ili ne vjerovali, oni kojima je još prije objavljivanja njegova dato znanje padaju licem na tle kad im se on čita,"
    },
    {
      "resource_id": 126,
      "text": "i govore: 'Hvaljen neka je Gospodar naš, obećanje Gospodara našeg se ispunilo!'\""
    },
    {
      "resource_id": 126,
      "text": "I padaju licem na tle plačući, i on im uvećava strahopoštovanje."
    },
    {
      "resource_id": 126,
      "text": "Reci: \"Zovite: 'Allah', ili zovite: 'Milostivi', a kako god Ga budete zvali, Njegova su imena najljepša. Ne izgovaraj na sav glas Kur'an kad molitvu obavljaš, a i ne prigušuj ga; traži sredinu između toga\""
    },
    {
      "resource_id": 126,
      "text": "i reci: \"Hvaljen neka je Allah, koji Sebi nije uzeo djeteta i koji u vlasti nema ortaka, i kome ne treba zaštitnik zbog nemoći – i hvaleći Ga veličaj!\""
    }
  ],
  "meta": {
    "translation_name": "Besim Korkut",
    "author_name": "Besim Korkut",
    "filters": { "resource_id": 126, "chapter_number": "17" }
  }
}
