{
  "translations": [
    {
      "resource_id": 819,
      "text": "پاک ہے وہ جو لے گیا ایک رات اپنے بندے کو مسجد حرام سے دور کی اس مسجد تک جس کے ماحول کو ہم نے بابرکت بنایا ہے ، تاکہ ہم اس کو اپنی کچھ نشانیاں دکھائیں  بے شک وہ سننے والا، دیکھنے والا ہے"
    },
    {
      "resource_id": 819,
      "text": "اور ہم نے موسیٰ کو کتاب دی اور اس کو بنی اسرائیل کے ليے ہدایت بنایا کہ میرے سوا کسی کو اپنا کارساز نہ بناؤ"
    },
    {
      "resource_id": 819,
      "text": "تم ان لوگوں کی اولاد ہو جن کو ہم نے نوح کے ساتھ سوار کیا تھا، بے شک وہ ایک شکر گزار بندہ تھا"
    },
    {
      "resource_id": 819,
      "text": "اور ہم نے بنی اسرائیل کو کتاب میں بتادیا تھا کہ تم دو مرتبہ زمین (شام) میں خرابی کروگے اور بڑی سرکشی دکھاؤ گے"
    },
    {
      "resource_id": 819,
      "text": "پھر جب ان میں سے پہلا وعدہ آیا تو ہم نے تم پر اپنے بندے بھیجے، نہایت زور والے وہ گھروں میں گھس پڑے اور وعدہ پورا ہوکر رہا"
    },
    {
      "resource_id": 819,
      "text": "پھر ہم نے تمھاری باری ان پر لوٹادی اور مال اور اولاد سے تمھاری مدد کی اور تم کو زیادہ بڑی جماعت بنادیا"
    },
    {
      "resource_id": 819,
      "text": "اگر تم اچھا کام کرو گے تو تم اپنے ليے اچھا کرو گے اور اگر تم برا کام کرو گے تب بھی اپنے ليے برا کرو گے پھر جب دوسرے وعدے کا وقت آیا تو ہم نے اوربندے بھیجے کہ وہ تمھارے چہرے کو بگاڑ دیں اورمسجد (بیت المقدس) میں گھس جائیں جس طرح وہ اس میں پہلی بار گھسے تھے اور جس چیز پر ان کا زور چلے اس کو برباد کردیں"
    },
    {
      "resource_id": 819,
      "text": "بعید نہیں کہ تمھارا رب تمھارے اوپر رحم کرے اور اگر تم پھر وہی کرو گے تو ہم بھی وہی کریں گے اور ہم نے جہنم کو منکرین کے ليے قید خانہ بنادیا ہے"
    },
    {
      "resource_id": 819,
      "text": "بلاشبہ یہ قرآن وہ راہ دکھاتا ہے جو بالکل سیدھی ہے اور وہ بشارت دیتا ہے ایمان والوں کو جو اچھے عمل کرتے ہیں کہ ان کے ليے بڑا اجر ہے"
    },
    {
      "resource_id": 819,
      "text": "اور یہ کہ جو لوگ آخرت کو نہیں مانتے، ان کے ليے ہم نے ایک درد ناک عذاب تیار کر رکھا ہے"
    },
    {
      "resource_id": 819,
      "text": "اور انسان برائی مانگتا ہے جس طرح اس کو بھلائی مانگنا چاہيے اور انسان بڑا جلد باز ہے"
    },
    {
      "resource_id": 819,
      "text": "اور ہم نے رات اور دن کو دو نشانیاں بنایا پھر ہم نے رات کی نشانی کو مٹادیا اور دن کی نشانی کو ہم نے روشن کردیا، تاکہ تم اپنے رب کا فضل تلاش کرو اور تاکہ تم برسوں کی گنتی اور حساب معلوم کرو اور ہم نے ہر چیز کو خوب کھول کر بیان کیا ہے"
    },
    {
      "resource_id": 819,
      "text": "اور ہم نے ہر انسان کی قسمت اس کے گلے کے ساتھ باندھ دی ہے اور ہم قیامت کے دن اس کے ليے ایک کتاب نکالیں گے جس کو وہ کھلا ہوا پائے گا"
    },
    {
      "resource_id": 819,
      "text": "پڑھ اپنی کتاب آج اپنا حساب لینے کے ليے تو خود ہی کافی ہے"
    },
    {
      "resource_id": 819,
      "text": "جو شخص ہدایت کی راہ چلتا ہے تو وہ اپنے ہی ليے چلتا ہے اور جو شخص بے راہی کرتا ہے وہ بھی اپنے ہی نقصان کے ليے بے راہ ہوتا ہے اور کوئی بوجھ اٹھانے والا دوسرے کا بوجھ نہ اٹھائے گا اور ہم کبھی سزا نہیں دیتے جب تک ہم کسی رسول کو نہ بھیجیں"
    },
    {
      "resource_id": 819,
      "text": "اور جب ہم کسی بستی کو ہلاک کرنا چاہتے ہیں تو اس کے خوش عیش لوگوں کو حکم دیتے ہیں ، پھر وہ اس میں نافرمانی کرتے ہیں  تب ان پر بات ثابت ہوجاتی ہے پھر ہم اس بستی کو تباہ و برباد کردیتے ہیں"
    },
    {
      "resource_id": 819,
      "text": "اور نوح کے بعدہم نے کتنی ہی قومیں ہلاک کردیں  اور تیرا رب کافی ہے اپنے بندوں کے گناہوں کو جاننے کے ليے اور ان کو دیکھنے کے ليے"
    },
    {
      "resource_id": 819,
      "text": "جو شخص عاجلہ(دنیا) کو چاہتا ہو، اس کو ہم اس میں سے دے دیتے ہیں ، جتنا بھی ہم جس کو دینا چاہیں  پھر ہم نے اس کے ليے جہنم ٹھہرادی ہے، وہ اس میں داخل ہوگا بد حال اور راندہ ہوکر"
    },
    {
      "resource_id": 819,
      "text": "اور جس نے آخرت کو چاہا اور اس کے ليے دوڑ کی جو کہ اس کی دوڑ ہے اور وہ مومن ہو تو ایسے لوگوں کی کوشش مقبول ہوگی"
    },
    {
      "resource_id": 819,
      "text": "ہم ہر ایک کو تیرے رب کی بخشش میں سے پہنچاتے ہیں ، ان کو بھی اور ان کو بھی اور تیرے رب کی بخشش کسی کے اوپر بند نہیں"
    },
    {
      "resource_id": 819,
      "text": "دیکھو ہم نے ان کے ایک کو دوسرے پر کس طرح فوقیت دی ہے اور یقینا آخرت اور بھی زیادہ بڑی ہے، درجہ کے اعتبار سے اور فضیلت کے اعتبار سے"
    },
    {
      "resource_id": 819,
      "text": "تو اللہ کے ساتھ کسی اور کو معبود نہ بنا، ورنہ تو مذموم اوربے کس ہوکر رہ جائے گا"
    },
    {
      "resource_id": 819,
      "text": "اور تیرے رب نے فیصلہ کردیا ہے کہ تم اس کے سوا کسی اور کی عبادت نہ کرو اور ماں باپ کے ساتھ اچھا سلوک کرو اگر وہ تیرے سامنے بڑھاپے کو پہنچ جائیں ، ان میں سے ایک یا دونوں ، تو ان کو اُف نہ کہو اور نہ ان کو جھڑکو، اور ان سے احترام کے ساتھ بات کرو"
    },
    {
      "resource_id": 819,
      "text": "اور ان کے سامنے نرمی سے عجز کے بازو جھکادو اور کہو کہ اے رب، ان دونوں پر رحم فرما جیسا کہ انھوں نے مجھے بچپن میں پالا"
    },
    {
      "resource_id": 819,
      "text": "تمھارا رب خوب جانتا ہے کہ تمھارے دلوں میں کیا ہے اگر تم نیک رہو گے تو وہ توبہ کرنے والوں کو معاف کردینے والا ہے"
    },
    {
      "resource_id": 819,
      "text": "اور رشتہ دار کو اس کا حق دو اور مسکین کو اور مسافر کو اور فضول خرچی نہ کرو"
    },
    {
      "resource_id": 819,
      "text": "بے شک فضول خرچی کرنے والے شیطان کے بھائی ہیں ، اور شیطان اپنے رب کا بڑاناشکرا ہے"
    },
    {
      "resource_id": 819,
      "text": "اور اگر تم کو اپنے رب کے فضل کے انتظار میں جس کی تمھیں امید ہے، ان سے اعراض کرنا پڑے تو تم ان سے نرمی کی بات کہو"
    },
    {
      "resource_id": 819,
      "text": "اور نہ تو اپنا ہاتھ گردن سے باندھ لو اور نہ اس کو بالکل کھلا چھوڑ دو کہ تم ملامت زدہ اور عاجز بن کر رہ جاؤ"
    },
    {
      "resource_id": 819,
      "text": "بے شک تیرا رب جس کو چاہتا ہے زیادہ رزق دیتا ہے اور جس کے ليے چاہتا ہے تنگ کردیتا ہے بے شک وہ اپنے بندوں کو جاننے والا، دیکھنے والا ہے"
    },
    {
      "resource_id": 819,
      "text": "اور اپنی اولاد کو مفلسی کے اندیشے سے قتل نہ کرو، ہم ان کو بھی رزق دیتے ہیں اور تم کو بھی بے شک ان کو قتل کرنا بڑا گناہ ہے"
    },
    {
      "resource_id": 819,
      "text": "اور زنا کے قریب نہ جاؤ، وہ بے حیائی ہے اور برا راستہ ہے"
    },
    {
      "resource_id": 819,
      "text": "اور جس جان کو خدا نے محترم ٹھہرایا ہے اس کو قتل مت کرو مگر حق پر اور جو شخص ناحق قتل کیا جائے تو ہم نے اس کے وارث کو اختیار دیا ہے پس وہ قتل میں حد سے نہ گزرے، اس کی مدد کی جائے گی"
    },
    {
      "resource_id": 819,
      "text": "اور تم یتیم کے مال کے پاس نہ جاؤ مگر جس طرح کہ بہتر ہو یہاں تک کہ وہ اپنی جوانی کی عمر کو پہنچ جائے اور عہد کو پورا کرو بے شک عہد کی پوچھ ہوگی"
    },
    {
      "resource_id": 819,
      "text": "اور جب ناپ کر دو تو پورا ناپو اور ٹھیک ترازو سے تول کردو یہ بہتر طریقہ ہے اور اس کا انجام بھی اچھا ہے"
    },
    {
      "resource_id": 819,
      "text": "اور ایسی چیز کے پیچھے نہ لگو جس کی تم کو خبر نہیں  بے شک کان اور آنکھ اور دل سب کی آدمی سے پوچھ ہوگی"
    },
    {
      "resource_id": 819,
      "text": "اور زمین میں اکڑ کر نہ چلو تم زمین کو پھاڑ نہیں سکتے اورنہ تم پہاڑوں کی لمبائی کو پہنچ سکتے ہو"
    },
    {
      "resource_id": 819,
      "text": "یہ سارے بُرے کام تیرے رب کے نزدیک ناپسندیدہ ہیں"
    },
    {
      "resource_id": 819,
      "text": "یہ وہ باتیں ہیں جو تمھارے رب نے حکمت میں سے تمھاری طرف وحی کی ہے اور اللہ کے ساتھ کوئی اور معبود نہ بنانا، ورنہ تم جہنم میں ڈال دئے جاؤ گے، ملامت زدہ اور راندہ ہوکر"
    },
    {
      "resource_id": 819,
      "text": "کیا تمھارے رب نے تم کو بیٹے چن کر دئے اور اپنے ليے فرشتوں میں سے بیٹیاں بنالیں  بے شک تم بڑی سخت بات کہتے ہو"
    },
    {
      "resource_id": 819,
      "text": "اور ہم نے اس قرآن میں طرح طرح سے بیان کیا ہے تاکہ وہ یاد دہانی حاصل کریں  لیکن ان کی بیزاری بڑھتی ہی جاتی ہے"
    },
    {
      "resource_id": 819,
      "text": "کہو کہ اگر اللہ کے ساتھ اور بھی معبود ہوتے جیسا کہ یہ لوگ کہتے ہیں تو وہ عرش والے کی طرف ضرور راستہ نکالتے"
    },
    {
      "resource_id": 819,
      "text": "اللہ پاک اور برتر ہے اس سے جو یہ لوگ کہتے ہیں"
    },
    {
      "resource_id": 819,
      "text": "ساتوں آسمان اور زمین اور جو ان میں ہے سب اس کی پاکی بیان کرتے ہیں  اور کوئی چیز ایسی نہیں جو تعریف کے ساتھ اس کی پاکی بیان نہ کرتی ہو مگر تم ان کی تسبیح کو نہیں سمجھتے بلاشبہ وہ حلم والا، بخشنے والا ہے"
    },
    {
      "resource_id": 819,
      "text": "اور جب تم قرآن پڑھتے ہو تو ہم تمھارے اور ان لوگوں کے درمیان ایک چھپا ہوا پردہ حائل کردیتے ہیں جو آخرت کو نہیں مانتے"
    },
    {
      "resource_id": 819,
      "text": "اور ہم ان کے دلوں پر پردہ رکھ دیتے ہیں کہ وہ اس کو نہ سمجھیں اور ان کے کانوں میں گرانی پیدا کردیتے ہیں اور جب تم قرآن میں تنہا اپنے رب کا ذکرکرتے ہو تو وہ نفرت کے ساتھ پیٹھ پھیرلیتے ہیں"
    },
    {
      "resource_id": 819,
      "text": "اور ہم جانتے ہیں کہ جب وہ تمھاری طرف کان لگاتے ہیں تو وہ کس ليے سنتے ہیں اور جب کہ وہ آپس میں سرگوشیاں کرتے ہیں  یہ ظالم کہتے ہیں کہ تم لوگ تو بس ایک سحر زدہ آدمی کے پیچھے چل رہے ہو"
    },
    {
      "resource_id": 819,
      "text": "دیکھو تمھارے اوپر وہ کیسی کیسی مثالیں چست کر رہے ہیں  یہ لوگ کھوئے گئے، وہ راستہ نہیں پاسکتے"
    },
    {
      "resource_id": 819,
      "text": "اور وہ کہتے ہیں کہ کیا جب ہم ہڈی اور ریزہ ہوجائیں گے تو کیا ہم از سر نو اٹھائے جائیں گے"
    },
    { "resource_id": 819, "text": "کہو کہ تم پتھر یا لوہا ہوجاؤ" },
    {
      "resource_id": 819,
      "text": "یااور کوئی چیز جو تمھارے خیال میں ان سے بھی زیادہ سخت ہو پھر وہ کہیں گے کہ وہ کون ہے جو ہم کو دوبارہ زندہ کرے گا تم کہو کہ وہی جس نے تم کو پہلی بار پیدا کیا ہے پھر وہ تمھارے آگے اپنا سرہلائیں گے اور کہیں گے کہ یہ کب ہوگا، کہو کہ عجب نہیں کہ اس کا وقت قریب آپہنچا ہو"
    },
    {
      "resource_id": 819,
      "text": "جس دن خدا تم کو پکارے گا تو تم اس کی حمد کرتے ہوئے اس کی پکار پر چلے آؤ گے اور تم یہ خیال کرو گے کہ تم بہت تھوڑی مدت رہے"
    },
    {
      "resource_id": 819,
      "text": "اور میرے بندوں سے کہو کہ وہی بات کہیں جو بہتر ہو شیطان ان کے درمیان فساد ڈالتا ہے بے شک شیطان انسان کا کھلا ہوا دشمن ہے"
    },
    {
      "resource_id": 819,
      "text": "تمھارا رب تم کو خوب جانتا ہے، اگر وہ چاہے تو تم پر رحم کرے یا اگر وہ چاہے تو تم کو عذاب دے اور ہم نے تم کو ان کا ذمہ دار بناکر نہیں بھیجا"
    },
    {
      "resource_id": 819,
      "text": "اور تمھارا رب خوب جانتا ہے ان کو جو آسمانوں اور زمین میں ہیں اور ہم نے بعض نبیوں کو بعض پر فضیلت دی ہے اور ہم نے داؤد کو زبور دی"
    },
    {
      "resource_id": 819,
      "text": "کہو کہ ان کو پکارو جن کو تم نے خدا کے سوا معبود سمجھ رکھا ہے وہ نہ تم سے کسی مصیبت کو دور کرنے کا اختیار رکھتے ہیں اور نہ وہ اس کو بدل سکتے ہیں"
    },
    {
      "resource_id": 819,
      "text": "جن کو یہ لوگ پکارتے ہیں وہ خود اپنے رب کا قرب ڈھونڈتے ہیں کہ ان میں سے کون سب سے زیادہ قریب ہوجائے اور وہ اپنے رب کی رحمت کے امیدوار ہیں  اور وہ اس کے عذاب سے ڈرتے ہیں  واقعی تمھارے رب کا عذاب ڈرنے ہی کی چیز ہے"
    },
    {
      "resource_id": 819,
      "text": "اور کوئی بستی ایسی نہیں جس کو ہم قیامت سے پہلے ہلاک نہ کریں یا سخت عذاب نہ دیں  یہ بات کتاب میں لکھی ہوئی ہے"
    },
    {
      "resource_id": 819,
      "text": "اور ہم کو نشانیاں بھیجنے سے نہیں روکا مگر اس چیز نے کہ اگلوں نے ان کو جھٹلایا اور ہم نے ثمود کو اونٹنی دی ان کو سمجھانے کے ليے پھر انھوں نے اس پر ظلم کیا اور نشانیاں ہم صرف ڈرانے کے ليے بھیجتے ہیں"
    },
    {
      "resource_id": 819,
      "text": "اور جب ہم نے تم سے کہا کہ تمھارے رب نے لوگوں کو گھیرے میں لے لیا ہے اور وہ رؤیا جو ہم نے تم کود کھایا وہ صرف لوگوں کی جانچ کے ليے تھا، اور اس درخت کو بھی جس کی قرآن میں مذمت کی گئی ہے اور ہم ان کو ڈراتے ہیں ، لیکن ان کی غایت سرکشی بڑھتی ہی جارہی ہے"
    },
    {
      "resource_id": 819,
      "text": "اور جب ہم نے فرشتوں سے کہا کہ آدم کو سجدہ کرو تو انھوں نے سجدہ کیا مگر ابلیس نے نہیں کیا اس نے کہا کیا میں ایسے شخص کو سجدہ کروں جس کو تونے مٹی سے بنایا ہے"
    },
    {
      "resource_id": 819,
      "text": "اس نے کہا، ذرا دیکھ، یہ شخص جس کو تونے مجھ پر عزت دی ہے اگر تو مجھ کو قیامت کے دن تک مہلت دے تو میں تھوڑے لوگوں کے سوا اس کی تمام اولاد کو کھاجاؤں گا"
    },
    {
      "resource_id": 819,
      "text": "خدا نے کہا کہ جا، ان میں سے جو بھی تیرا ساتھی بنا تو جہنم تم سب کا پورا پورا بدلہ ہے"
    },
    {
      "resource_id": 819,
      "text": "اور ان میں سے جس پر تیرا بس چلے، تو اپنی آواز سے ان کا قدم اکھاڑ دے اور ان پر اپنے سوار اور پیادے چڑھا لا اور ان کے مال اور اولاد میں ان کا ساجھی بن جا اور ان سے وعدہ کر اور شیطان کا وعدہ ایک دھوکہ کے سوا اور کچھ نہیں"
    },
    {
      "resource_id": 819,
      "text": "بے شک جو میرے بندے ہیں ان پر تیرا زور نہیں چلے گا اور تیرا رب کار سازی کے ليے کافی ہے"
    },
    {
      "resource_id": 819,
      "text": "تمھارا رب وہ ہے جو تمھارے ليے سمندر میں کشتی چلاتا ہے تاکہ تم اس کا فضل تلاش کرو بے شک وہ تمھارے اوپر مہربان ہے"
    },
    {
      "resource_id": 819,
      "text": "اور جب سمندر میں تم پر کوئی آفت آتی ہے تو تم ان معبودوں کو بھول جاتے ہو جن کو تم اللہ کے سوا پکارتے تھے پھر جب وہ تم کو خشکی کی طرف بچالاتا ہے تو تم دوبارہ پھر جاتے ہو اور انسان بڑا ہی ناشکرا ہے"
    },
    {
      "resource_id": 819,
      "text": "کیا تم اس سے بے ڈر ہوگئے کہ خدا تم کو خشکی کی طرف لاکر زمین میں دھنسا دے یا تم پر پتھر برسانے والی آندھی بھیج دے، پھر تم کسی کو اپنا کارساز نہ پاؤ"
    },
    {
      "resource_id": 819,
      "text": "یا تم اس سے بے ڈر ہوگئے کہ وہ تم کو دوبارہ سمندر میں لے جائے پھر تم پر ہوا کا سخت طوفان بھیج دے اور تم کو تمھارے انکار کے سبب سے غرق کردے پھر تم اس پر کوئی ہمارا پیچھا کرنے والا نہ پاؤ"
    },
    {
      "resource_id": 819,
      "text": "اور ہم نے آدم کی اولاد کو عزت دی اور ہم نے ان کو خشکی اور تری میں سوار کیا اور ان کو پاکیزہ چیزوں کا رزق دیا اور ہم نے ان کو اپنی بہت سی مخلوقات پر فوقیت دی"
    },
    {
      "resource_id": 819,
      "text": "جس دن ہم ہر گروہ کو اس کے رہنما کے ساتھ بلائیں گے پس جس کا اعمال نامہ اس کے دائیں ہاتھ میں دیاجائے گا وہ لوگ اپنا اعمال نامہ پڑھیں گے اور ان کے ساتھ ذرا بھی ناانصافی نہیں کی جائے گی"
    },
    {
      "resource_id": 819,
      "text": "اور جو شخص اس دنیا میں اندھا رہا، وہ آخرت میں بھی اندھا رہے گا اور بہت دور پڑا ہوگا راستے سے"
    },
    {
      "resource_id": 819,
      "text": "اور قریب تھا کہ یہ لوگ فتنہ میں ڈال کر تم کو اس سے ہٹادیں جو ہم نے تم پر وحی کی ہے، تاکہ تم اس کے سوا ہماری طرف غلط بات منسوب کرو اور تب وہ تم کو اپنا دوست بنالیتے"
    },
    {
      "resource_id": 819,
      "text": "اور اگر ہم نے تم کو جمائے نہ رکھا ہوتا تو قریب تھا کہ تم ان کی طرف کچھ جھک پڑو"
    },
    {
      "resource_id": 819,
      "text": "پھر ہم تم کو زندگی اور موت دونوں کا دہرا (عذاب) چکھاتے اس کے بعد تم ہمارے مقابلہ میں اپنا کوئی مدد گار نہ پاتے"
    },
    {
      "resource_id": 819,
      "text": "اور یہ لوگ اس سرزمین سے تمھارے قدم اکھاڑنے لگے تھے تاکہ تم کو اس سے نکال دیں  اور اگر ایسا ہوتا تو تمھارے بعد یہ بھی بہت کم ٹھہرنے پاتے"
    },
    {
      "resource_id": 819,
      "text": "جیسا کہ ان رسولوں کے بارے میں ہمارا طریقہ رہا ہے جن کو ہم نے تم سے پہلے بھیجا تھا اور تم ہمارے طریقے میں تبدیلی نہ پاؤگے"
    },
    {
      "resource_id": 819,
      "text": "نماز قائم کرو سورج ڈھلنے کے بعد سے رات کے اندھیرے تک اور خاص کر فجر کی قرأت بے شک فجر کی قرأت مشہود ہوتی ہے"
    },
    {
      "resource_id": 819,
      "text": "اور رات کو تہجد پڑھو، یہ نفل ہے تمھارے ليے امید ہے کہ تمھارا رب تم کو مقام محمود پر کھڑا کرے"
    },
    {
      "resource_id": 819,
      "text": "اور کہو کہ اے میرے رب، مجھ کو داخل کر سچا داخل کرنا اور مجھ کو نکال سچا نکالنا اور مجھ کو اپنے پاس سے مددگار قوت عطا کر"
    },
    {
      "resource_id": 819,
      "text": "اور کہہ کہ حق آیا اور باطل مٹ گیا بے شک باطل مٹنے ہی والا تھا"
    },
    {
      "resource_id": 819,
      "text": "اور ہم قرآن میں سے اتارتے ہیں جس میں شفا اور رحمت ہے ایمان والوں کے ليے، اور ظالموں کے ليے اس سے نقصان کے سوا اور کچھ نہیں بڑھتا"
    },
    {
      "resource_id": 819,
      "text": "اور آدمی پر جب ہم انعام کرتے ہیں تو وہ اعراض کرتا ہے اور پیٹھ موڑ لیتا ہے اور جب اس کو تکلیف پہنچتی ہے تو وہ نا امید ہوجاتا ہے"
    },
    {
      "resource_id": 819,
      "text": "کہوکہ ہر ایک اپنے طریقہ پر عمل کر رہا ہے اب تمھارا رب ہی بہتر جانتا ہے کہ کون زیادہ ٹھیک راستہ پر ہے"
    },
    {
      "resource_id": 819,
      "text": "اور وہ تم سے روح کے متعلق پوچھتے ہیں  کہو کہ روح میرے رب کے حکم سے ہے اور تم کو بہت تھوڑا علم دیا گیا ہے"
    },
    {
      "resource_id": 819,
      "text": "اور اگر ہم چاہیں تو وہ سب کچھ تم سے چھین لیں جو ہم نے وحی کے ذریعہ تم کو دیا ہے، پھر تم اس کے ليے ہمارے مقابلہ میں کوئی حمایتی نہ پاؤ"
    },
    {
      "resource_id": 819,
      "text": "مگریہ صرف تمھارے رب کی رحمت ہے، بے شک تمھارے اوپر اس کا بڑا فضل ہے"
    },
    {
      "resource_id": 819,
      "text": "کہو کہ اگر تمام انسان اور جنات جمع ہوجائیں کہ ایسا قرآن بنا لائیں تب بھی وہ اس کے جیسا نہ لاسکیں گے، اگرچہ وہ ایک دوسرے کے مد گار بن جائیں"
    },
    {
      "resource_id": 819,
      "text": "اور ہم نے لوگوں کے ليے اس قرآن میں ہر قسم کا مضمون طرح طرح سے بیان کیا ہے، پھر بھی اکثر لوگ انکار ہی پر جمے رہے"
    },
    {
      "resource_id": 819,
      "text": "اور وہ کہتے ہیں کہ ہم ہرگز تم پر ایمان نہ لائیں گے جب تک تم ہمارے ليے زمین سے کوئی چشمہ جاری نہ کردو"
    },
    {
      "resource_id": 819,
      "text": "یا تمھارے پاس کھجوروں اور انگوروں کاکوئی باغ ہوجائے، پھر تم اس باغ کے بیچ میں بہت سی نہریں جاری کردو"
    },
    {
      "resource_id": 819,
      "text": "یا جیسا کہ تم کہتے ہو، ہمارے اوپر آسمان سے ٹکڑے گرادو یااللہ اور فرشتوں کولاکر ہمارے سامنے کھڑا کردو"
    },
    {
      "resource_id": 819,
      "text": "یا تمھارے پاس سونے کاکوئی گھر ہوجائے یا تم آسمان پر چڑھ جاؤ اور ہم تمھارے چڑھنے کو بھی نہ مانیں گے جب تک تم وہاں سے ہم پر کوئی کتاب نہ اتار دو جسے ہم پڑھیں  کہو کہ میرا رب پاک ہے، میں تو صرف ایک بشر ہوں ، اللہ کا رسول"
    },
    {
      "resource_id": 819,
      "text": "اور جب ان کے پاس ہدایت آگئی تو ان کو ایمان لانے سے اس کے سوا اور کوئی چیز مانع نہیں ہوئی کہ انھوں نے کہاکہ کیا اللہ نے بشر کو رسول بناکربھیجاہے"
    },
    {
      "resource_id": 819,
      "text": "کہو کہ اگر زمین میں فرشتے ہوتے کہ اس میں چلتے پھرتے تو البتہ ہم ان پر آسمان سے فرشتہ کو رسول بناکر بھیجتے"
    },
    {
      "resource_id": 819,
      "text": "کہو کہ اللہ میرے اور تمھارے درمیان گواہی کے لیے کافی ہے بے شک وہ اپنے بندوں کو جاننے والا، دیکھنے والا ہے"
    },
    {
      "resource_id": 819,
      "text": "اللہ جس کو راہ دکھائے وہی راہ پانے والاہے اور جس کو وہ بے راہ کردے تو تم ان کے ليے اللہ کے سوا کسی کو مدد گار نہ پاؤ گے اور ہم قیامت کے دن ان کو ان کے منہ کے بل اندھے اور گونگے اور بہرے اكھٹا کریں گے ان کا ٹھکانہ جہنم ہے جب اس کی آگ دھیمی ہوگی ہم اس کو مزید بھڑ کادیں گے"
    },
    {
      "resource_id": 819,
      "text": "یہ ہے ان کا بدلہ اس سبب سے کہ انھوں نے ہماری نشانیوں کا انکار کیا اور کہا کہ جب ہم ہڈی اور ریزہ ہوجائیں گے تو کیاہم از سر نو پیدا کرکے اٹھائے جائیں گے"
    },
    {
      "resource_id": 819,
      "text": "کیا ان لوگوں نے نہیں دیکھاکہ جس اللہ نے آسمانوں اور زمین کو پیدا کیا وہ اس پر قادر ہے کہ ان کے مانند دوبارہ پیدا کردے اور اس نے ان کے لیے ایک مدت مقرر کر رکھی ہے، اس میں کوئی شک نہیں  اس پر بھی ظالم لوگ انکار کيے بغیر نہ رہے"
    },
    {
      "resource_id": 819,
      "text": "کہو کہ اگر تم لوگ میرے رب کی رحمت کے خزانوں کے مالک ہوتے تو اس صورت میں تم خرچ ہوجانے کے اندیشے سے ضرو رہاتھ روک لیتے اور انسان بڑا ہی تنگ دل ہے"
    },
    {
      "resource_id": 819,
      "text": "اور ہم نے موسیٰ کو نونشانیاں کھلی ہوئی دیں  تو بنی اسرائیل سے پوچھ لو جب کہ وہ ان کے پاس آیا تو فرعون نے اس سے کہاکہ اے موسیٰ، میرے خیال میں توضرورتم پر کسی نے جادو کردیاہے"
    },
    {
      "resource_id": 819,
      "text": "موسیٰ نے کہا کہ تو خوب جانتا ہے کہ ان کو آسمانوں اور زمین کے رب ہی نے اتارا ہے، آنکھیں کھول دینے کے ليے اور میرا خیال ہے کہ اے فرعون، توضرور شامت زدہ آدمی ہے"
    },
    {
      "resource_id": 819,
      "text": "پھر فرعون نے چاہا کہ ان کو اس سرزمین سے اکھاڑ دے پس ہم نے اس کو اور جو اس کے ساتھ تھے سب کو غرق کردیا"
    },
    {
      "resource_id": 819,
      "text": "اور ہم نے بنی اسرائیل سے کہا کہ تم زمین میں رہو پھر جب آخرت کا وعدہ آجائے گا تو ہم تم سب کو اکھٹا کرکے لائیں گے"
    },
    {
      "resource_id": 819,
      "text": "اور ہم نے قرآن کو حق کے ساتھ اتارا ہے اور وہ حق ہی کے ساتھ اترا ہے اور ہم نے تم کو صرف خوش خبری دینے والا اور ڈرانے والا بناکربھیجا ہے"
    },
    {
      "resource_id": 819,
      "text": "اور ہم نے قرآن کو تھوڑا تھوڑا کرکے اتارا تاکہ تم اس کو لوگوں کے سامنے ٹھہر ٹھہر کر پڑھو اور اس کو ہم نے بتدریج اتارا ہے"
    },
    {
      "resource_id": 819,
      "text": "کہو کہ تم اس پر ایمان لاؤ یا ایمان نہ لاؤ، وہ لوگ جن کو اس سے پہلے علم دیا گیا تھا جب وہ ان کے سامنے پڑھا جاتا ہے تو وہ ٹھوڑیوں کے بل سجدہ میں گر پڑتے ہیں"
    },
    {
      "resource_id": 819,
      "text": "اور کہتے ہیں کہ ہمارا رب پاک ہے بے شک ہمارے رب کا وعدہ ضرور پورا ہوتا ہے"
    },
    {
      "resource_id": 819,
      "text": "اور وہ ٹھوڑیوں کے بل روتے ہوئے گرتے ہیں اور قرآن ان کا خشوع بڑھادیتا ہے"
    },
    {
      "resource_id": 819,
      "text": "کہو کہ خواہ اللہ کہہ کر پکارو یا رحمن کہہ کر پکارو، اس کے ليے سب اچھے نام ہیں  اور تم اپنی نماز نہ بہت پکار کر پڑھو اور نہ بالکل چپکے چپکے پڑھو اور دونوں کے درمیان کا طریقہ اختیار کرو"
    },
    {
      "resource_id": 819,
      "text": "اور کہو کہ تمام خوبیاں اس اللہ کے ليے ہیں جو نہ اولاد رکھتا ہے اور نہ بادشاہی میں کوئی اس کا شریک ہے اور نہ کمزوری کی وجہ سے اس کا کوئی مد گار ہے اور تم اس کی خوب بڑائی بیان کرو"
    }
  ],
  "meta": {
    "translation_name": "Maulana Wahiduddin Khan",
    "author_name": "Maulana Wahiduddin Khan",
    "filters": { "resource_id": 819, "chapter_number": "17" }
  }
}
