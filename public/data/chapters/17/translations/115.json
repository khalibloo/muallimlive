{
  "translations": [
    {
      "resource_id": 115,
      "text": "Tsarki ya tabbata ga wanda Ya yi tafiyar dare<sup foot_note=132196>1</sup> da bãwanSa da dare daga Masallaci mai alfarma zuwa ga Masallaci mafi nĩsa<sup foot_note=132196>1</sup><sup foot_note=132196>1</sup> wanda Muka sanya albarka a gefensa dõmin Mu nũna masa daga ãyõyinMu. Lalle ne Shi shĩ ne Mai ji, Mai gani."
    },
    {
      "resource_id": 115,
      "text": "Kuma Mun bai wa Mũsã<sup foot_note=132198>1</sup> littafi, kuma Mun sanya shi shiriya ga Banĩ Isrã'ila, cẽwa kada ku riƙi wani wakĩli baici Na."
    },
    {
      "resource_id": 115,
      "text": "Zuriyar waɗanda Muka ɗauka tãre da Nũhu. Lalle ne shi ya kasance wani bãwa mai gõdiya."
    },
    {
      "resource_id": 115,
      "text": "Kuma Mun hukunta zuwa ga Bani Isrã'ĩla a cikin Littãfi, cewa lalle ne, kunã yin ɓarna a cikin ƙasa sau biyu, kuma lalle ne kunã zãlunci, zãlunci mai girma."
    },
    {
      "resource_id": 115,
      "text": "To idan wa'adin na farkonsu yajẽ, za Mu aika, a kanku waɗansu bãyi<sup foot_note=132199>1</sup> Nãmu, ma'abũta yãƙi mafĩ tsanani, har su yi yãwo a tsakãnin gidãjenku, kuma yã zama wa'adi abin aikatawa."
    },
    {
      "resource_id": 115,
      "text": "Sa'an nan kuma Mu nwayar da ɗauki a gare ku a kansu, kuma Mu taimake ku da dũkiyõyi da ɗiya kuma Mu sanya ku mafiya yawan mãsu fita yãƙi."
    },
    {
      "resource_id": 115,
      "text": "Idan kun kyautata, kun kyautata dõmin kanku, kuma idan kun mũnana to dõmĩnsu. Sa'an nan idan wa'adin na ƙarshe<sup foot_note=132200>1</sup> ya jẽ, (za su je) dõmin su baƙanta fuskokinku, kuma su shiga masallaci kamar yadda suka shige shi a farkon lõkaci, kuma dõmin su halakar da abin da suka rinjaya a kansa, halakarwa."
    },
    {
      "resource_id": 115,
      "text": "Akwai tsammãnin Ubangijinku Ya yi muku rahama. Kuma idan kun sãke Mu sãke. Kuma Mun sanya Jahannama matsara ga kãfirai."
    },
    {
      "resource_id": 115,
      "text": "Lalle ne wannan Alƙur'ãni yanã shiryarwa ga (hãlayen) waɗanda suke mafi daidaita<sup foot_note=132201>1</sup> kuma yanã bãyar da bushãra ga mũminai waɗanda suke aikata ayyuka na ƙwarai (cẽwa) \"Lalle ne sunã da wata ijãra. mai girma.\""
    },
    {
      "resource_id": 115,
      "text": "Kuma lalle ne, waɗanda ba su yin ĩmãni da Lãhira, Mun yimusu tattalin wata azãba mai raɗaɗi."
    },
    {
      "resource_id": 115,
      "text": "Kuma mutum yanã<sup foot_note=132202>1</sup> yin addu'a da sharri kamar addu'arsa da alhẽri, kuma mutum ya kasance mai gaggãwa."
    },
    {
      "resource_id": 115,
      "text": "Kuma Mun sanya dare da rãna, ãyõyi biyu, sa'an nan Muka shãfe ãyar dare, kuma Muka sanya ãyar rãna mai sanyãwa a yi gani, dõmin ku nẽmi falala daga Ubangijinku, kuma dõmin ku san ƙidãyar shẽkara da lissafi. Kuma dukan kõme Mun bayyana shi daki-dakin bayyanãwa."
    },
    {
      "resource_id": 115,
      "text": "Kuma kõwane mutum Mun lazimta masa abin rekõdinsa a cikin wuyansa, kuma Mu fitar masa a Rãnar ¡iyãma da littãfi wanda zai haɗu da shi buɗaɗɗe."
    },
    {
      "resource_id": 115,
      "text": "\"Karanta Littãfinka. Ranka ya isa ya zama mai hisãbi a kanka a yau.\""
    },
    {
      "resource_id": 115,
      "text": "Wanda ya nẽmi shiryuwa, to, ya nẽmi shiryuwa ne dõminkansa kawai kuma wanda ya ɓace, to, ya ɓace ne a kansa kawai kuma rai mai ɗaukar nauyi bã ya ɗaukar nauyin wani ran, kuma ba Mu zama mãsu yin azãba ba, sai Mun aika wani Manzo."
    },
    {
      "resource_id": 115,
      "text": "Kuma idan Mun yi nufin Mu halakar da wata alƙarya, sai Mu umurci mawadãtanta, har su yi fasadi a cikinta, sa'an nan maganar azãba ta wajaba a kanta, sa'an nan Mu darkãke ta, darkãkẽwa."
    },
    {
      "resource_id": 115,
      "text": "Kuma da yawa Muka halakar da al'ummomi a bãyan Nũhu. Kuma Ubangijinka Ya isa ya zama Mai ƙididdigewa ga zunubban bãyinSa, Mai gani."
    },
    {
      "resource_id": 115,
      "text": "Wanda ya kasance yanã nufin mai gaggãwa, sai Mu gaggauta masa a cikinta, abin da Muke so ga wanda Muke nufi, sa'an nan kuma Mu sanya masa Jahannama, ya ƙõnu da ita, yanã abin zargi kuma abin tunkuɗewa."
    },
    {
      "resource_id": 115,
      "text": "Kuma wanda ya nufi Lãhira, kuma ya yi aiki sabõda ita irin aikinta alhãli kuwa yanã mũmĩni, to, waɗannan aikinsu ya kasance gõdadde."
    },
    {
      "resource_id": 115,
      "text": "Dukkansu Munã taimakon waɗannan da waɗancan daga kyautar Ubangijinka, kuma kyautar Ubangijinka ba ta kasance hananna ba."
    },
    {
      "resource_id": 115,
      "text": "Ka duba yadda Muka fĩfĩtar da sãshensu a kan sãshe! Kuma lalle ne Lãhira ce mafi girman darajõji, kuma mafi girman fĩfĩtãwa."
    },
    {
      "resource_id": 115,
      "text": "Kada ka sanya wani abin bautawa na daban tãre da Allah har ka zauna kana abin zargi, yarɓaɓɓe."
    },
    {
      "resource_id": 115,
      "text": "Kuma Ubangijinka Ya hukunta kada ku bauta wa kõwa fãce Shi, kum game da mahaifa biyu ku kyautata kyautatawa, ko dai ɗayansu ya kai ga tsũfa a wurinka ko dukansu biyu, to, kada ka ce musu 'tir' kuma kada ka tsãwace su kuma ka faɗa musu magana mai karimci."
    },
    {
      "resource_id": 115,
      "text": "Kuma ka sassauta musu fikãfikan tausasãwa na rahama. Kuma ka ce: \"Ya Ubangijina! Ka yi musu rahama, kamar yadda suka yi rẽnõna, ina ƙarami.\""
    },
    {
      "resource_id": 115,
      "text": "Ubangijin ku ne Mafi sani ga abin da yake a cikin rãyukanku. Idan kun kasan ce sãlihai to lalle ne shĩ Ya kasance ga mãsu kõmawa gare Shi, Mai gãfara."
    },
    {
      "resource_id": 115,
      "text": "Kuma ka bai wa ma'abũcin zumunta hakkinsa<sup foot_note=132203>1</sup> da miskĩna da ɗan hanya. Kuma kada ka bazzara dũkiyar ka, bazzarãwa."
    },
    {
      "resource_id": 115,
      "text": "Lalle ne mubazzarai sun kasance 'yan'uwan shaiɗanu. Kuma Shaiɗan ya kasance ga Ubangijinsa, mai yawan kãfirci."
    },
    {
      "resource_id": 115,
      "text": "Ko dai ka kau da kai daga gare su dõmin nẽman rahama daga Ubangijinka, wadda kake fãtanta, to sai ka gaya musu magana mai laushi."
    },
    {
      "resource_id": 115,
      "text": "Kuma kada ka sanya hannunka ƙuƙuntacce zuwa ga wuyanka, kuma kada ka shimfiɗa shi dukan shimfiɗãwa har ka zama abin zargi, wanda ake yanke wa.<sup foot_note=132204>1</sup>"
    },
    {
      "resource_id": 115,
      "text": "Lalle ne Ubangijinka Yanã shimfiɗa arzĩki ga wanda Yake so, kuma Yanã ƙuƙuntãwa. Lalle Shi, Yã kasance Mai sani ga bãyinSa, Mai gani."
    },
    {
      "resource_id": 115,
      "text": "Kuma kada ku kashe 'yã'yanku dõmin tsõron talauci. Mu ne ke arzũta su, su da ku. Lalle ne kashe su yã kasance kuskure babba."
    },
    {
      "resource_id": 115,
      "text": "Kuma kada ku kusanci zina. Lalle ne ita ta kasance alfãsha ce kuma tã mũnãna ga zama hanya."
    },
    {
      "resource_id": 115,
      "text": "Kuma kada ku kashe rai wanda Allah Ya haramta fãce da haƙƙi, kuma wanda aka kashe, yanã wanda aka zãlunta to, haƙĩƙa Mun sanya hujja ga waliyyinsa, sai dai kada ya ƙẽtare haddi a cikin kashẽwar. Lalle shĩ ya kasance wanda ake taimako."
    },
    {
      "resource_id": 115,
      "text": "Kuma kada ku kusanci dũkiyar marãya fãce dai da sifa wadda take ita ce mafi kyau, har ya isa ga mafi ƙarfinsa. Kuma ku cika alkawari. Lalle alkawari yã kasance abin tambayãwa ne."
    },
    {
      "resource_id": 115,
      "text": "Kuma ku cika mũdu idan kun yi awo, kuma ku auna nauyi da sikẽli madaidaici. Wancan ne mafi alhẽri, kuma mafi kyau ga fassara."
    },
    {
      "resource_id": 115,
      "text": "Kuma kada ka bi abin da bã ka da ilmi game da shi. Lalle ne jĩ da gani da zũciya, dukan waɗancan (mutum) yã kasance daga gare shi wanda ake tambaya."
    },
    {
      "resource_id": 115,
      "text": "Kuma kada ka yi tafiya a cikin ƙasa da alfahari. Lalle kai bã zã ka hũda ƙasa ba kuma bã zã ka kai a duwãtsu ba ga tsawo."
    },
    {
      "resource_id": 115,
      "text": "Dukan wancan mli mũninsa yã kasance abin ƙyãma a wurin Ubangijin ka."
    },
    {
      "resource_id": 115,
      "text": "Wancan yãnã daga abin da Ubangijinka Ya yi wahayi zuwa gare ka na hikima. Kuma kada ka sanya wani abin bautãwa na daban tãre da Allah har a jẽfa ka a cikin Jahannama kanã wanda ake zargi, wanda ake tunkuɗẽwa<sup foot_note=132205>1</sup>"
    },
    {
      "resource_id": 115,
      "text": "Shin fa, Ubangijinku Ya zãɓe ku da ɗiya maza ne, kuma Ya riƙi 'ya'ya mãta daga malã'iku?<sup foot_note=132206>1</sup> Lalle ne kũ, haƙĩƙa, kunã faɗar magana mai girma!"
    },
    {
      "resource_id": 115,
      "text": "Kuma lalle ne haƙĩƙa, Mun sarrafa bayãni a cikin wannan Alƙur'ãni dõmin su yi tunãni, kuma bã ya ƙãra musu kõme fãce gudu."
    },
    {
      "resource_id": 115,
      "text": "Ka ce: \"Dã akwai waɗansu abũbuwan bautãwa tãre da shi, kamar yadda suka faɗa, a lõkacin, dã (abũbuwan bautãwar) sun nẽmi wata hanya<sup foot_note=132207>1</sup> zuwa ga Ma'abũcin Al'arshi.\""
    },
    {
      "resource_id": 115,
      "text": "TsarkinSa yã tabbata kuma Ya ɗaukaka daga abin da suke faɗã, ɗaukaka mai girma."
    },
    {
      "resource_id": 115,
      "text": "Sammai bakwai da ƙasa da wanda yake a cikinsu sunã yi Masa tasbĩhi. Kuma bãbu wani abu fãce yanã tasbĩhi game da gõde Masa, kuma amma ba ku fahimtar tasbĩhinsu. Lalle ne shĩ, Ya kasance Mai haƙuri ne, Mai gãfara."
    },
    {
      "resource_id": 115,
      "text": "Kuma idan ka karanta Alƙur'ani,<sup foot_note=132208>1</sup> sai Mu sanya a tsakãninka da tsakanin waɗanda bã su yin ĩmãni da Lãhira wani shãmaki mai suturcẽwa."
    },
    {
      "resource_id": 115,
      "text": "Kuma Mu sanya marufai a kan zukãtansu dõmin kada su fahimce shi, da, wani nauyi a cikin kunnuwansu, kuma idan ka ambaci Ubangijinka, a cikin Alƙur'ãni shĩ kaɗai, sai su jũya a kan bayayyakinsu dõmin gudu."
    },
    {
      "resource_id": 115,
      "text": "Mũ ne Mafi sani game da abin da suke saurãre da shi a lõkacin da suke yin saurãren zuwa gare ka, kuma a lõkacin da suke mãsu gãnãwa a tsakãninsu a lõkacin da azzãlumai suke cẽwa, \"Bã ku biyar kõwa fãce wani namiji sihirtacce.\""
    },
    {
      "resource_id": 115,
      "text": "Ka dũba yadda suka buga maka misãlai, sai suka ɓace bã su iya sãmun hanya."
    },
    {
      "resource_id": 115,
      "text": "Kuma suka ce: \"Shin, idan mun kasance ƙasũsuwa da, niƙaƙƙun gaɓãɓuwa ashe, lalle ne mũ haƙĩƙa, waɗanda ake tãyarwa ne a wata halitta sãbuwa?\""
    },
    {
      "resource_id": 115,
      "text": "Ka ce: \"Ku kasance duwãtsu ko kuwa baƙin ƙarfe.\""
    },
    {
      "resource_id": 115,
      "text": "\"Kõ kuwa wata halitta daga abin da yake da girma a cikin ƙirazanku.\" To zã su ce \"Wãne ne zai mayar da mu?\" Ka ce: \"Wanda Ya ƙaga halittarku a fabkon lõkaci.\" To, zã su gyaɗa kansu zuwa gare ka, kuma sunã cẽwa, \"A yaushene shi?\" Ka ce: \"Akwai tsammãninsa ya kasance kusa.\""
    },
    {
      "resource_id": 115,
      "text": "\"A rãnar da Yake kiran ku, sa'an nan ku riƙa karɓãwa game dã gõde Masa, kuma kunã zaton ba ku zauna ba fãce kaɗan.\""
    },
    {
      "resource_id": 115,
      "text": "Kuma ka cẽ wa bãyiNa, su faɗi kalma<sup foot_note=132209>1</sup> wadda take mafi kyau. Lalle ne Shaiɗan yanã sanya ɓarna a tsakãninsu. Lalle ne Shaiɗan ya kasance ga mutum, maƙiyi bayyanan ne."
    },
    {
      "resource_id": 115,
      "text": "Ubangijinku ne Mafi sani game da ku. Idan Ya so, zai yi muku rahama, kõ kuwa idan Yã so zai azabtãku. Kuma ba Mu aika ka kanã wakĩli a kansu ba."
    },
    {
      "resource_id": 115,
      "text": "Kuma Ubangijinka ne Mafi sani game da wanda yake a cikin sammai da ƙasa. Kuma lalle ne, haƙĩƙa, Mun fĩfĩta sãshen Annabãwa a kan sãshe kuma Mun bai wa Dãwũda zabũra.<sup foot_note=132210>1</sup>"
    },
    {
      "resource_id": 115,
      "text": "Ka ce: \"Ku kirãyi waɗanda kuka riya, baicinSa.\" To, ba su mallakar kuranyẽwar cũta daga gare ku, kuma haka jũyarwa.\"<sup foot_note=132211>1</sup>"
    },
    {
      "resource_id": 115,
      "text": "Waɗancan, waɗanda suke kiran<sup foot_note=132212>1</sup>, sunã nẽman tsãni zuwa ga Ubangijinsu. Waɗanne ne suke mafĩfĩta a kusanta? Kuma sunã fãtan sãmun rahamarSa, kuma sunã tsõron azãbarSa. Lalle ne azãbar Ubangijinka ta kasance abar tsõro ce."
    },
    {
      "resource_id": 115,
      "text": "Kuma bãbu wata alƙarya fãce, Mu ne mãsu halaka ta a gabãnin Rãnar ¡iyãma kõ kuwa Mũ mãsu azãbta ta ne da azãba mai tsanani. Wancan ya kasance a cikin littãfi rubũtacce."
    },
    {
      "resource_id": 115,
      "text": "Kuma bãbu abin da ya hana Mu, Mu aika da ãyõyi fãce sabõda mutãnen farko sun ƙaryata game da su. Kuma Mun bai wa Samũdãwa tãguwa, ãyã bayyananna, sai suka yi zãlunci game da ita. Kuma bã Mu aikãwa da ãyõyi fãce dõmin tsõratarwa."
    },
    {
      "resource_id": 115,
      "text": "Kuma a lõkacin da Muka ce maka, \"Lalle ne Ubangijinka Yã kẽwaye mutãne.\" Kuma ba Mu sanya abin da ya gani wanda<sup foot_note=132213>1</sup> Muka nũna maka ba, fãce dõmin fitina ga mutãne, da itãciya wadda aka la'anta a cikin Alƙur'ani. Kuma Munã tsõratar da su, sa'an nan (tsõratarwar) bã ta ƙãra su fãce da kangara mai girma."
    },
    {
      "resource_id": 115,
      "text": "Kuma a lõkacin<sup foot_note=132214>1</sup> da Muka cẽ wa malã'iku, \"Ku yi sujada ga Ãdamu,\" sai suka yi sujada, fãce Ibilĩsa, ya ce: \"shin, zan yi sujada ga wanda ka<sup foot_note=132214>1</sup><sup foot_note=132214>1</sup> halitta shi yanã lãka?\""
    },
    {
      "resource_id": 115,
      "text": "Ya ce: \"Shin, kã gan ka<sup foot_note=132216>1</sup>! Wannan wanda ka girmama a kaina, lalle ne idan ka jinkirtã mini zuwa ga Rãnar ¡iyãma lalle ne, zan tumɓuke zuriyarsa, fãce kaɗan.\""
    },
    {
      "resource_id": 115,
      "text": "Ya ce: \"Ka tafi. Sa'an nan wanda ya bĩ ka daga gare su, to, Jahannama ce sakamakonku, (Mu ba ku shi) sakamako cikakke.\""
    },
    {
      "resource_id": 115,
      "text": "\"Kuma ka rikitar da wanda ka sãmi ĩko a kansa, daga gare su, da sautinka, kuma ka yi hari a kansu da dawãkinka da dãkãrunka kuma ka yi tãrẽwa da su a cikin dũkiyõyi da ɗiyã, kumaka yi musu wa'adi. Alhãli kuwa Shaiɗan bã ya yi musu wa'adin kõme fãce da ruɗi.\""
    },
    {
      "resource_id": 115,
      "text": "\"Lalle ne bãyiNa, bã ka da wani ƙarfi a kansu. Kuma Ubangijinka Ya isa Ya zama wakĩli.\""
    },
    {
      "resource_id": 115,
      "text": "Ubangijinku ne Yake gudãnar da jirgi a cikin tẽku, dõmin ku nema daga falalarSa. Lalle ne Shĩ, Yã kasance a gare ku Mai jin ƙai."
    },
    {
      "resource_id": 115,
      "text": "Kuma idan cũta ta shãfe ku, a cikin tẽku, sai wanda kuke kira ya ɓace fãce Shi. To, a lõkacin da Ya tsira da ku zuwa, ga tudu sai kuka bijire. Kuma mutum ya kasance mai yawan butulci."
    },
    {
      "resource_id": 115,
      "text": "Shin fa kun amince cẽwa (Allah) bã Ya shãfe gẽfen ƙasa game da ku kõ kuwa Ya aika da iska mai tsakuwa a kanku, sa'an nan kuma bã zã ku sãmi wani wakĩli ba dõminku?"
    },
    {
      "resource_id": 115,
      "text": "Ko kun amince ga Ya mayar da ku a cikin tẽkun a wani lõkaci na dabam, sa'an na Ya aika wata gũguwa mai karya abũbuwa daga iska, har ya nutsar da ku sabõda abin da kuka yi na kãfirci? Sa'an nan kuma bã ku sãmun mai bin hakki sabõda ku, a kanMu, game da Shi."
    },
    {
      "resource_id": 115,
      "text": "Kuma lalle ne Mun girmama 'yan Adam<sup foot_note=132217>1</sup>, kuma Muka ɗauke su a cikin ƙasa da tẽku kuma Muka azurta su daga abũbuwa mãsu dãɗi kuma Muka fĩfĩta su a kan mãsu yawa daga waɗanda Muka halitta, fĩfĩtãwa."
    },
    {
      "resource_id": 115,
      "text": "A rãnar da Muke kiran<sup foot_note=132218>1</sup> kõwane mutãne da lĩmãminsu to, wanda aka bai wa littafinsa a dã, mansa, to, waɗannan sunã karãtun littãfinsu, kuma bã a zãluntar su da zaren bãkin gurtsin dabĩno."
    },
    {
      "resource_id": 115,
      "text": "Kuma wanda ya kasance makãho<sup foot_note=132219>1</sup> a cikin wannan sabõda haka shi a Lãhira makãho ne kuma mafi ɓata ga hanya."
    },
    {
      "resource_id": 115,
      "text": "Kuma lalle ne sun yi kusa haƙĩƙa, su fitinẽ ka daga abin da Muka yi wahayi zuwa gare ka, dõmin ka ƙirƙira waninsa a gare Mu, a lõkacin, haƙĩƙa, dã sun riƙe ka masoyi."
    },
    {
      "resource_id": 115,
      "text": "Kuma bã dõmin<sup foot_note=132220>1</sup> Mun tabbatar da kai ba, lalle ne, haƙĩƙa, dã kã yi kusa ka karkata zuwa gare su ta wani abu kaɗan."
    },
    {
      "resource_id": 115,
      "text": "A lõkacin, lalle ne, dã Mun ɗanɗana maka ninkin azãbar rãyuwa da ninkin azãbar mutuwa, sa'an nan kuma bã zã ka sãmi mataimaki ba a kanMu."
    },
    {
      "resource_id": 115,
      "text": "Kuma lalle ne, sun<sup foot_note=132221>1</sup> yi kusa, haƙĩƙa, su tãyar da hankalinka daga ƙasar, dõmin su fitar da kai daga gare ta. Kuma a lõkacin, bã zã su zauna ba a kan sãɓãninka fãce kaɗan."
    },
    {
      "resource_id": 115,
      "text": "Hanyar waɗanda, haƙĩƙa, Muka aika a gabãninka, daga ManzanninMu, kuma bã zã ka sãmi jũyarwa ba ga hanyar Mu."
    },
    {
      "resource_id": 115,
      "text": "Ka tsayar da salla<sup foot_note=132222>1</sup> a karkatar rãnã zuwa ga duhun dare da lõkacin fitar alfijir<sup foot_note=132222>1</sup><sup foot_note=132222>1</sup> lalle ne karãtun fitar alfijir ya kasance wanda ake halarta."
    },
    {
      "resource_id": 115,
      "text": "Kuma da dare, sai ka yi hĩra<sup foot_note=132224>1</sup> da shi (Alƙur'ãni) akan ƙãri gare ka. Akwai tsammãnin Ubangijin ka Ya tãyar da kai a wani matsayi gõdadde."
    },
    {
      "resource_id": 115,
      "text": "Kuma ka ce: \"Yã Ubangijĩna<sup foot_note=132225>1</sup>! Ka shigar, da ni shigar gaskiya, kuma Ka fitar da ni fitar gaskiya. Kuma Ka sanya mini, daga gun Ka, wani ƙarfi mai taimako.\""
    },
    {
      "resource_id": 115,
      "text": "Kuma ka ce: \"Gaskiya tã zo, kuma ƙarya ta lãlãce. Lalle ne ƙarya ta kasance lãlãtacciya.\""
    },
    {
      "resource_id": 115,
      "text": "Kuma Munã sassaukarwa daga Alƙur'ãni, abin da yake waraka ne da rahama ga mũminai. Kuma bã ya ƙãra wa azzãlumai (kõme) fãce hasãra."
    },
    {
      "resource_id": 115,
      "text": "Kuma idan Muka yi ni'ima a kan mutum,<sup foot_note=132226>1</sup> sai ya hinjire, kuma ya nĩsanta da gefensa, kuma idan sharri ya shãfe shi, sai ya kasance mai yanke ƙauna."
    },
    {
      "resource_id": 115,
      "text": "Ka ce: \"Kõwa ya yi aiki a kan hanyarsa. Sa'an nan Ubangijinka ne Mafi sani ga wanda yake mafi shiryuwa ga Hanya.\""
    },
    {
      "resource_id": 115,
      "text": "Sunã tambayar ka ga rũhi. Ka ce: \"Rũhi daga al'amarin Ubangijina ne, kuma ba a bã ku (kõme) ba daga ilmi fãce kaɗan.\""
    },
    {
      "resource_id": 115,
      "text": "Kuma lalle ne idan Mun so, haƙĩƙa, Munã tafiya da abinda Muka yi wahayi zuwa gare ka. Sa'an nan kuma bã za ka sãmi wani wakĩli ba dõminka game da shi a kanMu."
    },
    {
      "resource_id": 115,
      "text": "Fãce da rahama daga Ubangijinka. Lalle ne falalarSa ta kasance mai girma a kanka."
    },
    {
      "resource_id": 115,
      "text": "Ka ce: \"Lalle ne idan mutãne da aljannu sun tãru a kan su zo da misãlin wannan Alƙur'ãni bã zã su zo da misãlinsa ba, kuma kõ dã sãshinsu yã kasance, mataimaki ga sãshi.\""
    },
    {
      "resource_id": 115,
      "text": "Kuma lalle ne, haƙĩƙa, Mun caccanza dõmin mutãne, a cikin wannan Alƙur'ãni, daga kõwane misãli sai mafi yawan mutãne suka ƙi (kõme) fãce kãfirci,"
    },
    {
      "resource_id": 115,
      "text": "Kuma suka ce: \"Bã zã mu yi ĩmãni ba dõminka sai kã ɓuɓɓugar<sup foot_note=132227>1</sup> da idan ruwa daga ƙasa."
    },
    {
      "resource_id": 115,
      "text": "\"Kõ kuma wata gõna daga dabĩnai da inabi ta kasance a gare ka. Sa'an nan ka ɓuɓɓugar da ƙõramu a tsakãninta ɓuɓɓugarwa.\""
    },
    {
      "resource_id": 115,
      "text": "\"Kõ kuwa ka kãyar da sama a kanmu kaɓukka kõ kuwa ka zo da Allah, da malã'iku banga-banga.\""
    },
    {
      "resource_id": 115,
      "text": "\"Kõ kuwa wani gida na zĩnãriya ya kasance a gare ka, kõ kuwa ka tãka a cikin sama. Kuma bã zã mu yi ĩmãni ba ga tãkawarka, sai ka sassaukõ da wani littãfi a kanmu, munã karantã shi.\" Ka ce: \"Tsarki ya tabbata ga Ubangijĩna! Ban kasance ba fãce mutum, Manzo.\""
    },
    {
      "resource_id": 115,
      "text": "Kuma bãbu abin da ya hana mutãne su yi ĩmãni, a lõkacin da shiriya ta jẽ musu, fãce sunce, \"Shin, Allah zai aiko mutum ya zamo yana Manzo.\""
    },
    {
      "resource_id": 115,
      "text": "Ka ce: \"Dã malã'iku sun kasance a cikin ƙasa, kuma sunã tafiya, sunã masu natsuwa, lalle ne dã mun saukar da malã'ika daga sama ya zama manzo a kansu.\""
    },
    {
      "resource_id": 115,
      "text": "Ka ce: \"Allah Yã isa zama shaida a tsakãnina da ku. Lalle Shi Ya kasance ga bãyinsa, mai ƙididdigewa ne Mai gani.\""
    },
    {
      "resource_id": 115,
      "text": "Kuma wanda Allah Ya shiryar, to, shĩ ne shiryayye, kuma wanda Ya ɓatar to bã zã ka sãmi waɗansu masõya gare su ba baicinSa. Kuma Munã tãra su a Rãnar ¡iyãma a kan fuskõkinsu, sunã makãfi, kuma bẽbãye da kurãme. Matattararsu Jahannama ce, kõ da yaushe ta bice, sai Mu ƙãra musu wata wuta mai tsanani."
    },
    {
      "resource_id": 115,
      "text": "Wancan ne sãkamakonsu sabõda lalle sũ, sun kãfirta da ãyõ yinMu, kuma suka ce: \"Shin idan muka kasance ƙasũsuwa da nĩƙaƙƙun gaɓũɓuwa, shin lalle mũ, haƙĩ ka, waɗanda ake tãyarwa ne a cikin wata halitta sãbuwa?\""
    },
    {
      "resource_id": 115,
      "text": "Shin, kuma ba su ganĩ<sup foot_note=132228>1</sup> ba (cẽwa) lalle ne Allah, wandaYa halicci sammai da ƙasa, Mai ikon yi ne a kan Ya halicci misãlinsu? Kuma Ya sanya wani ajali wanda bãbu kõkwanto a cikinsa? Sai azzãlumai suka ƙi fãce kãfirci."
    },
    {
      "resource_id": 115,
      "text": "Ka ce: \"Dã dai kũ, kunã mallakar<sup foot_note=132229>1</sup> taskõkin rahamar Ubangijĩna, a lõkacin, haƙĩƙa dã kun kãme dõmin tsõron ƙãrẽwar taskõkin. Kuma mutum yã kasance mai ƙwauro ne.\""
    },
    {
      "resource_id": 115,
      "text": "Kuma lalle ne haƙĩƙa Mun bai wa Mũsã ãyõyi<sup foot_note=132230>1</sup> guda tara bayyanannu, sai ka tambayi Banĩ Isrã'ila, a lõkacin da ya jẽ musu, sai Fir'auna ya ce masa, \"Lalle nĩ, inã zaton ka, ya Mũsã, sihirtacce.\""
    },
    {
      "resource_id": 115,
      "text": "Ya ce: \"lalle ne haƙĩƙa ka sani bãbu wanda ya saukar da waɗannan, fãce Ubangijin sammai da ƙasa dõmĩn su zama abũbuwan lũra. Kuma lalle ne ni, haƙĩƙa, ina zaton ka, yã Fir'auna, halakakke.\""
    },
    {
      "resource_id": 115,
      "text": "Sai ya yi nufin fitar da su daga ƙasar, sai Muka nutsar da shi, shi da wanda yake tãre da shi gabã ɗaya."
    },
    {
      "resource_id": 115,
      "text": "Kuma Muka ce: daga bãyansa ga Banĩ Isrã'ĩla, \"Ku zauni ƙasar. Sa'an nan idan wa'adin ƙarshe ya zo, zã Mu jẽ da ku jama'a-jama'a.\"<sup foot_note=132231>1</sup>"
    },
    {
      "resource_id": 115,
      "text": "Kuma da gaskiya Muka saukar da shi, kuma da gaskiya ya sauka. Kuma ba Mu aike ka ba fãce kanã mai bãyar da bushãra kuma mai gargaɗi."
    },
    {
      "resource_id": 115,
      "text": "Kuma yanã abin karãtu Mun rarraba shi dõmin ka karanta shi ga mutane a kan jinkiri kuma Mun sassaukar da shi sassaukarwa.<sup foot_note=132232>1</sup>"
    },
    {
      "resource_id": 115,
      "text": "Ka ce: \"Ku yi ĩmãni<sup foot_note=132233>1</sup> da Shi, ko kuwa kada ku yi ĩmãni, lalle ne waɗanda aka bai wa ilmi daga gabãninsa, idan anã karãtunsa a kansu, sunã fãɗuwa ga haɓõɓinsu, sunã mãsu sujada.\""
    },
    {
      "resource_id": 115,
      "text": "\"Kuma sunã cẽwa: Tsarki ya tabbata ga Ubangijinmu! Lalle ne wa'adin Ubangijinmu ya kasance, haƙĩƙa, abin aikatãwa.\""
    },
    {
      "resource_id": 115,
      "text": "Kuma sunã fãɗuwa ga haɓõɓinsu sunã kũka, kuma yanã ƙara musu tsõro."
    },
    {
      "resource_id": 115,
      "text": "Ka ce: \"Ku kirayi Allah<sup foot_note=132234>1</sup> kõ kuwa ku kirãyi Mai rahama. Kõwane kuka kira to Yanã da sũnãye mafi kyau. Kuma, kada ka bayyana<sup foot_note=132234>1</sup><sup foot_note=132234>1</sup> ga sallarka, kuma kada ka ɓõye ta. Ka nẽmi hanya a tsakãnin wancan.\""
    },
    {
      "resource_id": 115,
      "text": "Kuma ka ce: \"Gõdiyã<sup foot_note=132236>1</sup> ta tabbata ga Allah wanda bai riƙi ɗã ba kuma abõkin tãrayya bai kasance a gare Shi ba a cikin mulkinSa, kuma wani masõyi sabõda wulãkancin bai kasance a gare Shi ba.\" Kuma ka girmama Shi, girmamãwa."
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "17" }
  }
}
