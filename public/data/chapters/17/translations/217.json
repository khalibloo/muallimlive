{
  "translations": [
    {
      "resource_id": 217,
      "text": "Слава Тому, Хто переніс уночі раба Свого з Мечеті Забороненої до Мечеті Віддаленої задля того, щоб показати йому частину знамень Наших. Ми благословили околиці її, і Він — Всечуючий, Всевидячий"
    },
    {
      "resource_id": 217,
      "text": "І Ми дарували Мусі Писання та зробили його прямим шляхом для синів Ісраїля: «Не беріть Покровителем нікого, крім Мене"
    },
    {
      "resource_id": 217,
      "text": "о ви, нащадки тих, яких Ми врятували разом із Нухом! Воістину, він був вдячним рабом!"
    },
    {
      "resource_id": 217,
      "text": "Ми встановили синам Ісраїля в Писанні: «Ви двічі будете поширювати безчестя на землі й сповнитеся великої гордині!"
    },
    {
      "resource_id": 217,
      "text": "І коли настав перший раз, то Ми відіслали проти вас Наших рабів, наділених великою силою! Вони пройшли всіма землями й здійснилася обіцянка"
    },
    {
      "resource_id": 217,
      "text": "Потім Ми дарували вам перемогу над ними, допомогли майном і дітьми й зробили вас численними"
    },
    {
      "resource_id": 217,
      "text": "Якщо ви робите добро, то робите для себе, а як чините зло, то також для себе. А коли прийде час останньої обіцянки, то вони знову чинитимуть зло та ввійдуть до Храму, як увійшли туди вперше, й нищитимуть усе, що зможуть"
    },
    {
      "resource_id": 217,
      "text": "Можливо, змилується над вами Господь ваш. Та якщо ви знову повернетеся до старого, то Ми скараємо вас і зробимо геєну в’язницею для невіруючих"
    },
    {
      "resource_id": 217,
      "text": "Воістину, цей Коран провадить до того, що найправильніше, і сповіщає віруючих, які роблять добрі справи, про те, що на них чекає велика винагорода"
    },
    {
      "resource_id": 217,
      "text": "А тим, які не вірують у наступне життя — їм приготували Ми болісну кару"
    },
    {
      "resource_id": 217,
      "text": "Людина кличе зло так само, як кличе добро. Воістину, нетерпляча ж людина"
    },
    {
      "resource_id": 217,
      "text": "Ми зробили ніч і день двома знаменнями: знамення ночі приховане в пітьмі, а знамення дня дарує світло — щоб ви прагнули милості Господа вашого, знали число років і рахували. Кожну річ Ми пояснили як слід"
    },
    {
      "resource_id": 217,
      "text": "Кожній людині Ми повісили на шию сувій [долі]. У День Воскресіння Ми дістанемо його як розгорнуту книгу"
    },
    {
      "resource_id": 217,
      "text": "«Читай книгу свою! Достатньо сьогодні тобі й твоєї лічби!"
    },
    {
      "resource_id": 217,
      "text": "Хто йде прямим шляхом, той іде ним сам для себе. І хто зійшов із нього, той зійшов тільки сам проти себе. І ніхто не понесе тягар іншого! Ми ж не карали нікого, не відправивши перед тим посланця"
    },
    {
      "resource_id": 217,
      "text": "Коли Ми бажали знищити якесь селище, то за волею Нашою багатії його чинили безчестя. Сповнювалося слово Наше й винищували Ми всіх"
    },
    {
      "resource_id": 217,
      "text": "Скільки селищ Ми знищили після Нуха! І тільки Господь Твій знає та бачить гріхи рабів Своїх"
    },
    {
      "resource_id": 217,
      "text": "Хто бажав [благ] нинішнього життя, то дарували Ми йому те, що хотіли, й дарували, кому хотіли. А потім Ми скинули його в пекло, де буде він принижений та розбитий"
    },
    {
      "resource_id": 217,
      "text": "А хто прагнув життя наступного, докладав до цього належних зусиль і був віруючим, то його зусилля винагородять"
    },
    {
      "resource_id": 217,
      "text": "Кожного з цих і з інших наділяє Господь твій, і не заборонене те, що дав твій Господь"
    },
    {
      "resource_id": 217,
      "text": "Поглянь, як Ми надали перевагу одним із них перед іншими. А наступне життя вище за ступенем і вище за перевагами"
    },
    {
      "resource_id": 217,
      "text": "Не поклоняйся крім Аллага іншому богу, а то залишишся приниженим і безсилим"
    },
    {
      "resource_id": 217,
      "text": "Наказав вам Господь твій не поклонятися нікому, крім Нього, а також ставитися якнайкраще до батьків. І коли хтось із них — чи вони обоє — досягне старості, то не говори їм: «Фе!», не гримай на них і говори їм тільки гідні слова"
    },
    {
      "resource_id": 217,
      "text": "Схили перед ними крило смирення з милосердя свого й говори: «Господи мій! Змилуйся над ними, бо вони ростили мене малого»"
    },
    {
      "resource_id": 217,
      "text": "Ваш Господь краще знає те, що у ваших душах, коли робите ви добрі справи. Він прощає тим, хто звертається до Нього в каятті"
    },
    {
      "resource_id": 217,
      "text": "Віддавай належне родичу, бідняку, подорожньому й не витрачай марно"
    },
    {
      "resource_id": 217,
      "text": "Воістину, марнотратці — брати шайтанів. А шайтан був невдячний перед Господом своїм"
    },
    {
      "resource_id": 217,
      "text": "Якщо ти відвертаєшся від усіх цих, шукаючи милості Господа свого – на яку сподіваєшся, то говори з ними ласкаво"
    },
    {
      "resource_id": 217,
      "text": "Не будь скупий, наче твоя рука прикута до шиї, та не витрачай надміру, щоб не лишився ти осудженим та збіднілим"
    },
    {
      "resource_id": 217,
      "text": "Аллаг збільшує наділ, кому побажає, та зменшує, кому побажає. Воістину, Він — Всевидячий і Всезнаючий над рабами Своїми"
    },
    {
      "resource_id": 217,
      "text": "Не вбивайте своїх дітей, боячись бідності! Ми годуємо як їх, так і вас. Воістину, таке вбивство – великий гріх"
    },
    {
      "resource_id": 217,
      "text": "І не наближайтеся до перелюбу. Воістину, це — мерзота, шлях ганебний"
    },
    {
      "resource_id": 217,
      "text": "Не вбивайте душу, вбивство якої заборонив Аллаг, якщо тільки не маєте на це права. І якщо хтось убитий несправедливо, то Ми дали його спадкоємцю владу [над убивцею], але нехай не порушує меж у помсті. Воістину, Аллаг допомагає йому"
    },
    {
      "resource_id": 217,
      "text": "Не витрачайте майна сироти, хіба що заради його блага, а чекайте на його повноліття. Виконуйте обіцянки, бо вас запитають про обіцяне"
    },
    {
      "resource_id": 217,
      "text": "Наповнюйте міру, коли відміряєте, і зважуйте на правильній вазі! Це — найкраще й найліпше за наслідками"
    },
    {
      "resource_id": 217,
      "text": "Не йди за тим, про що не маєш знання, адже слух, зір і серце — усіх їх спитають про обіцяне"
    },
    {
      "resource_id": 217,
      "text": "І не ходи по землі пихато, бо не розколоти тобі землю й не досягнути висоти гір"
    },
    {
      "resource_id": 217,
      "text": "Це все — зло перед Господом твоїм і відразне воно"
    },
    {
      "resource_id": 217,
      "text": "Ось те, що відкрив тобі Господь твій із мудрості. Тож не поклоняйся крім Аллага іншому богу, а то будеш вкинутим у геєну, осудженим і розбитим"
    },
    {
      "resource_id": 217,
      "text": "Невже ваш Господь виділив вас синами, а собі узяв ангелів доньками? Справді, ви говорите страшне слово"
    },
    {
      "resource_id": 217,
      "text": "Ми роз’яснили це в Корані, щоб вони замислились. Та це тільки додає їм відрази"
    },
    {
      "resource_id": 217,
      "text": "Скажи: «Якби крім Нього існували ще й інші боги, як стверджують [невіруючі], то вони неодмінно прагнули б досягнути Володаря трону!"
    },
    {
      "resource_id": 217,
      "text": "Преславний Він і Вищий від того, що вони кажуть"
    },
    {
      "resource_id": 217,
      "text": "Прославляють Його сім небес, земля й ті, хто на них. Немає нічого, що б не прославляло Його хвалою. Та ви не розумієте прославляння їхнього; воістину, Він — Смиренний, Прощаючий"
    },
    {
      "resource_id": 217,
      "text": "Коли ти читаєш Коран, то Ми встановлюємо невидиму завісу між тобою й тими, які не вірують у наступне життя"
    },
    {
      "resource_id": 217,
      "text": "Ми поклали на серця їхні покрови й позбавили їхні вуха слуху, щоб вони не могли зрозуміти його. І коли ти називаєш Господа свого в Корані Єдиним, то вони відвертаються з нехіттю"
    },
    {
      "resource_id": 217,
      "text": "Ми краще знаємо, що вони чують, коли слухають тебе, й коли ведуть потаємні бесіди, й коли говорять нечестивці: «Ви йдете лише за зачарованим!"
    },
    {
      "resource_id": 217,
      "text": "Поглянь, яких тільки притч вони тобі не наводять! Хоча самі вони заблукали й неспроможні віднайти шлях"
    },
    {
      "resource_id": 217,
      "text": "І ще кажуть: «Невже після того, як станемо кістками й прахом, ми воскреснемо в новому творінні?"
    },
    {
      "resource_id": 217,
      "text": "Скажи: «Навіть якби ви були камінням чи залізом"
    },
    {
      "resource_id": 217,
      "text": "або [новим] творінням, яке видається серцям вашим таким значним!» А тоді вони запитають: «Хто ж поверне нас до життя?» Скажи: «Той, Хто створив вас уперше». Вони захитають своїми головами й запитають: «І коли це буде?» Тож скажи: «Можливо, вже скоро"
    },
    {
      "resource_id": 217,
      "text": "в День, коли Він покличе вас, а ви відповідатимете Йому хвалою, і будете думати, що були [в могилах] зовсім недовго»"
    },
    {
      "resource_id": 217,
      "text": "І скажи Моїм рабам, щоб вони розмовляли одне з одним тільки найкращим чином, бо шайтан сіє між ними ворожнечу. Воістину, шайтан для людини — явний ворог"
    },
    {
      "resource_id": 217,
      "text": "Господь ваш краще знає про вас. Якщо Він захоче, то змилується над вами, а якщо захоче — то скарає. Ми ж не відсилали тебе відповідальним за них"
    },
    {
      "resource_id": 217,
      "text": "Господь твій краще знає тих, хто на небесах і на землі. Ми справді віддали перевагу одним пророкам над іншими й дарували Дауду Забур"
    },
    {
      "resource_id": 217,
      "text": "Скажи: «Кличте тих, кого ви вважаєте [за богів] поряд із Ним. Та вони не владні відвернути від вас лихо чи перенести його [на інших]!"
    },
    {
      "resource_id": 217,
      "text": "Ті, кого вони кличуть, самі шукають шляху до Господа свого, змагаючись у наближенні. Вони сподіваються на Його милість і бояться Його кари, бо слід стерегтися кари Господа твого"
    },
    {
      "resource_id": 217,
      "text": "І немає такого селища, яке не буде знищене Нами перед Днем Воскресіння й не скаране карою важкою. Так записано в Писанні"
    },
    {
      "resource_id": 217,
      "text": "Ми не відіслали [Пророка] зі знаменням тільки тому, що давні народи не повірили в них. Ми дали самудитам верблюдицю як наочне знамення, та вони вчинили з нею зле. Ми відсилаємо знамення тільки для застереження"
    },
    {
      "resource_id": 217,
      "text": "Ось Ми сказали тобі: «Воістину, Господь твій охоплює людей [могутністю й знанням]». І Ми зробили видіння, яке бачив ти, а також дерево, прокляте в Корані, випробуванням для людей. Ми застерігаємо їх, але це не додає їм нічого, крім великої непокори!"
    },
    {
      "resource_id": 217,
      "text": "І коли Ми сказали ангелам: «Вклоніться Адаму!» — то вклонилися всі, крім Ібліса, який сказав: «Як можу я вклонитися тому, кого Ти створив із глини?"
    },
    {
      "resource_id": 217,
      "text": "І ще сказав: «Чи ти бачив того, кому ти віддав перевагу замість мене? Якщо ти відстрочиш мені до Дня Воскресіння, то я спокушу всіх його нащадків, окрім небагатьох!"
    },
    {
      "resource_id": 217,
      "text": "Аллаг відповів: «Вийди геть! Тим з них, хто піде за тобою, геєна буде відплатою, повною відплатою"
    },
    {
      "resource_id": 217,
      "text": "Зваблюй їх своїм голосом та скеруй проти них свою кінноту й піхоту, діли з ними їхні статки та дітей, давай їм обіцянки. Але обіцянки шайтана — тільки зваба"
    },
    {
      "resource_id": 217,
      "text": "Ти не маєш влади над Моїми рабами, і тільки Господь твій — їхній Покровитель!"
    },
    {
      "resource_id": 217,
      "text": "Господь твій — Той, Хто веде для вас морем судна, щоб шукали ви милості Його. Воістину, Він Милосердний до вас"
    },
    {
      "resource_id": 217,
      "text": "Якщо вас у морі спіткає лихо, то вас покинуть усі, кого ви кликали, крім Нього. Коли ж Він рятує вас, виводячи на сушу, ви відвертаєтесь! Воістину, людина невдячна"
    },
    {
      "resource_id": 217,
      "text": "Невже ви убезпеченні від того, що частина суші провалиться під вами, або що Він нашле на вас кам’яний дощ? І тоді не буде вам покровителя"
    },
    {
      "resource_id": 217,
      "text": "Чи ви впевнені в тому, що Він не поверне вас у море ще раз, не нашле на вас руйнівний смерч і не втопить вас за невір’я ваше? І тоді не знайдете ви того, хто помстився б Нам"
    },
    {
      "resource_id": 217,
      "text": "Ми пошанували синів Адама й дозволили їм пересуватися сушею та морем, наділили їх благами й віддали їм велику перевагу перед багатьма іншими творіннями"
    },
    {
      "resource_id": 217,
      "text": "Одного дня Ми зберемо всіх людей разом із їхніми провідниками. І кому дадуть книгу в праву руку, ті прочитають книгу свою, і не будуть вони анітрохи ображені"
    },
    {
      "resource_id": 217,
      "text": "Хто сліпий нині, той лишиться сліпим і в наступному житті та заблукає ще більше"
    },
    {
      "resource_id": 217,
      "text": "Вони мало не відхилили тебе від Нашого одкровення, щоб вигадав ти щось таке про Нас, чого немає в ньому. О, тоді вони справді мали б тебе за друга"
    },
    {
      "resource_id": 217,
      "text": "І Ми зміцнили тебе, коли ти вже мало не пристав на їхній бік"
    },
    {
      "resource_id": 217,
      "text": "Тоді б дали Ми тобі скуштувати подвійної кари — як у цьому житті, так і після смерті. І не знайшов би ти проти Нас помічника"
    },
    {
      "resource_id": 217,
      "text": "Вони мало не вигнали тебе з цієї землі, залякуючи. Та після того й вони не лишились би там надовго"
    },
    {
      "resource_id": 217,
      "text": "Так само чинили з Нашими посланцями й до тебе. І не знайдеш ти змін у законах Наших"
    },
    {
      "resource_id": 217,
      "text": "Звершуй молитву від часу полудня до настання темряви й читай ранкову молитву. Воістину, ранкова молитва засвідчена"
    },
    {
      "resource_id": 217,
      "text": "І не спи частину ночі, звершуючи додаткові молитви. Можливо, Господь твій дарує тобі преславне місце"
    },
    {
      "resource_id": 217,
      "text": "І скажи: «Господи! Введи мене входом правди й виведи мене виходом правди! Даруй мені від Себе силу в поміч!"
    },
    {
      "resource_id": 217,
      "text": "І скажи: «Прийшла істина, і зникла неправда, бо, воістину, неправда мусить зникнути!"
    },
    {
      "resource_id": 217,
      "text": "Ми відкриваємо в Корані те, що є зціленням і милістю для віруючих. А нечестивцям це не додає нічого, крім втрат"
    },
    {
      "resource_id": 217,
      "text": "Коли Ми наділяємо людину благами, то вона відвертається й віддаляється в гордині. А коли торкається її лихо, то вона впадає у відчай"
    },
    {
      "resource_id": 217,
      "text": "Скажи: «Кожен чинить по-своєму, а Господь ваш знає краще тих, хто йде найправильнішим шляхом!"
    },
    {
      "resource_id": 217,
      "text": "Запитують тебе про дух. Скажи: «Дух [виникає] за наказом Господа мого. Але вам дано дуже мало знання про це!"
    },
    {
      "resource_id": 217,
      "text": "Якби Ми побажали, то позбавили б тебе того, що відкрили тобі. І тоді ти не знайдеш проти Нас покровителя"
    },
    {
      "resource_id": 217,
      "text": "якби не милість Господа твого. Воістину, велика Його милість до тебе"
    },
    {
      "resource_id": 217,
      "text": "Скажи: «Якби люди й джини об’єдналися разом для того, щоб створити щось подібне Корану, то вони не зробили б цього, навіть допомагаючи одне одному!"
    },
    {
      "resource_id": 217,
      "text": "Ми роз’яснили людям у цьому Корані різні притчі, та більшість людей заперечує все, крім невір’я"
    },
    {
      "resource_id": 217,
      "text": "Вони говорять: «Ми не повіримо тобі, поки ти не виведеш нам із землі джерело"
    },
    {
      "resource_id": 217,
      "text": "чи поки не буде в тебе саду з пальмами й виноградом, де ти проведеш канали"
    },
    {
      "resource_id": 217,
      "text": "чи поки не скинеш небо на нас шматками, як ти це обіцяєш; чи не прийдеш до нас із Аллагом та ангелами"
    },
    {
      "resource_id": 217,
      "text": "чи поки не буде в тебе будинку з коштовностей, чи поки не піднімешся ти на небо. Але ми ніколи не повіримо, що ти піднявся туди, якщо ти не зійдеш із Писанням, яке ми читатимемо!» Скажи: «Пречистий Господь мій! А я тільки людина, посланець!"
    },
    {
      "resource_id": 217,
      "text": "Після того, як прийшов до них прямий шлях, людям завадило увірувати тільки те, що вони сказали: «Невже Аллаг посланцем відправив людину?"
    },
    {
      "resource_id": 217,
      "text": "Скажи: «Якби по землі спокійно ходили ангели, то Ми б зіслали вам ангела посланцем із неба!"
    },
    {
      "resource_id": 217,
      "text": "Скажи: «Достатньо Аллага як Свідка між мною та вами. Воістину, Він над рабами Своїми Всечуючий, Всезнаючий!"
    },
    {
      "resource_id": 217,
      "text": "Той, кого Аллаг повів прямим шляхом, іде прямим шляхом. А для того, кого Він збив зі шляху, не знайдеш ти захисника, крім Нього. Ми зберемо їх у День Воскресіння долілиць — сліпих, німих і глухих. Їхнім притулком буде геєна! Щойно вона згасає, Ми додаємо вогню"
    },
    {
      "resource_id": 217,
      "text": "Така відплата їм за те, що не вірили вони в знамення Наші. Вони кажуть: «Невже після того, як станемо зотлілими кістками, ми воскреснемо в новому творінні?"
    },
    {
      "resource_id": 217,
      "text": "Хіба вони не бачать, що Аллаг, Який створив небеса й землю, здатний створити подібне до них? Він установив для них строк, у якому немає сумніву, але нечестивці заперечують усе, крім невір’я"
    },
    {
      "resource_id": 217,
      "text": "Скажи: «Якби ви володіли скарбами милості Господа мого, то все одно трималися б за них зі страху збідніти, бо людина скупа!"
    },
    {
      "resource_id": 217,
      "text": "Справді, Ми дарували Мусі дев’ять ясних знамень. Запитай у синів Ісраїля, як він прийшов до них, а Фіраун сказав йому: «Воістину, я думаю, Мусо, що тебе зачарували!"
    },
    {
      "resource_id": 217,
      "text": "Той відповів: «Справді, ти вже знаєш, що ці знамення — ясні докази — зіслав саме Господь небес і землі. Воістину, я думаю, Фірауне, що ти загинеш!"
    },
    {
      "resource_id": 217,
      "text": "Тоді він захотів вигнати їх із землі своєї, але Ми втопили його й тих, хто був із ним — усіх"
    },
    {
      "resource_id": 217,
      "text": "Після цього Ми сказали синам Ісраїля: «Заселяйте цю землю! А коли прийде остання обіцянка, то Ми зберемо всіх вас»"
    },
    {
      "resource_id": 217,
      "text": "Ми зіслали [Коран] з істиною, і зійшов він із істиною. Ми відсилали тебе тільки вісником і застерігачем"
    },
    {
      "resource_id": 217,
      "text": "Ми розділили Коран, щоб ти читав його людям поволі, й зіслали його як одкровення"
    },
    {
      "resource_id": 217,
      "text": "Скажи: «Віруєте ви в нього, чи не віруєте — байдуже. Ті, кому було дано знання перед цим, падають, торкаючись підборіддям землі, коли їм його читають!"
    },
    {
      "resource_id": 217,
      "text": "Вони кажуть: «Преславний Господь наш, і обіцянку Господа нашого неодмінно буде виконано!"
    },
    {
      "resource_id": 217,
      "text": "Вони вклоняються до землі, плачуть і це додає їм смирення"
    },
    {
      "resource_id": 217,
      "text": "Скажи: «Чи закликаєте ви Аллага, чи закликаєте ви Милостивого — як би не закликали ви Його, Йому належать прекрасні імена». І не підвищуй голосу в молитві своїй і не говори пошепки, а вибери середнє між цим"
    },
    {
      "resource_id": 217,
      "text": "Скажи: «Хвала Аллагу, Який не мав дитини, і Якому немає рівного у владі, і не потрібен Йому захисник від приниження». І звеличуй Його звеличенням"
    }
  ],
  "meta": {
    "translation_name": "Dr. Mikhailo Yaqubovic",
    "author_name": "Dr. Mikhailo Yaqubovic",
    "filters": { "resource_id": 217, "chapter_number": "17" }
  }
}
