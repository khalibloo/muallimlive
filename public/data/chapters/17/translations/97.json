{
  "translations": [
    {
      "resource_id": 97,
      "text": "پاک ہے وہ جو لے گیا ایک رات اپنے بندے کو مسجد حرام سے دُور کی اُس مسجد تک جس کے ماحول کو اس نے برکت دی ہے، تاکہ اسے اپنی کچھ نشانیوں کا مشاہدہ کرائے۔حقیقت<sup foot_note=\"184795\">1</sup> میں وہی ہے سب کچھ سُننے اور دیکھنے والا۔"
    },
    {
      "resource_id": 97,
      "text": "م نے اِس سے پہلے موسیٰ کو کتاب دی تھی اور اُسے بنی اسرائیل کے لیے ذریعہٴ ہدایت بنایا تھا،<sup foot_note=\"184796\">1</sup> اِس تاکید کے ساتھ کہ میرے سوا کسی کو اپنا وکیل نہ بنانا۔<sup foot_note=\"184797\">2</sup>"
    },
    {
      "resource_id": 97,
      "text": "تم اُن لوگوں کی اولاد ہو جنہیں ہم نے نُوح ؑ کے ساتھ کشتی پر سوار کیا تھا،<sup foot_note=\"184798\">1</sup> اور نوحؑ ایک شکر گزار بندہ تھا"
    },
    {
      "resource_id": 97,
      "text": "پھر ہم نے اپنی کتاب <sup foot_note=\"184799\">1</sup>میں بنی اسرائیل کو اِس بات پر بھی متنبہ کر دیا تھا کہ تم دو مرتبہ زمین میں فسادِ عظیم برپا کرو گے اور بڑی سرکشی دکھاوٴ گے۔<sup foot_note=\"184800\">2</sup>"
    },
    {
      "resource_id": 97,
      "text": "آخرِ کار جب اُن میں سے پہلی سرکشی کا موقع پیش آیا، تو اے بنی اسرائیل، ہم نے تمہارے مقابلے پر اپنے ایسے بندے اُٹھائے جو نہایت زور آور تھے اور وہ تمہارے ملک میں گھُس کر ہر طرف پھیل گئے۔ یہ ایک وعدہ تھا جسے پُورا ہو کر ہی رہنا تھا۔<sup foot_note=\"184801\">1</sup>"
    },
    {
      "resource_id": 97,
      "text": "اِس کے بعد ہم نے تمہیں اُن پر غلبے کا موقع دے دیا اور تمہیں مال اور اولاد سے مدد دی اور تمہاری تعداد پہلے سے بڑھا دی۔<sup foot_note=\"184802\">1</sup>"
    },
    {
      "resource_id": 97,
      "text": "دیکھو! تم نے بھلائی کی تو وہ تمہارے اپنے ہی لیے بھلائی تھی، اور بُرائی کی تو وہ تمہاری اپنی ذات کے لیے بُرائی ثابت ہوئی۔ پھر جب دُوسرے وعدے کا وقت آیا تو ہم نے دُوسرے دشمنوں کو تم پر مسلّط کیا تا کہ وہ تمہارے چہرے بگاڑ دیں اور مسجد (بیت المَقدِس)میں اُسی طرح گھُس جائیں جس طرح پہلے دُشمن گھُسے تھے اور جس چیز پر ان کا ہاتھ پڑے اُسے تباہ کر کے رکھ دیں<sup foot_note=\"184803\">1</sup>"
    },
    {
      "resource_id": 97,
      "text": "ہو سکتا ہے کہ اب تمہارا ربّ تم پر رحم کرے، لیکن اگر تم نے پھر اپنی سابق روش کا اعادہ کیا تو ہم بھی پھر اپنی سزا کا اعادہ کریں گے، اور کافرِ نعمت لوگوں کے لیے ہم ے جہنّم کو قید خانہ بنا رکھا ہے۔<sup foot_note=\"184804\">1</sup>"
    },
    {
      "resource_id": 97,
      "text": "حقیقت یہ ہے کہ یہ قرآن وہ راہ دکھاتا ہے جو بالکل سیدھی ہے جو لو گ اسے مان کر بھلے کام کرنے لگیں انہیں یہ بشارت دیتا ہے کہ ان کے لیے بڑا اجر ہے"
    },
    {
      "resource_id": 97,
      "text": "اور جولوگ آخرت کو نہ مانیں انہیں یہ خبر دیتا ہے کہ ان کے لیے ہم نے دردناک عذاب مہیّا کر رکھا ہے۔<sup foot_note=\"184805\">1</sup>"
    },
    {
      "resource_id": 97,
      "text": "انسان شر اُس طرح مانگتا ہے جس طرح خیر مانگنی چاہیے۔ انسان بڑا ہی جلد باز واقع ہوا ہے۔<sup foot_note=\"184806\">1</sup>"
    },
    {
      "resource_id": 97,
      "text": "دیکھو، ہم نے رات اور دن کو دو نشانیاں بنایا ہے۔ رات کی نشانی کو ہم نے بے نُور بنایا، اور دن کی نشانی کو روشن کر دیا تاکہ تم اپنے ربّ کا فضل تلاش کر سکو اور ماہ و سال کا حساب معلوم کر سکو۔ اِسی طرح ہم نے ہر چیز کو الگ الگ ممیَّز کر کے رکھا ہے۔<sup foot_note=\"184807\">1</sup>"
    },
    {
      "resource_id": 97,
      "text": "ہر انسان کا شگون ہم نے اُس کے اپنے گلےمیں لٹکا رکھا ہے،<sup foot_note=\"184808\">1</sup> اور قیامت کے روز ہم ایک نوشتہ اُس کے لیے نکالیں گے جسے وہ کھُلی کتاب کی طرح پائے گا"
    },
    {
      "resource_id": 97,
      "text": "پڑھ اپنا نامہ اعمال، آج اپنا حساب لگانے کے لیے تو خود ہی کافی ہے"
    },
    {
      "resource_id": 97,
      "text": "جو کوئی راہِ راست اختیار کرے اس کی راست روی اُس کے اپنے ہی لیے مفید ہے، اور جو گُمراہ ہو اُس کی گمراہی کا وبال اُسی پر ہے۔<sup foot_note=\"184809\">1</sup> کوئی بوجھ اُٹھانے والا دُوسرے کا بوجھ نہ اُٹھائے گا۔<sup foot_note=\"184810\">2</sup> اور ہم عذاب دینے والے نہیں ہیں جب تک کہ (لوگوں کو حق و باطل کا فرق سمجھانے کے لیے)ایک پیغام بر نہ بھیج دیں۔<sup foot_note=\"184811\">3</sup>"
    },
    {
      "resource_id": 97,
      "text": "جب ہم کسی بستی کو ہلاک کرنے کا ارادہ کرتے ہیں تو اس کے خوشحال لوگوں کو حکم دیتے ہیں اور وہ اس میں نافرمانیاں کرنے لگتے ہیں، تب عذاب کا فیصلہ اس بستی پر چسپاں ہو جاتا ہے اور ہم اسے برباد کر کے رکھ دیتے ہیں۔<sup foot_note=\"184812\">1</sup>"
    },
    {
      "resource_id": 97,
      "text": "دیکھ لو، کتنی ہی نسلیں ہیں جو نوحؑ کے بعد ہمارے حکم سے ہلاک ہوئیں تیرا رب اپنے بندوں کے گناہوں سے پوری طرح باخبر ہے اور سب کچھ دیکھ رہا ہے"
    },
    {
      "resource_id": 97,
      "text": "جو کوئی عاجلہ <sup foot_note=\"184813\">1</sup>کا خواہشمند ہو، اسے یہیں ہم دے دیتے ہیں جو کچھ بھی جسے دینا چاہیں، پھر اس کے مقسُوم میں جہنّم لکھ دیتے ہیں جسے وہ تاپے گا ملامت زدہ اور رحمت سے محرُوم ہو کر۔<sup foot_note=\"184814\">2</sup>"
    },
    {
      "resource_id": 97,
      "text": "اور جو آخرت کا خواہشمند ہو اور اس کے لیے سعی کرے جیسی کہ اس کے لیے سعی کرنی چاہیے، اور ہو وہ مومن، تو ایسے ہر شخص کی سعی مشکور ہوگی۔<sup foot_note=\"184815\">1</sup>"
    },
    {
      "resource_id": 97,
      "text": "اِن کو بھی اور اُن کو بھی ، دونوں فریقوں کو ہم (دُنیا میں)سامانِ زیست دیے جارہے ہیں، یہ تیرے ربّ کا عطیہ ہے، اور تیرے ربّ کی عطا کو روکنے والا کوئی نہیں ہے۔<sup foot_note=\"184816\">1</sup>"
    },
    {
      "resource_id": 97,
      "text": "مگر دیکھ لو، دُنیا ہی میں ہم نے ایک گروہ کو دُوسرے پر کیسی فضیلت دے رکھی ہے، اور آخرت میں اُس کے درجے اور بھی زیادہ ہوں گے، اور اس کی فضیلت اور بھی زیادہ بڑھ چڑھ کر ہوگی۔<sup foot_note=\"184817\">1</sup>"
    },
    {
      "resource_id": 97,
      "text": "تُو اللہ کے ساتھ کوئی دُوسرا معبود نہ بنا<sup foot_note=\"184818\">1</sup> ورنہ ملامت زدہ اور بے یار و مددگار بیٹھا رہ جائے گا۔"
    },
    {
      "resource_id": 97,
      "text": "تیرے ربّ نے فیصلہ کر دیا ہے<sup foot_note=\"184819\">1</sup> کہ:(۱)تم لوگ کسی کی عبادت نہ کرو، مگر صرف اُس کی۔<sup foot_note=\"184820\">2</sup>(۲) والدین کے ساتھ نیک سلوک کرو۔ اگر تمہارے پاس اُن میں سے کوئی ایک یا دونوں بُوڑھے ہو کر رہیں تو انہیں اُف تک نہ کہو، نہ انہیں جِھڑک کر جواب دو، بلکہ ان سے احترام کے ساتھ بات کرو"
    },
    {
      "resource_id": 97,
      "text": "اور نرمی و رحم کے ساتھ ان کے سامنے جھک کر رہو، اور دعا کیا کرو کہ \"پروردگار، ان پر رحم فرما جس طرح اِنہوں نے رحمت و شفقت کے ساتھ مجھے بچپن میں پالا تھا\""
    },
    {
      "resource_id": 97,
      "text": "تمہارا ربّ خُوب جانتا ہے کہ تمہارےدِلوں میں کیا ہے۔ اگر تم صالح بن کر رہو تو وہ ایسے سب لوگوں کے لیے درگزر کرنے والا ہے جو اپنے قصُور پر متنبِہّ ہو کر بندگی کے رویّے کی طرف پلٹ آئیں۔<sup foot_note=\"184821\">1</sup>"
    },
    {
      "resource_id": 97,
      "text": "رشتہ دار کو اس کا حق دو اور مسکین اور مسافر کو اس کا حق فضول خرچی نہ کرو"
    },
    {
      "resource_id": 97,
      "text": "فضول خرچ لوگ شیطان کے بھائی ہیں، اور شیطان اپنے رب کا ناشکرا ہے"
    },
    {
      "resource_id": 97,
      "text": "اگر اُن سے (یعنی حاجت مند رشتہ داروں ، مسکینوں اور مسافروں سے)تمہیں کترانا ہو، اس بنا پر کہ ابھی تم اللہ کی اُس رحمت کو جس کے تم اُمیدوار ہو تلاش کر رہے ہو، تو انہیں نرم جواب دے دو۔ <sup foot_note=\"184822\">1</sup>"
    },
    {
      "resource_id": 97,
      "text": "نہ تو اپنا ہاتھ گردن سے باندھ رکھو اور نہ اسے بالکل ہی کُھلا چھوڑ دو کہ ملامت زدہ اور عاجز بن کر رہ جاوٴ۔<sup foot_note=\"184823\">1</sup>"
    },
    {
      "resource_id": 97,
      "text": "تیرا ربّ جس کے لیے چاہتا ہے رزق کشادہ کرتا ہے اور جس کے لیے چاہتا ہے تنگ کر دیتا ہے۔ وہ اپنے بندوں کے حال سے باخبر ہے اور انہیں دیکھ رہا ہے۔<sup foot_note=\"184824\">1</sup>"
    },
    {
      "resource_id": 97,
      "text": "اپنی اولاد کو افلاس کے اندیشے سے قتل نہ کرو۔ ہم انہیں بھی رزق دیں گے اور تمہیں بھی۔ درحقیقت اُن کا قتل ایک بڑی خطا ہے۔<sup foot_note=\"184825\">1</sup>"
    },
    {
      "resource_id": 97,
      "text": "زنا کے قریب نہ پھٹکو، وہ بہت بُرا فعل اور بڑا ہی بُرا راستہ۔<sup foot_note=\"184826\">1</sup>"
    },
    {
      "resource_id": 97,
      "text": "قتلِ نفس کا ارتکاب نہ کرو جسے اللہ نے حرام کیا ہے<sup foot_note=\"184827\">1</sup> مگر حق کے ساتھ۔<sup foot_note=\"184828\">2</sup> اور جو شخص مظلومانہ قتل کیا گیا ہو اس کے ولی کو ہم نے قصاص کے مطالبے کا حق عطا کیا ہے،<sup foot_note=\"184829\">3</sup> پس چاہیے کے وہ قتل میں حد سے نہ گزرے،<sup foot_note=\"184830\">4</sup> اُس کی مدد کی جائے گی<sup foot_note=\"184831\">5</sup>"
    },
    {
      "resource_id": 97,
      "text": "مالِ یتیم کے پاس نہ پھٹکو مگر احسن طریقے سے، یہاں تک کہ وہ اپنے شباب کو پہنچ جائے۔<sup foot_note=\"184832\">1</sup>عہد کی پابندی کرو، بے شک عہد کے بارے میں تم کو جواب دہی کرنی ہوگی۔<sup foot_note=\"184833\">2</sup>"
    },
    {
      "resource_id": 97,
      "text": "پیمانے سے دو تو پُورا بھر کر دو، اور تولو تو ٹھیک ترازو سے تولو۔ <sup foot_note=\"184834\">1</sup>یہ اچھا طریقہ ہے اور ہلحاظِ انجام بھی یہی بہتر ہے۔<sup foot_note=\"184835\">2</sup>"
    },
    {
      "resource_id": 97,
      "text": "کسی ایسی چیز کے پیچھے نہ لگو جس کا تمہیں علم نہ ہو، یقیناً آنکھ، کان اور دل سب ہی کی باز پرس ہونی ہے<sup foot_note=\"184836\">1</sup>"
    },
    {
      "resource_id": 97,
      "text": "زمین میں اکڑ کر نہ چلو، تم نہ زمین کو پھاڑ سکتے ہو، نہ پہاڑوں کی بلندی کو پہنچ سکتے ہو۔ <sup foot_note=\"184837\">1</sup>"
    },
    {
      "resource_id": 97,
      "text": "اِن امور میں سے ہر ایک کا بُرا پہلو تیرے ربّ کے نزدیک ناپسندیدہ ہے۔<sup foot_note=\"184838\">1</sup>"
    },
    {
      "resource_id": 97,
      "text": "یہ وہ حکمت کی باتیں ہیں جو تیرے ربّ نے تجھ پر وحی کی ہیں۔اور دیکھ! اللہ کے ساتھ کو ئی دوسرا معبود نہ بنا بیٹھ ورنہ تُو جہنّم میں ڈال دیا جائے گا ملامت زدہ اور ہر بھلائی سے محروم ہو کر <sup foot_note=\"184839\">1</sup>"
    },
    {
      "resource_id": 97,
      "text": "کیسی عجیب بات ہے کہ تمہارے ربّ نے تمہیں تو بیٹوں سے نوازا اور خود اپنے لیے ملائکہ کو بیٹیاں بنا لیا؟<sup foot_note=\"184840\">1</sup> بڑی جھوٹی بات ہے جو تم لوگ زبانوں سے نکالتے ہو"
    },
    {
      "resource_id": 97,
      "text": "ہم نے اِس قرآن میں طرح طرح سے لوگوں کو سمجھایا کہ ہوش میں آئیں، مگر وہ حق سے اور زیادہ دور ہی بھاگے جا رہے ہیں"
    },
    {
      "resource_id": 97,
      "text": "اے محمد ؐ ، ان سے کہو کہ اگر اللہ کے ساتھ دوسرے خدا بھی ہوتے، جیسا کہ یہ لوگ کہتے ہیں، تو وہ مالکِ عرش کے مقام پر پہنچنے کی ضرور کوشش کرتے۔ <sup foot_note=\"184841\">1</sup>"
    },
    {
      "resource_id": 97,
      "text": "پاک ہے وہ اور بہت بالا و برتر ہے اُن باتوں سے جو یہ لوگ کہہ رہے ہیں"
    },
    {
      "resource_id": 97,
      "text": "اُس کی پاکی تو ساتوں آسمان اور زمین اور وہ ساری چیزیں بیان کر رہی ہیں جو آسمان و زمین میں ہیں۔<sup foot_note=\"184842\">1</sup> کوئی چیز ایسی نہیں جو اس کی حمد کے ساتھ اس کی تسبیح نہ کر رہی ہو<sup foot_note=\"184843\">2</sup>، مگر تم ان کی تسبیح سمجھتے نہیں ہو۔ حقیقت یہ ہے کہ وہ بڑا ہی بُردبار اور درگزر کرنے والا ہے۔<sup foot_note=\"184844\">3</sup>"
    },
    {
      "resource_id": 97,
      "text": "جب تم قرآن پڑھتے ہو تو ہم تمہارے اور آخرت پر ایمان نہ لانے والوں کے درمیان ایک پردہ حائل کر دیتے ہیں"
    },
    {
      "resource_id": 97,
      "text": "اور ان کے دلوں پر ایسا غلاف چڑھادیتے ہیں کہ وہ کچھ نہیں سمجھتے، اور ان کے کانوں میں گرانی پیدا کر دیتے ہیں۔<sup foot_note=\"184845\">1</sup> اور جب تم قرآن میں اپنے ایک ہی ربّ کا ذکر کرتے ہو تو وہ نفرت سے منہ موڑ لیتے ہیں۔<sup foot_note=\"184846\">2</sup>"
    },
    {
      "resource_id": 97,
      "text": "ہمیں معلوم ہے کہ جب وہ کان لگا کر تمہاری بات سُنتے ہیں تو دراصل کیا سُنتے ہیں، اور جب بیٹھ کر باہم سرگوشیاں کرتے ہیں تو کیا کہتے ہیں۔ یہ ظالم آپس میں کہتے ہیں کہ یہ تو ایک سحر زدہ آدمی ہے جس کے پیچھے تم لوگ جارہے ہو<sup foot_note=\"184847\">1</sup>"
    },
    {
      "resource_id": 97,
      "text": "دیکھو، کیسی باتیں ہیں جو یہ لوگ تم پر چھانٹتے ہیں۔ یہ بھٹک گئے ہیں۔ اِنہیں راستہ نہیں ملتا۔<sup foot_note=\"184848\">1</sup>"
    },
    {
      "resource_id": 97,
      "text": "وہ کہتے ہیں \"جب ہم صرف ہڈیاں اور خاک ہو کر رہ جائیں گے تو کیا ہم نئے سرے سے پیدا کر کے اٹھائے جائیں گے؟\""
    },
    { "resource_id": 97, "text": "ان سے کہو \"تم پتھر یا لوہا بھی ہو جاؤ" },
    {
      "resource_id": 97,
      "text": "یا اس سے بھی زیادہ سخت کوئی چیز جو تمہارے ذہن میں قبولِ حیات سے بعید تر ہو“(پھر بھی تم اُٹھ کر رہو گے)۔ وہ ضرور پوچھیں گے”کون ہے وہ جو ہمیں پھر زندگی کی طرف پلٹا کر لائے گا؟“ جواب میں کہو”وہی جس نے پہلی بار تم کو پیدا کیا۔“ وہ سر ہِلا ہِلا کر پوچھیں <sup foot_note=\"184849\">1</sup>گے”اچھا، تو یہ ہوگا کب؟“ تم کہو”کیا عجب ، وہ وقت قریب ہی آلگا ہو"
    },
    {
      "resource_id": 97,
      "text": "جس روز وہ تمہیں پکارے گا تو تم اس کی حمد کرتے ہوئے اس کی پکار کے جواب میں نکل آوٴ گے اور تمہارا گمان اُس وقت یہ ہوگا کہ ہم بس تھوڑی دیر ہی اِس حالت میں پڑے رہے ہیں۔<sup foot_note=\"184850\">1</sup>“"
    },
    {
      "resource_id": 97,
      "text": "اور اے محمد ؐ ، میرے بندوں<sup foot_note=\"184851\">1</sup> سے کہہ دو کہ زبان سے وہ بات نکالا کریں جو بہترین ہو۔<sup foot_note=\"184852\">2</sup> دراصل یہ شیطان ہے جو انسانوں کے درمیان فساد ڈلوانے کی کوشش کرتا ہے۔ حقیقت یہ ہے کہ شیطان انسان کا کُھلا دشمن ہے۔<sup foot_note=\"184853\">3</sup>"
    },
    {
      "resource_id": 97,
      "text": "تمہارا ربّ تمہارےحال سے زیادہ واقف ہے ، وہ چاہے تو تم پر رحم کرے اور چاہے تو تمہیں عذاب دے دے۔<sup foot_note=\"184854\">1</sup> اور اے نبی ؐ ، ہم نے تم کو لوگوں پر حوالہ دار بنا کر نہیں بھیجا ہے۔<sup foot_note=\"184855\">2</sup>"
    },
    {
      "resource_id": 97,
      "text": "تیرا ربّ زمین اور آسمانوں کی مخلوقات کو زیادہ جانتا ہے۔ ہم نے بعض پیغمبروں کو بعض سے بڑھ کر مرتبے دیے<sup foot_note=\"184856\">1</sup>، اور ہم نے ہی داوٴد ؑ کو زَبور دی تھی۔<sup foot_note=\"184857\">2</sup>"
    },
    {
      "resource_id": 97,
      "text": "اِن سے کہو، پکار دیکھو اُن معبودوں کو جن کو تم خدا کے سوا (اپنا کارساز)سمجھتے ہو، وہ کسی تکلیف کو تم سے نہ ہٹا سکتے ہیں نہ بدل سکتے ہیں۔<sup foot_note=\"184858\">1</sup>"
    },
    {
      "resource_id": 97,
      "text": "جن کو یہ لوگ پکارتے ہیں وہ تو خود اپنے ربّ کے حضور رسائی حاصل کرنے کا وسیلہ تلاش کر رہے ہیں کہ کون اُس سے قریب تر ہو جائے اور وہ اُس کی رحمت کے اُمیدوار اور اُس کے عذاب سے خائف ہیں۔<sup foot_note=\"184859\">1</sup> حقیقت یہ ہے کہ تیرے ربّ کا عذاب ہے ہی ڈرنے کے لائق"
    },
    {
      "resource_id": 97,
      "text": "اور کوئی بستی ایسی نہیں ہے جسے ہم قیامت سے پہلے ہلاک نہ کریں یا سخت عذاب نہ دیں۔<sup foot_note=\"184860\">1</sup> یہ نوشتہء الٰہی میں لکھا ہوا ہے"
    },
    {
      "resource_id": 97,
      "text": "اور ہم کو نشانیاں<sup foot_note=\"184861\">1</sup> بھیجنے سے نہیں روکا مگر اس بات نے کہ اِن سے پہلے کے لوگ اُن کو جُھٹلا چکے ہیں۔ (چنانچہ دیکھ لو)ثمود کو ہم علانیہ اُونٹنی لا کر دی اور اُنہوں نے اُس پر ظلم کیا۔ <sup foot_note=\"184862\">2</sup>ہم نشانیاں اسی لیے تو بھیجتے ہیں کہ لوگ انہیں دیکھ کر ڈریں۔<sup foot_note=\"184863\">3</sup>"
    },
    {
      "resource_id": 97,
      "text": "یاد کرو اے محمد ؐ ، ہم نے تم سے کہہ دیا تھا کہ تیرے ربّ نے اِن لوگوں کو گھیر رکھا ہے۔<sup foot_note=\"184864\">1</sup> اور یہ جو کچھ ابھی ہم نے تمہیں دکھایا ہے<sup foot_note=\"184865\">2</sup>، اِس کو اور اُس درخت کو جس پر قرآن میں لعنت کی گئی ہے<sup foot_note=\"184866\">3</sup> ، ہم نے اِن لوگوں کے لیے بس ایک فتنہ بنا کر رکھ دیا۔<sup foot_note=\"184867\">4</sup> ہم اِنہیں تنبیہ پر تنبیہ کیے جا رہے ہیں، مگر ہر تنبیہ اِن کی سرکشی ہی میں اضافہ کیے جاتی ہے"
    },
    {
      "resource_id": 97,
      "text": "اور یاد کرو جبکہ ہم نے ملائکہ سے کہا کہ آدم کو سجدہ کرو، تو سب نے سجدہ کیا، مگر ابلیس نے نہ کیا۔ <sup foot_note=\"184868\">1</sup>اس نے کہا”کیا میں اُس کو سجدہ کروں جسے تُو نے مٹی سے بنایا ہے؟“"
    },
    {
      "resource_id": 97,
      "text": "پھر وہ بولا”دیکھ تو سہی، کیا یہ اس قابل تھا کہ تُو نے اِسے مجھ پر فضیلت دی؟ اگر تُو مجھے قیامت کے دن تک مہلت دے تو میں اس کی پُوری نسل کی بیخ کَنی کر ڈالوں<sup foot_note=\"184869\">1</sup>، بس تھوڑے ہی لوگ مجھ سے بچ سکیں گے۔“"
    },
    {
      "resource_id": 97,
      "text": "اللہ تعالیٰ نے فرمایا \"اچھا تو جا، ان میں سے جو بھی تیری پیروی کریں، تجھ سمیت اُن سب کے لیے جہنم ہی بھرپور جزا ہے"
    },
    {
      "resource_id": 97,
      "text": "تُو جس جس کو اپنی دعوت سے پھِسلا سکتا ہے پِھسلا لے<sup foot_note=\"184873\">1</sup>، ان پر اپنے سوار اور پیادے چڑھا لا،<sup foot_note=\"184874\">2</sup> مال اور اولاد میں ان کے ساتھ سا جھا لگا،<sup foot_note=\"184875\">3</sup> اور ان کو وعدوں کے جال میں پھانس<sup foot_note=\"184876\">4</sup>۔۔۔۔ اور شیطان کے وعدے ایک دھوکے کے سوا اور کچھ بھی نہیں"
    },
    {
      "resource_id": 97,
      "text": "یقیناً میرے بندوں پر تجھے کوئی اقتدار حاصل نہ ہوگا،<sup foot_note=\"184877\">1</sup> اور توکّل کے لیے تیرا ربّ کافی ہے۔“<sup foot_note=\"184878\">2</sup>"
    },
    {
      "resource_id": 97,
      "text": "تمہارا (حقیقی)ربّ تو وہ ہے جو سمندر میں تمہاری کشتی چلاتا ہے<sup foot_note=\"184879\">1</sup> تا کہ تم اس کا فضل تلاش کرو۔<sup foot_note=\"184880\">2</sup> حقیقت یہ ہے کہ وہ تمہارے حال پر نہایت مہربان ہے"
    },
    {
      "resource_id": 97,
      "text": "جب سمندر میں تم پر مصیبت آتی ہے تو اُس ایک کے سوا دُوسرے جن جن کو تم پکارا کرتے ہو وہ سب گُم ہوجاتے ہیں<sup foot_note=\"184881\">1</sup>، مگر جب وہ تم کو بچا کر خشکی پر پہنچا دیتا ہے تو تم اُس سے منہ موڑ جاتے ہو۔ انسان واقعی بڑا ناشکرا ہے"
    },
    {
      "resource_id": 97,
      "text": "اچھا، تو کیا تم اِس بات سے بالکل بے خوف ہو کہ خدا کبھی خشکی پر ہی تم کو زمین میں دھنسا دے، یا تم پر پتھراؤ کرنے والی آندھی بھیج دے اور تم اس سے بچانے والا کوئی حمایتی نہ پاؤ؟"
    },
    {
      "resource_id": 97,
      "text": "اور کیا تمہیں اِس کا کوئی اندیشہ نہیں کہ خدا پھر کسی وقت سمندر میں تم کو لے جائے اور تمہاری ناشکری کے بدلے تم پر سخت طوفانی ہوا بھیج کر تمہیں غرق کر دے اور تم کو ایسا کوئی نہ ملے جو اُس سے تمہارے اِس انجام کی پوچھ گچھ کرسکے؟"
    },
    {
      "resource_id": 97,
      "text": "یہ تو ہماری عنایت ہے کہ ہم نے بنی آدم کو بزرگی دی اور انہیں خشکی و تری میں سواریاں عطا کیں اور ان کو پاکیزہ چیزوں سے رزق دیااور اپنی بہت سی مخلوقات پر نمایاں فوقیت بخشی۔ <sup foot_note=\"184882\">1</sup>"
    },
    {
      "resource_id": 97,
      "text": "پھر خیال کرو اس دن کا جب کہ ہم ہر انسانی گروہ کو اس کے پیشوا کے ساتھ بلائیں گے۔ اُس وقت جن لوگوں کو ان کا نامہٴ اعمال سیدھے ہاتھ میں دیا گیا وہ اپنا کارنامہ پڑھیں گے<sup foot_note=\"184883\">1</sup> اور ان پر ذرّہ برابر ظلم نہ ہوگا"
    },
    {
      "resource_id": 97,
      "text": "اور جو اِس دنیا میں اندھا بن کر رہا وہ آخرت میں بھی اندھا ہی رہے گا بلکہ راستہ پانے میں اندھے سے بھی زیادہ ناکام"
    },
    {
      "resource_id": 97,
      "text": "اے محمد ؐ ، ان لوگوں نے اِس کوشش میں کوئی کسر اُٹھا نہیں رکھی کہ تمہیں فتنے میں ڈال کر اُس وحی سے پھیر دیں جو ہم نے تمہاری طرف بھیجی ہے تاکہ تم ہمارے نام پر اپنی طرف سے کوئی بات گھڑو۔ <sup foot_note=\"184884\">1</sup>اگر تم ایسا کرتے تو وہ ضرور تمہیں اپنا دوست بنالیتے"
    },
    {
      "resource_id": 97,
      "text": "اور بعید نہ تھا کہ اگر ہم تمہیں مضبوط نہ رکھتے تو تم ان کی طرف کچھ نہ کچھ جھک جاتے"
    },
    {
      "resource_id": 97,
      "text": "لیکن اگر تم ایسا کرتے تو ہم تمہیں دُنیا میں بھی دوہرے عذاب کا مزّہ چکھاتے اور آخرت میں بھی دوہرے عذاب کا، پھر ہمارےمقابلے میں تم کوئی مددگار نہ پاتے۔<sup foot_note=\"184885\">1</sup>"
    },
    {
      "resource_id": 97,
      "text": "اور یہ لوگ اس بات پر بھی تُلے رہے ہیں کہ تمہارے قدم اِس سرزمین سے اُکھاڑ دیں اور تمہیں یہاں سے نکال باہر کریں۔ لیکن اگر یہ ایسا کریں گے تو تمہارے بعد یہ خود یہاں کچھ زیادہ دیر نہ ٹھہر سکیں گے۔<sup foot_note=\"184886\">1</sup>"
    },
    {
      "resource_id": 97,
      "text": "ہ ہمارا مستقل طریقِ کار ہے جو اُن سب رسُولوں کے معاملے میں ہم نے برتا ہے جنہیں تم سے پہلے ہم نے بھیجا<sup foot_note=\"184887\">1</sup> تھا،اور ہمارے طریقِ کار میں تم کوئی تغیّر نہ پاوٴگے"
    },
    {
      "resource_id": 97,
      "text": "نماز قائم کرو<sup foot_note=\"184888\">1</sup> زوالِ آفتاب<sup foot_note=\"184889\">2</sup> سے لے کر رات کے اندھیرے<sup foot_note=\"184890\">3</sup> تک اور فجر کے قرآن کا بھی التزام کرو<sup foot_note=\"184891\">4</sup> کیونکہ قرآنِ فجر مشہُود ہوتا ہے۔<sup foot_note=\"184892\">5</sup>"
    },
    {
      "resource_id": 97,
      "text": "اور رات کو تہجّد پڑھو،<sup foot_note=\"184870\">1</sup> یہ تمہارے لیے نفل ہے<sup foot_note=\"184871\">2</sup>، بعید نہیں کہ تمہارا ربّ تمہیں مقامِ محمُود<sup foot_note=\"184872\">3</sup> پر فائز کر دے"
    },
    {
      "resource_id": 97,
      "text": "اور دُعا کرو کہ پروردگار ، مجھ کو جہاں بھی تُو لے جا سچائی کے ساتھ لے جا اور جہاں سے بھی نکال سچائی کے ساتھ نکال،<sup foot_note=\"184893\">1</sup> اور اپنی طرف سے ایک اقتدار کو میرا مددگار بنادے۔<sup foot_note=\"184894\">2</sup>"
    },
    {
      "resource_id": 97,
      "text": "اور اعلان کر دو کہ”حق آگیا اور باطل مٹ گیا، باطل تو مٹنے ہی والا ہے۔“<sup foot_note=\"184895\">1</sup>"
    },
    {
      "resource_id": 97,
      "text": "ہم اِس قرآن کے سلسلہٴ تنزیل میں وہ کچھ نازل کر رہے ہیں جو ماننے والوں کے لیے تو شفا اور رحمت ہے، مگر ظالموں کےلیے خسارے کے سوا اور کسی چیز میں اضافہ نہیں کرتا۔ <sup foot_note=\"184896\">1</sup>"
    },
    {
      "resource_id": 97,
      "text": "انسان کا حال یہ ہے کہ جب ہم اس کو نعمت عطا کرتے ہیں تو وہ اینٹھتا اور پیٹھ موڑ لیتا ہے، اور جب ذرا مصیبت سے دو چار ہوتا ہے تو مایوس ہونے لگتا ہے"
    },
    {
      "resource_id": 97,
      "text": "اے نبیؐ، ان لوگوں سے کہہ دو کہ \"ہر ایک اپنے طریقے پر عمل کر رہا ہے، اب یہ تمہارا رب ہی بہتر جانتا ہے کہ سیدھی راہ پر کون ہے\""
    },
    {
      "resource_id": 97,
      "text": "یہ لوگ تم سے رُوح کے متعلق پُوچھتے ہیں۔ کہو”یہ رُوح میرے ربّ کے حکم سے آتی ہے ، مگر تم لوگوں نے علم سے کم ہی بہرہ پایا ہے۔“<sup foot_note=\"184897\">1</sup>"
    },
    {
      "resource_id": 97,
      "text": "اور اے محمدؐ، ہم چاہیں تو وہ سب کچھ تم سے چھین لیں جو ہم نے وحی کے ذریعہ سے تم کو عطا کیا ہے، پھر تم ہمارے مقابلے میں کوئی حمایتی نہ پاؤ گے جو اسے واپس دلا سکے"
    },
    {
      "resource_id": 97,
      "text": "یہ تو جو کچھ تمہیں ملا ہے تمہارے ربّ کی رحمت سے مِلا ہے، حقیقت یہ ہے کہ اس کا فضل تم پر بہت بڑا ہے۔<sup foot_note=\"184898\">1</sup>"
    },
    {
      "resource_id": 97,
      "text": "کہہ دو کہ اگر انسان اور جِن سب کے سب مل کر اِس قرآن جیسی کوئی چیزلانے کی کوشش کریں تو نہ لا سکیں گے، چاہے وہ سب ایک دوسرے کے مددگار ہی کیوں نہ ہوں۔<sup foot_note=\"184899\">1</sup>"
    },
    {
      "resource_id": 97,
      "text": "ہم نے اس قرآن میں لوگوں کو طرح طرح سے سمجھایا مگر اکثر انکار ہی پر جمے رہے"
    },
    {
      "resource_id": 97,
      "text": "اور انہوں نے کہا \"ہم تیر ی بات نہ مانیں گے جب تک کہ تو ہمارے لیے زمین کو پھاڑ کر ایک چشمہ جاری نہ کر دے"
    },
    {
      "resource_id": 97,
      "text": "یا تیرے لیے کھجوروں اور انگوروں کا ایک باغ پیدا ہو اور تو اس میں نہریں رواں کر دے"
    },
    {
      "resource_id": 97,
      "text": "یا تو آسمانوں کو ٹکڑے ٹکڑے کر کے ہمارے اوپر گرا دے جیسا کہ تیرا دعویٰ ہے یا خدا اور فرشتوں کو رُو در رُو ہمارے سامنے لے آئے"
    },
    {
      "resource_id": 97,
      "text": "یا تیرے لیے سونے کا ایک گھر بن جائے۔ یا تُو آسمان پر چڑھ جائے، اور تیرے چڑھنے کا بھی ہم یقین نہ کریں گے جب تک کہ تُو ہمارے اُوپر ایک ایسی تحریر نہ اُتار لائے جسے ہم پڑھیں“۔۔۔۔اے محمد ؐ ، اِن سے کہو”پاک ہے میرا پروردگار ! کیا میں ایک پیغام لانے والے انسان کے سوا اور بھی کچھ ہوں؟“<sup foot_note=\"184900\">1</sup>"
    },
    {
      "resource_id": 97,
      "text": "لوگوں کے سامنے جب کبھی ہدایت آئی تو اس پر ایمان لانے سے اُن کو کسی چیز نے نہیں روکا مگر اُن کے اِسی قول نے کہ”کیا اللہ نے بشر کو پیغمبر بنا کر بھیج دیا؟“<sup foot_note=\"184901\">1</sup>"
    },
    {
      "resource_id": 97,
      "text": "ن سے کہو اگر زمین میں فرشتے اطمینان سے چل پھر رہے ہوتے تو ہم ضرور آسمان سے کسی فرشتے ہی کو اُن کے لیے پیغمبر بنا کر بھیجتے۔<sup foot_note=\"184902\">1</sup>"
    },
    {
      "resource_id": 97,
      "text": "اے محمد ؐ ، ان سے کہہ دو کہ میرے اور تمہارے درمیان بس ایک اللہ کی گواہی کافی ہے۔ وہ اپنے بندوں کے حال سے باخبر ہے اور سب کچھ دیکھ رہا ہے۔<sup foot_note=\"184903\">1</sup>"
    },
    {
      "resource_id": 97,
      "text": "جس کو اللہ ہدایت دے وہی ہدایت پانے والا ہے، اور جسے وہ گمراہی میں ڈال دے تو اس کے بعد ایسے لوگوں کے لیے تُو کوئی حامی و ناصر نہیں پاسکتا۔<sup foot_note=\"184905\">1</sup> ان لوگوں کو ہم قیامت کے روز اوندھے منہ کھینچ لائیں گے، اندھے، گُونگے اور بہرے۔<sup foot_note=\"184906\">2</sup> اُن کا ٹھکانا جہنّم ہے۔ جب کبھی اس کی آگ دھیمی ہونے لگے گی ہم اسے اور بھڑکا دیں گے"
    },
    {
      "resource_id": 97,
      "text": "یہ بدلہ ہے ان کی اس حرکت کا کہ انہوں نے ہماری آیات کا انکار کیا اور کہا \"کیا جب ہم صرف ہڈیاں اور خاک ہو کر رہ جائیں گے تو نئے سرے سے ہم کو پیدا کر کے اٹھا کھڑا کیا جائے گا؟\""
    },
    {
      "resource_id": 97,
      "text": "کیا ان کو یہ نہ سوجھا کہ جس خدا نے زمین اور آسمانو ں کو پیدا کیا ہے وہ اِن جیسوں کو پیدا کرنے کی ضرور قدرت رکھتا ہے؟ اس نے اِن کے حشر کے لیے ایک وقت مقرر کر رکھا ہے جس کا آنا یقینی ہے، مگر ظالموں کو اصرار ہے کہ وہ اس کا انکار ہی کریں گے"
    },
    {
      "resource_id": 97,
      "text": "اے محمد ؐ ، اِن سے کہو، اگر کہیں میرے ربّ کی رحمت کے خزانے تمہارے قبضے میں ہوتے تو تم خرچ ہو جانے کے اندیشے سے ضرور ان کو روک رکھتے۔ واقعی انسان بڑا تنگ دل واقع ہوا ہے۔<sup foot_note=\"184907\">1</sup>"
    },
    {
      "resource_id": 97,
      "text": "ہم نے موسیٰؑ کو نو نشانیاں عطا کی تھیں جو صریح طور پر دکھائی دے رہی تھیں۔<sup foot_note=\"184908\">1</sup> اب یہ تم خود بنی اسرائیل سے پُوچھ لو کہ جب وہ سامنے آئیں تو فرعون نے یہی کہا تھا نہ کہ”اے موسیٰ ، میں سمجھتا ہوں کہ تُو ضرور ایک سحر زدہ آدمی ہے۔“<sup foot_note=\"184909\">2</sup>"
    },
    {
      "resource_id": 97,
      "text": "موسیٰؑ نے اس کے جواب میں کہا”تُو خوب جانتا ہے کہ یہ بصیرت افروز نشانیاں ربّ السّماوات و الارض کے سوا کسی نے نازل نہیں کی ہیں<sup foot_note=\"184910\">1</sup>، اور میرا خیال یہ ہےکہ اے فرعون ، تُو ضرور ایک شامت زدہ آدمی ہے۔<sup foot_note=\"184911\">2</sup>“"
    },
    {
      "resource_id": 97,
      "text": "آخرکار فرعون نے ارادہ کیا کہ موسیٰؑ اور بنی اسرائیل کو زمین سے اکھاڑ پھینکے، مگر ہم نے اس کو اوراس کے ساتھیوں کو اکٹھا غرق کر دیا"
    },
    {
      "resource_id": 97,
      "text": "اور اس کے بعد بنی اسرائیل سے کہا کہ اب تم زمین میں بسو<sup foot_note=\"184912\">1</sup>، پھر جب آخرت کے وعدے کا وقت آن پُورا ہوگا تو ہم تم سب کو ایک ساتھ لا حاضر کریں گے"
    },
    {
      "resource_id": 97,
      "text": "س قرآن کو ہم نے حق کے ساتھ نازل کیا ہے اور حق ہی کے ساتھ یہ نازل ہوا ہے، اور اے محمد ؐ ، تمہیں ہم نے اِس کے سوا اور کسی کام کے لیے نہیں بھیجا کہ (جو مان لے اسے)بشارت دے دو اور(جو نہ مانے اُسے)متنبّہ کر دو۔<sup foot_note=\"184913\">1</sup>"
    },
    {
      "resource_id": 97,
      "text": "اور اس قرآن کو ہم نے تھوڑا تھوڑا کر کے نازل کیا ہے تاکہ تم ٹھہر ٹھہر کر اسے لوگوں کو سُناوٴ، اور اسے ہم نے(موقع موقع سے)بتدریج اُتارا ہے۔<sup foot_note=\"184914\">1</sup>"
    },
    {
      "resource_id": 97,
      "text": "اے محمدؐ ، اِن لوگوں سے کہہ دو کہ تم اسے مانویا نہ مانو، جن لوگوں کو اس سے پہلے علم دیا گیا ہے<sup foot_note=\"184915\">1</sup> انہیں جب یہ سُنایا جاتا ہے تو وہ منہ کے بل سجدے میں گر جاتے ہیں"
    },
    {
      "resource_id": 97,
      "text": "ور پکار اُٹھتے ہیں”پاک ہے ہمارا ربّ، اُس کا وعدہ تو پورا ہونا ہی تھا۔“<sup foot_note=\"184916\">1</sup>"
    },
    {
      "resource_id": 97,
      "text": "اور وہ منہ کے بل روتے ہوئے گِر جاتے ہیں اور اسے سُن کو اُن کا خشوع اور بڑھ جاتا ہے۔<sup foot_note=\"184917\">1</sup>"
    },
    {
      "resource_id": 97,
      "text": "اے نبیؐ ، اِن سے کہو، اللہ کہہ کر پُکارو یا رحمان کہہ کر، جس نام سے بھی پُکارو اُس کے لیے سب اچھے نام ہیں۔<sup foot_note=\"184918\">1</sup> اور اپنی نماز نہ بہت زیادہ بلند آواز سے پڑھو اور نہ بہت پست آواز سے، ان دونوں کے درمیان اوسط درجے کا لہجہ اختیار کرو۔<sup foot_note=\"184919\">2</sup>"
    },
    {
      "resource_id": 97,
      "text": "اور کہو”تعریف ہے اُس خدا کے لیے جس نے نہ کسی کو بیٹا بنایا، نہ کوئی بادشاہی میں اُس کا شریک ہے، اور نہ وہ عاجز ہے کہ کوئی اس کا پشتیبان ہو۔“<sup foot_note=\"184920\">1</sup> اور اُس کی بڑائی بیان کرو، کمال درجے کی بڑائی"
    }
  ],
  "meta": {
    "translation_name": "Tafheem e Qur'an - Syed Abu Ali Maududi",
    "author_name": "Syed Abu Ali Maududi",
    "filters": { "resource_id": 97, "chapter_number": "17" }
  }
}
