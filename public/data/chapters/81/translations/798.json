{
  "translations": [
    {
      "resource_id": 798,
      "text": "Pandema jalichikulunjidwa lyuŵa (nikutyoka lilanguka lyakwe)."
    },
    { "resource_id": 798, "text": "Ni ndema jasichipatuka ndondwa." },
    {
      "resource_id": 798,
      "text": "Ni ndema jagachijendesyedwa matumbi (paagachuŵa m’mangwakwe)."
    },
    {
      "resource_id": 798,
      "text": "Ni ndema jasichilechedwa ngamiya syana maŵele gepele."
    },
    {
      "resource_id": 798,
      "text": "Ni ndema jaichisonganganyisyidwa inyama yamwitinji."
    },
    { "resource_id": 798, "text": "Ni ndema jasichikolesyedwa mbwani moto." },
    {
      "resource_id": 798,
      "text": "Ni ndema jajichilumbikanyisyidwa mitima (ku ilu yakwe)."
    },
    {
      "resource_id": 798,
      "text": "Ni ndema jachachiwusyidwa mwanache jwankwongwe jwaŵasichidwe ali jwaumi."
    },
    { "resource_id": 798, "text": "Kuti ŵawulajidwe ni ulemwachi?" },
    {
      "resource_id": 798,
      "text": "Ni ndema jaichipindikulidwa ikalakala (mugalembedwe masengo gamundu)."
    },
    { "resource_id": 798, "text": "Ni ndema jalichitandukulidwa liwunde." },
    { "resource_id": 798, "text": "Ni ndema jauchikwisilidwa Moto Waukali." },
    { "resource_id": 798, "text": "Ni ndema jajichiŵandichisyidwa Mbepo." },
    {
      "resource_id": 798,
      "text": "Mundu jwalijose tachimanyilila yayiche nayo."
    },
    {
      "resource_id": 798,
      "text": "Basi ngusilumbila ndondwa syasikusisika muusi."
    },
    {
      "resource_id": 798,
      "text": "(Ni) syasikwendaga (chilo kaneka) ni kusisika pakutiŵila."
    },
    {
      "resource_id": 798,
      "text": "Ni nguchilumbila soni chilo ndema jachikwika ni kutyoka."
    },
    {
      "resource_id": 798,
      "text": "Ni ngukulumbila soni kumasikusiku ndema jakukulanguka."
    },
    {
      "resource_id": 798,
      "text": "Chisimu aji (Qur’aniji) gaŵele maloŵe ga (kulungusyidwa ni) Ntenga Jwakuchimbichika (Jibulilu)."
    },
    {
      "resource_id": 798,
      "text": "Nsyene machili, soni jwana uchimbichimbi wapenani kwa (Allah) Nsyene Arishi (Chindanda Chaulungu)."
    },
    {
      "resource_id": 798,
      "text": "Jwakundidwa malamusi kwinaniko (ni Achimalaika) soni jwakulupichika."
    },
    {
      "resource_id": 798,
      "text": "Soni Nnongo n'jenuju (Muhammadi ﷺ) nganaŵa jwamasoka."
    },
    {
      "resource_id": 798,
      "text": "Soni chisimu chene (Muhammadi ﷺ) ŵam'bweni jwalakwe (Jibulilu mu kagumbidwe kakwe kasyesyene) kuchipelela chameso chakuonechela (cha ku ngopoko lyuŵa)."
    },
    {
      "resource_id": 798,
      "text": "Soni jwalakwe nganijuŵa jwausuchi pa (umanyilisi wa) yakusisika."
    },
    {
      "resource_id": 798,
      "text": "Soni aji (Qur’an) nganigaŵa maloŵe ga shetani jwakuŵinjidwa."
    },
    { "resource_id": 798, "text": "Nambi kwapi nkuja?" },
    {
      "resource_id": 798,
      "text": "Nganijiŵa aji (Qur’an) ikaŵeje chikumbusyo cha iwumbe yosope."
    },
    {
      "resource_id": 798,
      "text": "Kwa mundu jwaakusaka mwa jenumanja kuti ajongoche."
    },
    {
      "resource_id": 798,
      "text": "Ni nganim'ba nsachile, ikaŵeje akasache kaje Allah M’mbuje jwa iwumbe yosope."
    }
  ],
  "meta": {
    "translation_name": "Abdul Hamid Silika",
    "author_name": "Abdul Hamid Silika",
    "filters": { "resource_id": 798, "chapter_number": "81" }
  }
}
