{
  "translations": [
    { "resource_id": 80, "text": "സൂര്യനെ ചുറ്റിപ്പൊതിയുമ്പോള്‍," },
    { "resource_id": 80, "text": "നക്ഷത്രങ്ങള്‍ ഉതിര്‍ന്നുവീഴുമ്പോള്‍," },
    { "resource_id": 80, "text": "പര്‍വതങ്ങള്‍ ചലിച്ചു നീങ്ങുമ്പോള്‍," },
    {
      "resource_id": 80,
      "text": "പൂര്‍ണ ഗര്‍ഭിണികളായ ഒട്ടകങ്ങള്‍ പോലും ഉപേക്ഷിക്കപ്പെടുമ്പോള്‍,"
    },
    { "resource_id": 80, "text": "വന്യമൃഗങ്ങള്‍ ഒരുമിച്ചു കൂടുമ്പോള്‍" },
    { "resource_id": 80, "text": "കടലുകള്‍ കത്തിപ്പടരുമ്പോള്‍," },
    { "resource_id": 80, "text": "ആത്മാക്കള്‍ ഇണങ്ങിച്ചേരുമ്പോള്‍," },
    {
      "resource_id": 80,
      "text": "കുഴിച്ചുമൂടപ്പെട്ട പെണ്‍കുട്ടിയോട് ചോദിക്കുമ്പോള്‍."
    },
    {
      "resource_id": 80,
      "text": "ഏതൊരു പാപത്തിന്റെ പേരിലാണ് താന്‍ വധിക്കപ്പെട്ടതെന്ന്."
    },
    {
      "resource_id": 80,
      "text": "കര്‍മ പുസ്തകത്തിലെ താളുകള്‍ നിവര്‍ത്തുമ്പോള്‍."
    },
    { "resource_id": 80, "text": "ആകാശത്തിന്റെ ആവരണം അഴിച്ചുമാറ്റുമ്പോള്‍." },
    { "resource_id": 80, "text": "നരകത്തീ ആളിക്കത്തുമ്പോള്‍." },
    { "resource_id": 80, "text": "സ്വര്‍ഗം അരികെ കൊണ്ടുവരുമ്പോള്‍." },
    {
      "resource_id": 80,
      "text": "അന്ന് ഓരോരുത്തനും താന്‍ എന്തുമായാണ് എത്തിയതെന്നറിയും."
    },
    {
      "resource_id": 80,
      "text": "പിന്‍വാങ്ങിക്കൊണ്ടിരിക്കുന്ന നക്ഷത്രങ്ങള്‍ സാക്ഷി."
    },
    {
      "resource_id": 80,
      "text": "അവ മുന്നോട്ടു സഞ്ചരിക്കുന്നവയും പിന്നീട് അപ്രത്യക്ഷമാകുന്നവയുമത്രെ."
    },
    { "resource_id": 80, "text": "വിടപറയുന്ന രാവ് സാക്ഷി." },
    { "resource_id": 80, "text": "വിടര്‍ന്നുവരുന്ന പ്രഭാതം സാക്ഷി." },
    {
      "resource_id": 80,
      "text": "ഉറപ്പായും ഇത് ആദരണീയനായ ഒരു ദൂതന്റെ വചനം തന്നെ."
    },
    {
      "resource_id": 80,
      "text": "പ്രബലനും സിംഹാസനത്തിന്റെ ഉടമയുടെ അടുത്ത് ഉന്നത സ്ഥാനമുള്ളവനുമാണദ്ദേഹം."
    },
    {
      "resource_id": 80,
      "text": "അവിടെ അനുസരിക്കപ്പെടുന്നവനും വിശ്വസ്തനുമാണ്."
    },
    { "resource_id": 80, "text": "നിങ്ങളുടെ കൂട്ടുകാരന്‍ ഭ്രാന്തനല്ല." },
    {
      "resource_id": 80,
      "text": "ഉറപ്പായും അദ്ദേഹം ജിബ്രീലിനെ തെളിഞ്ഞ ചക്രവാളത്തില്‍ വെച്ചു കണ്ടിട്ടുണ്ട്."
    },
    {
      "resource_id": 80,
      "text": "അദ്ദേഹം അദൃശ്യവാര്‍ത്തകളുടെ കാര്യത്തില്‍ പിശുക്ക് കാട്ടുന്നവനല്ല."
    },
    { "resource_id": 80, "text": "ഇത് ശപിക്കപ്പെട്ട പിശാചിന്റെ വചനവുമല്ല." },
    {
      "resource_id": 80,
      "text": "എന്നിട്ടും നിങ്ങളെങ്ങോട്ടാണു പോയിക്കൊണ്ടിരിക്കുന്നത്."
    },
    {
      "resource_id": 80,
      "text": "ഇത് ലോകര്‍ക്കാകെയുള്ള ഉദ്ബോധനമല്ലാതൊന്നുമല്ല;"
    },
    {
      "resource_id": 80,
      "text": "നിങ്ങളില്‍ നേര്‍വഴിയില്‍ നടക്കാനാഗ്രഹിക്കുന്നവര്‍ക്ക്."
    },
    {
      "resource_id": 80,
      "text": "എന്നാല്‍ മുഴുലോകരുടെയും നാഥനായ അല്ലാഹു ഇഛിക്കുന്നതല്ലാതൊന്നും നിങ്ങള്‍ക്ക് ആഗ്രഹിക്കാനാവില്ല."
    }
  ],
  "meta": {
    "translation_name": "Muhammad Karakunnu and Vanidas Elayavoor",
    "author_name": "Muhammad Karakunnu and Vanidas Elayavoor",
    "filters": { "resource_id": 80, "chapter_number": "81" }
  }
}
