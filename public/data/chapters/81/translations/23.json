{
  "translations": [
    {
      "resource_id": 23,
      "text": "Günəş (əmmamə kimi) sarınıb büküləcəyi (sönəcəyi) zaman;"
    },
    {
      "resource_id": 23,
      "text": "Ulduzlar (göydən qopub yağış dənələri kimi yerə) səpələnəcəyi zaman;"
    },
    {
      "resource_id": 23,
      "text": "Dağlar yerindən qopardılacağı (toz kimi havada uçacağı) zaman;"
    },
    {
      "resource_id": 23,
      "text": "(Bədəvi ərəblərin çox əziz tutduğu) boğaz dəvələr başlı-başına buraxılacağı zaman;"
    },
    {
      "resource_id": 23,
      "text": "Vəhşi heyvanlar (bir-birindən qisas almaq üçün) bir yerə toplanacağı zaman;"
    },
    {
      "resource_id": 23,
      "text": "Dənizlər od tutub yanacağı (və ya dolub daşacağı) zaman;"
    },
    { "resource_id": 23, "text": "Ruhlar (bədənlərə) qovuşacağı zaman;" },
    { "resource_id": 23, "text": "Diri-diri torpağa gömülən körpə qızdan:" },
    {
      "resource_id": 23,
      "text": "“Axı o hansı günaha görə öldürüldü?”; soruşulacağı zaman;"
    },
    { "resource_id": 23, "text": "Əməl dəftərləri açılacağı zaman;" },
    {
      "resource_id": 23,
      "text": "Göy (yerindən) qopardılacağı (və ya büküləcəyi) zaman;"
    },
    { "resource_id": 23, "text": "Cəhənnəm alovlandırılacağı zaman;" },
    {
      "resource_id": 23,
      "text": "Və Cənnət (mö’minlərə) yaxınlaşdırılacağı zaman;"
    },
    {
      "resource_id": 23,
      "text": "Hər kəs (dünyada bugünkü günə özü üçün yaxşı, pis) nə hazır etdiyini biləcəkdir!"
    },
    {
      "resource_id": 23,
      "text": "And içirəm (gecə) yanıb (gündüz) sönən ulduzlara;"
    },
    {
      "resource_id": 23,
      "text": "(Günəşlə, ayla) seyr edib (onlar batdığı zaman) gizlənən səyyarələrə (Zühələ, Müştəriyə, Mərrixə, Zöhrəyə və Ütaridə);"
    },
    {
      "resource_id": 23,
      "text": "Qaralmaqda olan gecəyə (yaxud: qaralmaqda və çəkilməkdə olan gecəyə)"
    },
    { "resource_id": 23, "text": "Və sökülməkdə olan dan yerinə ki," },
    {
      "resource_id": 23,
      "text": "Bu (Qur’an Allah dərgahında) çox möhtərəm olan bir elçinin (Cəbrailin) gətirdiyi kəlamdır."
    },
    {
      "resource_id": 23,
      "text": "(Elə bir elçi ki) çox qüvvətlidir; ərşin sahibi (Allah) yanında çox hörmətlidir (izzətlidir)."
    },
    {
      "resource_id": 23,
      "text": "(Elə bir elçi ki, mələklər arasında) itaət ediləndir, həm də (Allah yanında vəhyə) e’tibarlı müvəkkildir."
    },
    {
      "resource_id": 23,
      "text": "(Ey Məkkə əhli!) Həqiqətən, sizin dostunuz (müşriklərin dediyi kimi) divanə deyildir!"
    },
    {
      "resource_id": 23,
      "text": "And olsun ki, (Peyğəmbər!) onu (Cəbraili) açıq (ən uca) üfüqdə gördü."
    },
    {
      "resource_id": 23,
      "text": "O, qeyb (vəhyi olduğu kimi təbliğ etmək və sizə öyrətmək) barəsində xəsis deyildir."
    },
    {
      "resource_id": 23,
      "text": "O (Qur’an) da məl’un (Allahın rəhmətindən qovulmuş) Şeytanın sözü deyildir."
    },
    {
      "resource_id": 23,
      "text": "Elə isə (siz ondan üz döndərib) hara gedirsiniz?"
    },
    {
      "resource_id": 23,
      "text": "O, aləmlər (bütün insanlar və cinlər) üçün ancaq bir öyüd-nəsihətdir."
    },
    {
      "resource_id": 23,
      "text": "Eləcə də sizdən doğru-düz (yolda) olmaq istəyənlər üçün."
    },
    {
      "resource_id": 23,
      "text": "(Onu da bilin ki) aləmlərin Rəbbi olan Allah istəməsə, siz (bunu) istəyə bilməzsiniz! (Yalnız Allah istəsə, istəyə bilərsiniz. Siz insanlar həmişə Allahın qüdrəti, hökmü və iradəsi altındasınız. O sizi bir şeyi istəməyincə siz onu özünüzə istəyə bilməzsiniz. Ona görə də hər işdə Allaha təvəkkül edin!)"
    }
  ],
  "meta": {
    "translation_name": "Azerbaijani",
    "author_name": "Azerbaijani",
    "filters": { "resource_id": 23, "chapter_number": "81" }
  }
}
