{
  "translations": [
    {
      "resource_id": 38,
      "text": "Piyangni o miyangni a so siksa na makatana,"
    },
    { "resource_id": 38, "text": "Ko miyamangongkir, da a phakarn on," },
    {
      "resource_id": 38,
      "text": "Phoon ko Allah a Khirk ko pphangapapanikan."
    },
    {
      "resource_id": 38,
      "text": "Pphanik so manga malaikat go so Jibril sii Rkaniyan, sii ko alongan a miyabaloy so diyangka iyan a lima polo nggibo ragon."
    },
    { "resource_id": 38, "text": "Na phantang ka sa kaphantang, a maliwanag." },
    {
      "resource_id": 38,
      "text": "Mataan! a siran na aya kapkhaylaya iran on na mawatan,"
    },
    { "resource_id": 38, "text": "Na aya kapkhaylaya Mi ron na marani:" },
    {
      "resource_id": 38,
      "text": "Sii ko alongan a mbaloy so langit a lagid o tiyonag a pirak,"
    },
    {
      "resource_id": 38,
      "text": "Go mbaloy so manga palaw a lagid o bombol a marorodot,"
    },
    { "resource_id": 38, "text": "Go di kayzaan o madazg so madazg iyan," },
    {
      "resource_id": 38,
      "text": "A pkhaylay ran siran. Mapndingandingan o baradosa a: Oba niyan bo khirnding ko siksa sa alongan oto so manga wata iyan,"
    },
    { "resource_id": 38, "text": "Go so karoma niyan, go so pagari niyan," },
    {
      "resource_id": 38,
      "text": "Go so manga tonganay niyan a so mithitimo iyan,"
    },
    {
      "resource_id": 38,
      "text": "Go so matatago ko lopa langon, oriyan iyan na sabtn skaniyan (o Allah)."
    },
    { "resource_id": 38, "text": "Di dn oto; ka mataan aya! a kadg," },
    { "resource_id": 38, "text": "A phlodas ko kobal ko olo!" },
    {
      "resource_id": 38,
      "text": "Pthawagn iyan so taw a tomiyalikhod go mimbarapaling,"
    },
    { "resource_id": 38, "text": "Go miyanimo na miyamotal (sa tamok)!" },
    {
      "resource_id": 38,
      "text": "Mataan! a so manosiya na inadn a tithiyakhaan, mala i inam,"
    },
    {
      "resource_id": 38,
      "text": "Igira a miyasogat skaniyan o marata na dii khaminan;"
    },
    {
      "resource_id": 38,
      "text": "Na igira a miyasogat skaniyan o mapiya na simpnn iyan (ka di phammgay);"
    },
    { "resource_id": 38, "text": "Inonta so manga barasambayang," },
    {
      "resource_id": 38,
      "text": "A so siran na so sambayang iran na tatatapn iran,"
    },
    {
      "resource_id": 38,
      "text": "Go siran na adn a matatago ko manga tamok iran a haq a mappnto (a so zakat),"
    },
    {
      "resource_id": 38,
      "text": "A rk o pphamangni, ago so di phamangni a karrgnan,"
    },
    {
      "resource_id": 38,
      "text": "Go siran na bbnarn iran so alongan a kapamalas,"
    },
    {
      "resource_id": 38,
      "text": "Go siran na siran na so siksa o Kadnan iran na ikaalk iran,"
    },
    {
      "resource_id": 38,
      "text": "Mataan! a so siksa o Kadnan iran na da a somasarig sa kalpas iyan on,"
    },
    {
      "resource_id": 38,
      "text": "Go siran na siran na so manga ginawa iran na sisiyapn iran,"
    },
    {
      "resource_id": 38,
      "text": "Inonta sii ko manga karoma iran, odi na so miyakhapaar o manga tangan iran, - ka mataan! a siran na da a paawing iran on,"
    },
    {
      "resource_id": 38,
      "text": "Na sa taw a mamagingar sa salakaw roo na siran man na siran i manga malawani;"
    },
    {
      "resource_id": 38,
      "text": "Go siran na siran na so manga sarig kiran, ago so diyandi kiran na sisiyapn iran,"
    },
    {
      "resource_id": 38,
      "text": "Go siran na siran na so kazasaksian iran na ipamamayandg iran,"
    },
    {
      "resource_id": 38,
      "text": "Go siran na siran na so sambayang iran na sisiyapn iran."
    },
    {
      "resource_id": 38,
      "text": "Siran man i khatago ko manga sorga, a khisslaan siran."
    },
    {
      "resource_id": 38,
      "text": "Na antonaa so miyamangongkir a mapapantag ka a khilalangag."
    },
    {
      "resource_id": 38,
      "text": "Sii sa kawanan ago sa diwang a khokoliling siran?"
    },
    {
      "resource_id": 38,
      "text": "Ba maiinam o oman i isa kiran a kapakasolda on ko sorga a pakadarandang?"
    },
    {
      "resource_id": 38,
      "text": "Di dn oto! Mataan! a Skami na inadn Ami siran phoon ko nganin a katawan iran (a notfa)!"
    },
    {
      "resource_id": 38,
      "text": "Na kna, ka pzapa ako sa ibt Ako Kadnan o manga sbangan, ago so manga sdpan, ka mataan! a Skami na titho a manga Gaos,"
    },
    {
      "resource_id": 38,
      "text": "Sa kasambi Ami sa mapiya a di siran; go da Rkami i ba Kami ran kaonai."
    },
    {
      "resource_id": 38,
      "text": "Na botawaning ka siran ko kapphamrak iran, go mabibimban siran, taman sa mithmo iran so alongan iran a so ididiyandi kiran!"
    },
    {
      "resource_id": 38,
      "text": "Alongan a mamakambowat siran phoon ko manga kobor sa manga gagaan, lagid o ba siran pphamagarabaya ko apasa,"
    },
    {
      "resource_id": 38,
      "text": "A khipakassnong so manga kaylay ran, a kakokoloban siran sa kahinaan. Giyoto man so alongan a so siran na ididiyandi kiran!"
    }
  ],
  "meta": {
    "translation_name": "Maranao",
    "author_name": "Maranao",
    "filters": { "resource_id": 38, "chapter_number": "70" }
  }
}
