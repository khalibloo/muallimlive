{
  "translations": [
    {
      "resource_id": 25,
      "text": "Neko je hitno zatražio patnju koja će se dogoditi"
    },
    { "resource_id": 25, "text": "nevjernicima - niko nju ne može spriječiti" },
    {
      "resource_id": 25,
      "text": "da to Allah, Gospodar usponišta i deredža, ne učini,"
    },
    {
      "resource_id": 25,
      "text": "Njemu se penju meleki i Duh u danu koji pedeset hiljada godina traje."
    },
    { "resource_id": 25, "text": "Ti se lijepo strpi." },
    {
      "resource_id": 25,
      "text": "Oni, zaista, misle da je daleko - da se dogoditi neće,"
    },
    { "resource_id": 25, "text": "a mi smatramo da je blizu." },
    {
      "resource_id": 25,
      "text": "Na dan kada nebo bude kao talog od zejtina,"
    },
    { "resource_id": 25, "text": "a brda kao vuna raščupana," },
    { "resource_id": 25, "text": "kada bližnji neće bližnjeg ništa pitati," },
    {
      "resource_id": 25,
      "text": "iako će jedni druge vidjeti. Prestupnik će htjeti da se od patnje taj dan iskupi sinovima svojim,"
    },
    { "resource_id": 25, "text": "i suprugom svojom, i bratom svojim," },
    { "resource_id": 25, "text": "i porodicom svojom koja ga štiti," },
    {
      "resource_id": 25,
      "text": "i svima ostalima na Zemlji, samo da se izbavi."
    },
    { "resource_id": 25, "text": "Nikako! Ona je, zaista, buktinja žestoka" },
    { "resource_id": 25, "text": "koja će kože guliti," },
    { "resource_id": 25, "text": "zvat će onoga ko se okretao i izbjegavao" },
    { "resource_id": 25, "text": "i zgrtao i skrivao." },
    { "resource_id": 25, "text": "Čovjek je, uistinu, stvorenje lakomo:" },
    { "resource_id": 25, "text": "kada ga nevolja snađe - očajan je," },
    { "resource_id": 25, "text": "a kada ga zadesi dobro, on ga uskraćuje," },
    { "resource_id": 25, "text": "osim klanjača" },
    { "resource_id": 25, "text": "koji su u svojim namazima ustrajni," },
    { "resource_id": 25, "text": "i oni u čijim imecima ima poznato pravo" },
    {
      "resource_id": 25,
      "text": "onaj koji prosi i za onoga koji je uskraćen a ne prosi,"
    },
    { "resource_id": 25, "text": "i oni koji u Sudnji dan vjeruju," },
    { "resource_id": 25, "text": "i oni koji od kazne Allahove strahuju," },
    {
      "resource_id": 25,
      "text": "a od kazne Gospodara svoga niko nije siguran,"
    },
    { "resource_id": 25, "text": "i oni koji stidna mjesta svoja čuvaju," },
    {
      "resource_id": 25,
      "text": "osim od supruga svojih ili onih koje su u vlasništvu njihovu - oni, doista, prijekor ne zaslužuju."
    },
    {
      "resource_id": 25,
      "text": "Oni koji i pored toga nešto traže, to su baš oni koji prelaze granicu,"
    },
    {
      "resource_id": 25,
      "text": "i oni koji na povjerene im amanete i obaveze svoje paze,"
    },
    {
      "resource_id": 25,
      "text": "i oni koji iza svojih svjedočenja čvrsto stoje,"
    },
    { "resource_id": 25, "text": "i oni koji na namaze svoje paze," },
    {
      "resource_id": 25,
      "text": "oni će u džennetskim baščama biti počašćeni."
    },
    {
      "resource_id": 25,
      "text": "Šta je onima oko tebe koji ne vjeruju pa žure,"
    },
    { "resource_id": 25, "text": "zdesna i slijeva, u gomilama?!" },
    {
      "resource_id": 25,
      "text": "Zar svaki od njih žudi da u Džennet uživanja uđe?!"
    },
    {
      "resource_id": 25,
      "text": "Naprotiv! Mi smo ih stvorili od onoga što oni znaju!"
    },
    {
      "resource_id": 25,
      "text": "Ja se kunem Gospodarom istoka i zapada da ih možemo"
    },
    {
      "resource_id": 25,
      "text": "boljim od njih zamijeniti i niko Nas u tome ne može spriječiti."
    },
    {
      "resource_id": 25,
      "text": "Zato ih ostavi neka se u besposlice udubljuju i zabavljaju dok Dan kojim im se prijeti ne dočekaju,"
    },
    {
      "resource_id": 25,
      "text": "Dan u kome će žurno, kao da kumirima hrle, iz grobova izići,"
    },
    {
      "resource_id": 25,
      "text": "oborenih pogleda i poniženjem ophrvani. To će biti Dan kojim im je prijećeno!"
    }
  ],
  "meta": {
    "translation_name": "Muhamed Mehanović",
    "author_name": "Muhamed Mehanović",
    "filters": { "resource_id": 25, "chapter_number": "70" }
  }
}
