{
  "translations": [
    { "resource_id": 26, "text": "Ptal se tázající na trest, jenž dopadne" },
    { "resource_id": 26, "text": "na nevěřící: není nikoho, kdo jej odrazí," },
    { "resource_id": 26, "text": "vždyť od Boha, Pána stupňů, přichází!" },
    {
      "resource_id": 26,
      "text": "Stoupají k němu po nich andělé i duch v den, jehož délka let padesát tisíc měří."
    },
    { "resource_id": 26, "text": "Neochvějný buď a pěkně jen vytrvej!" },
    { "resource_id": 26, "text": "Nevěřící daleko vidí ten den," },
    { "resource_id": 26, "text": "zatímco my nablízku jej vidíme." },
    {
      "resource_id": 26,
      "text": "V ten den nebe bude roztavené mosazi podobné"
    },
    { "resource_id": 26, "text": "a hory budou jak vločky vlny barevné" },
    { "resource_id": 26, "text": "a nebude se ptát přítel vřelý na přítele," },
    {
      "resource_id": 26,
      "text": "ačkoliv budou na dohled. Hříšník zatouží se vykoupit z trestu dne onoho syny vlastními,"
    },
    { "resource_id": 26, "text": "i bratrem svým a družkou svou" },
    { "resource_id": 26, "text": "a klanem vlastním, jenž mu je ochranou," },
    {
      "resource_id": 26,
      "text": "ba všemi, kdož na zemi jsou, aby se to stalo jeho záchranou."
    },
    { "resource_id": 26, "text": "Však pozor! Toto věru je oheň šlehající," },
    { "resource_id": 26, "text": "kůži na lebce spalující," },
    {
      "resource_id": 26,
      "text": "jenž svolává toho, kdo zády se otočil a odvrátil"
    },
    { "resource_id": 26, "text": "a majetek shromažďoval a nakupil." },
    { "resource_id": 26, "text": "Člověk byl věru stvořen vrtkavý:" },
    { "resource_id": 26, "text": "když dotkne se ho neštěstí, je ustrašený," },
    { "resource_id": 26, "text": "když dotkne se jej dobré, je odmítavý." },
    { "resource_id": 26, "text": "Ne tak ti, kdo se modlí," },
    { "resource_id": 26, "text": "kdo v modlitbách jsou vytrvalí," },
    { "resource_id": 26, "text": "kdo stanovili podíl z jmění svého" },
    { "resource_id": 26, "text": "pro žebráka i nešťastníka nemajetného" },
    { "resource_id": 26, "text": "a kdo den soudný za pravdivý uznávají" },
    { "resource_id": 26, "text": "a trestu Pána svého se obávají" },
    {
      "resource_id": 26,
      "text": "- vždyť před trestem Pána tvého nikdo jist si není -"
    },
    { "resource_id": 26, "text": "a kdo svá pohlaví chrání" },
    {
      "resource_id": 26,
      "text": "jen pro manželky své či otrokyně; a nebudou za to pokáráni -"
    },
    {
      "resource_id": 26,
      "text": "kdož však více než po tomto touží, to věru jsou přestupníci;"
    },
    {
      "resource_id": 26,
      "text": "a kdo svěřené opatrují a úmluvy své pevně dodržují"
    },
    { "resource_id": 26, "text": "a kdo při svědectvích svých v pravdě stojí" },
    { "resource_id": 26, "text": "a o modlitby své pilně dbají -" },
    {
      "resource_id": 26,
      "text": "takoví v zahradách rajských se s poctami setkají!"
    },
    {
      "resource_id": 26,
      "text": "Co děje se s nevěřícími, že k tobě krky natahují"
    },
    { "resource_id": 26, "text": "a zprava i zleva se shlukují?" },
    {
      "resource_id": 26,
      "text": "Žádá snad každý z nich, aby uveden byl do zahrad slastí?"
    },
    {
      "resource_id": 26,
      "text": "Však pozor! Stvořili jsme je věru z toho, co sami dobře znají."
    },
    {
      "resource_id": 26,
      "text": "Však pozor! Přísahám při Pánu východů i západů, že vskutku schopni jsme"
    },
    {
      "resource_id": 26,
      "text": "lepšími, než oni jsou, je vystřídat, a předejít se v tom nedáme."
    },
    {
      "resource_id": 26,
      "text": "Nech je být, ať si tlachají a hrají, až se setkají se svým dnem, jenž byl jim přislíben,"
    },
    {
      "resource_id": 26,
      "text": "se dnem, kdy z hrobů jako by k obětištím chvátali vystoupí se spěchem,"
    },
    {
      "resource_id": 26,
      "text": "se zrakem zahanbeným, pokryti ponížením. Takový bude den, jenž byl jim přislíben!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "70" }
  }
}
