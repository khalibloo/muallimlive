{
  "translations": [
    { "resource_id": 795, "text": "ߡߊ߬ߞߟߌ߬ߟߌ߬ߟߊ ߘߏ߫ ߓߘߊ߫ ߖߊ߲߰ߞߕߊ ߡߊߞߟߌ߫." },
    {
      "resource_id": 795,
      "text": "ߡߍ߲ ߞߍߕߐ߫ ߓߊ߲߬ߓߊ߮ ߟߎ߬ ߟߊ߫ ، ߘߐ߬ߛߊ߬ߓߊ߯ ߘߏ߲߬ ߕߴߏ߬ ߟߊ߫."
    },
    {
      "resource_id": 795,
      "text": "ߏ߬ ߝߘߊߕߐ߫ ߊߟߊ߫ ߟߋ߬ ߟߊ߫ ߸ ߛߊ߲߬ߞߊߟߌ߲ ߠߎ߫ ߕߌ߱ ߞߊ߬ߣߌ߲߫."
    },
    {
      "resource_id": 795,
      "text": "ߡߟߍ߬ߞߊ ߟߎ߬ ߣߌ߫ ߛߟߐߡߌ߲ ߘߌ߫ ߦߍ߬ߟߍ߫ ߊ߬ ߡߊ߬ ߟߏ߲߫ ߘߐ߫ ߸ ߡߍ߲ ߞߎ߲߬ߕߊ߮ ߦߋ߫ ߛߊ߲߬ ߥߊ߯ ߓߌߟߏ߯ߟߎ߫ ߘߌ߫."
    },
    {
      "resource_id": 795,
      "text": "ߒ߬ߓߊ߬ ߌߟߋ ߌ ߡߎ߬ߢߎ߲߬ ߸ ߡߎ߬ߢߎ߲߫ ߗߋ߲߬ ߠߋ߬ ߠߊ߫."
    },
    { "resource_id": 795, "text": "ߊ߬ߟߎ߬ ߦߴߊ߬ ߦߋ߫ ߟߊ߫ ߞߏ߫ ߞߎ߲߬ߘߐ߬ߖߊ߲߫ ߘߌ߫." },
    {
      "resource_id": 795,
      "text": "ߒ߬ߠߎ߫ ߘߏ߲߬ ߊ߬ ߦߋ߫ ߟߊ߫ ߞߏ߫ ߞߎ߲߬ߘߐ߬ߛߎߘߎ߲߫ ߠߋ߬ ߘߌ߫."
    },
    {
      "resource_id": 795,
      "text": "ߏ߬ ߟߏ߲ ߠߋ߬ ߸ ߛߊ߲ ߘߌ߫ ߞߍ߫ ߦߏ߫ ߣߍ߰ ߦߋ߬ߟߋ߲߬ߣߍ߲."
    },
    { "resource_id": 795, "text": "ߞߎ߬ߙߎ ߟߎ߬ ߘߌ߫ ߞߍ߫ ߦߏ߫ ߖߎ߯ߓߊ ߘߓߐߣߍ߲." },
    {
      "resource_id": 795,
      "text": "ߓߊߘߋ߲ߡߊ ߘߏ߫ ߕߍ߫ ߡߊߢߌ߬ߣߌ߲߬ߞߊ߬ ߓߊߘߋ߲ߡߊ߫ ߜߘߍ߫ ߟߊ߫."
    },
    {
      "resource_id": 795,
      "text": "ߊ߬ߟߎ߫ ߘߏ߲߬ ߦߋ߫ ߢߐ߲߮ ߦߋ߫ ߟߊ߫ ߖߐ߫ ߸ ߛߐ߲߬ߡߊ ߘߴߊ߬ ߣߕߊ߬ ߸ ߞߏ߫ ߞߵߊ߬ߟߋ ߞߎ߲߬ߞߊ߬ ߏ߬ ߟߏ߲ ߖߊ߲߰ߞߕߊ ߘߐ߫ ߸ ߊ߬ ߖߍ߬ߘߍ ߘߋ߲ߞߍ ߟߎ߬ ߟߊ߫."
    },
    {
      "resource_id": 795,
      "text": "ߊ߬ ߣߴߊ߬ ߡߏ߬ߛߏ ߟߊ߫ ߸ ߊ߬ ߣߴߊ߬ ߓߊߘߋ߲߫ ߗߍ߬ߡߊ߲ ߠߊ߫."
    },
    { "resource_id": 795, "text": "ߊ߬ ߣߴߊ߬ ߟߊ߫ ߓߊߓߏ߲ ߡߍ߲ ߦߴߊ߬ ߟߊߘߊ߬ߙߏ߬ ߟߊ߫." },
    {
      "resource_id": 795,
      "text": "ߊ߬ ߣߌ߫ ߡߍ߲ ߓߍ߯ ߦߋ߫ ߘߎ߰ߞߟߏ ߞߊ߲߬ ߸ ߞߊ߬ ߓߊ߲߫ ߞߵߊ߬ߟߋ߬ ߟߊߞߛߌ߫."
    },
    { "resource_id": 795, "text": "ߞߊ߯ߙߌ߫ ߸ ߕߊ ߦߋ߫ ߡߢߊߞߌ ߟߋ߬ ߘߌ߫." },
    { "resource_id": 795, "text": "ߊ߬ ߦߋ߫ ߞߎ߲߬ ߜߟߏ ߟߎ߬ ߡߊߥߙߊߞߕߊ߫ ߟߊ߫ ߟߋ߬." },
    {
      "resource_id": 795,
      "text": "ߊ߬ ߦߋ߫ ߡߐ߰ ߟߋ߬ ߡߊߞߟߌ߫ ߟߊ߫ ߸ ߡߍ߲ ߓߊ߯ ߊ߬ ߞߐߘߏ߲߬ ߞߵߊ߬ ߞߐߟߊ߫."
    },
    {
      "resource_id": 795,
      "text": "ߊ߬ ߣߴߊ߬ ߞߊ߬ ( ߣߊ߲߬ߝߟߏ ) ߟߊߘߍ߬ ߞߵߊ߬ ߞߍ߫ ߞߏ߲߬ߘߏ ߘߐ߫."
    },
    { "resource_id": 795, "text": "ߖߊ߯ߕߋ߬ ߸ ߡߐ߱ ߘߊ߲ߣߍ߲߫ ߦߟߌߖߎ߯ߦߟߊ ߟߋ߬ ߘߌ߫." },
    { "resource_id": 795, "text": "ߣߌ߫ ߕߣߊ߬ߡߊ߫ ߡߊ߰ ߘߴߊ߬ ߟߊ߫ ߸ ߞߐ߬ߟߊ߱ ߟߋ߬." },
    { "resource_id": 795, "text": "ߣߌ߫ ߤߙߊ߫ ߡߊ߰ ߘߴߊ߬ ߟߊ߫ ߸ ߓߐߒߣߎߡߓߊߟߌ ߟߋ߬." },
    {
      "resource_id": 795,
      "text": "ߝߏ߫ ߕߌ߲ߞߌߟߊ ߟߎ߫ ߘߋ߬ ߸ ( ߛߊߟߌߟߊ ߟߎ߫ ߞߊ߬ߣߌ߲߫ )."
    },
    {
      "resource_id": 795,
      "text": "ߏ߬ ߟߎ߫ ߟߋ߬ ߘߎߡߊߣߍ߲߫ ߊ߬ߟߎ߬ ߟߊ߫ ߛߊߟߌ ( ߟߎ߫ ) ߞߊ߲߬."
    },
    {
      "resource_id": 795,
      "text": "ߊ߬ ߣߌ߫ ߤߊߞߍ߫ ߡߊߟߐ߲ߣߍ߲߫ ߏ߬ ߟߎ߫ ߟߋ߬ ߟߊ߫ ߣߊ߲߬ߝߟߏ ߟߎ߬ ߘߐ߫."
    },
    { "resource_id": 795, "text": "ߕߙߊߟߌߟߊ ߣߌ߫ ߞߏߘߐߖߊߓߊ߯ߕߐ ߦߋ߫." },
    { "resource_id": 795, "text": "ߏ߬ ߟߎ߫ ߟߋ߫ ߛߙߊ߬ߟߌ ߟߏ߲ ߕߎ߬ߢߊ߬ߕߌ߰ߦߊ߬ ߟߊ߫." },
    {
      "resource_id": 795,
      "text": "ߊ߬ ߣߴߏ߬ ߟߎ߫ ߟߋ߬ ߛߌߟߊ߲ߣߍ߲߫ ߊ߬ߟߎ߫ ߡߊ߰ߙߌ ߟߊ߫ ߖߊ߲߰ߞߕߊ ߢߍ߫."
    },
    {
      "resource_id": 795,
      "text": "ߓߊ ߊ߬ߟߎ߫ ߡߊ߰ߙߌ ߟߊ߫ ߖߊ߲߰ߞߕߊ ߕߍ߫ ߡߊ߬ߕߊ߲߬ߞߊ߬ߕߊ߫ ߘߌ߫."
    },
    {
      "resource_id": 795,
      "text": "ߊ߬ ߣߴߏ߬ ߟߎ߫ ߟߴߊ߬ߟߎ߫ ߥߏ߬ߘߊ ߟߎ߬ ߟߊߕߊ߲߬ߞߊ߬ ߟߊ߫."
    },
    {
      "resource_id": 795,
      "text": "ߝߏ߫ ߊ߬ߟߎ߬ ߝߘߎߡߊ ߟߎ߫ ߡߊ߬ ߸ ߥߟߴߊ߬ߟߎ߬ ߓߟߏߡߐ߮ ߟߎ߫ ߡߊ߬ ، ߒ߬ߓߊ߬ ߏ߬ ߟߎ߫ ߟߋ߫ ߖߙߊ߬ߞߌ߬ߓߊߟߌ ߟߎ߬ ߘߌ߫."
    },
    {
      "resource_id": 795,
      "text": "ߡߍ߲ ( ߠߎ߬ ) ߓߊ߯ ߘߏ߫ ߜߘߍ߫ ߢߌߣߌ߲߫ ߏ߬ ߟߎ߬ ߞߐ߫ ߛߊ߫ ߸ ߒ߬ߓߊ߬ ߏ߬ ߟߎ߫ ߟߋ߫ ߘߊ߲߬ߠߕߊ߬ߡߌ߲߬ߠߊ ߟߎ߬ ߘߌ߫."
    },
    {
      "resource_id": 795,
      "text": "ߊ߬ ߣߌ߫ ‹ ߕߌ߲ߞߌߟߊ › ߟߎ߫ ߟߴߊ߬ߟߎ߬ ߟߊ߫ ߞߊ߬ߙߌ߬ߝߊ ߟߎ߬ ߣߴߊ߬ߟߎ߬ ߟߊ߫ ߟߊ߬ߤߘߌ ( ߟߎ߬ ) ߟߊߣߍ߰ߣߍ߰ ߟߊ߫."
    },
    {
      "resource_id": 795,
      "text": "ߊ߬ ߣߴߏ߬ ߟߎ߫ ߟߴߊ߬ߟߎ߫ ߟߐ߬ ߟߴߊ߬ߟߎ߬ ߟߊ߫ ߛߙߋߦߊ ߟߎ߬ ߟߊ߫."
    },
    {
      "resource_id": 795,
      "text": "ߊ߬ ߣߴߏ߬ ߟߎ߫ ߟߴߊ߬ߟߎ߬ ߟߊ߫ ߛߊߟߌ ߟߎ߬ ߟߊߕߊ߲߬ߞߊ߬ ߟߊ߫."
    },
    {
      "resource_id": 795,
      "text": "ߒ߬ߓߊ߬ ߏ߬ ߟߎ߫ ߟߋ߬ ߟߊߘߌߦߊߕߐ߫ ( ߣߍߡߊ ) ߣߊߞߐ ߟߎ߬ ߘߐ߫."
    },
    {
      "resource_id": 795,
      "text": "ߡߋ߬ߘߋ ߓߊ߲߬ߓߊ߮ ߟߎ߬ ߟߊ߫ ߓߏ߲߰ ߊ߬ߟߎ߬ ߛߌߟߊ߲ߣߍ߲ ߢߊ ߜߎߣߍ߲ ߦߴߌߟߋ ߓߘߊ ߟߊߝߊ߲߭ ߝߍ߬ ߜߛߎߞߙߎ߫؟"
    },
    {
      "resource_id": 795,
      "text": "ߞߵߊ߬ߟߎ߬ ߞߎߘߎ߲ߞߎߘߎ߲߫ ߛߌ߯ ߸ ߞߌߣߌ߲ ߣߌ߫ ߣߎߡߊ߲ ߠߊ߫."
    },
    {
      "resource_id": 795,
      "text": "ߦߊ߯ߟߊ߫ ߡߐ߱ ߞߋ߬ߟߋ߲߬ߞߋ߬ߟߋ߲߬ߣߊ ߦߴߊ߬ ߕߡߊ߬ߦߌ߬ ߟߴߊ߬ߟߎ߬ ߘߐ߫ ߟߋ߫ ߓߊ߬ ߸ ߞߏ߫ ߞߵߊ߬ ߟߊߘߏ߲߬ ߣߍߡߊ ߣߊߞߐ ߘߐ߫؟."
    },
    {
      "resource_id": 795,
      "text": "ߞߊ߯ߙߌ߫ ( ߏ߬ ߕߍ߫ ߞߍ߫ ߟߊ߫ ) ߸ ߓߊ ߒ߬ߠߎ߫ ߞߵߊ߬ߟߎ߬ ߘߊ߲߫ ߝߋ߲߫ ߠߋ߬ ߘߐ߫ ߸ ߊ߬ߟߎ߫ ߖߍ߬ߘߍ ߞߊ߬ ߡߍ߲ ߟߐ߲߫."
    },
    {
      "resource_id": 795,
      "text": "ߍ߲߬ߍ߲ߍ߲߬ ߸ ߒ ߧߋ߫ ߒ ߞߊ߬ߟߌ߬ ߟߊ߫ ߟߋ߫ ߕߟߋ߬ߓߐ ߟߎ߬ ߣߌ߫ ߕߟߋ߬ߓߋ ߟߎ߫ ߡߊ߰ߙߌ ߟߊ߫ ߸ ߒ ߞߏ߫ ߒ߬ߠߎ߬ ߘߌ߫ ߛߋ߫ ߝߊ߯ߛߌ߫."
    },
    {
      "resource_id": 795,
      "text": "ߞߵߊ߬ߟߎ߫ ߝߊ߬ߟߋ߲߬ ߝߋ߲߫ ߜߘߍ߫ ߟߊ߫ ߡߍ߲ ߝߌ߬ߛߴߊ߬ߟߎ߬ ߘߌ߫ ، ߒ߬ߠߎ߫ ߘߏ߲߬ ߕߍ߫ ߞߐ߲߬ߞߐ߲߬ߢߍ߬ߓߊ߰ߕߐ߫ ߟߎ߫ ߘߌ߫."
    },
    {
      "resource_id": 795,
      "text": "ߒ߬ߓߵߊ߬ߟߎ߬ ߕߏ߫ ߦߋ߲߬ ߸ ߊ߬ߟߎ߬ ߦߴߊ߬ߟߎ߫ ߞߎ߬ߙߎ߲߬ߓߊ߫ ߸ ߊ߬ ߣߌ߫ ߞߵߊ߬ߟߎ߬ ߕߏߟߏ߲߫ ߸ ߝߏ߫ ߊ߬ߟߎ߬ ߦߴߊ߬ߟߎ߬ ߟߊ߫ ߟߏ߲ ߓߍ߲߬ߢߐ߲߰ߦߊ߫ ߸ ߞߐ߲߬ߞߐ߲߬ ߞߍߣߴߊ߬ߟߎ߫ ߡߊ߬ ߡߍ߲ ߠߊ߫."
    },
    {
      "resource_id": 795,
      "text": "ߊ߬ߟߎ߬ ߞߊߟߌߦߊߡߍߣߍ߲ߕߐ ߟߎ߬ ߓߕߐ߫ ߏ߬ ߟߏ߲ ߠߋ߬ ߸ ߦߏ߫ ߊ߬ߟߎ߬ ߜߘߌߕߐ߫ ߞߊߕߙߍ߬ ߝߋ߲߫ ߠߊߟߐ߬ߣߍ߲ ߠߎ߫ ߟߋ߬ ߡߊ߬."
    },
    {
      "resource_id": 795,
      "text": "ߊ߬ߟߎ߬ ߢߊ ߟߎ߬ ߦߋ߫ ߞߌߛߐ߫ ߸ ߟߊ߬ߝߍߦߊ ߦߴߊ߬ߟߎ߬ ߢߡߊߣߐ߮ ߞߊ߲߬ ، ߒ߬ߓߊ߬ ߟߏ߲߫ ߠߴߏ߬ ߘߌ߫ ߸ ߞߐ߲߬ߞߐ߲߫ ߕߘߍ߬ ߞߍ߫ ߟߴߊ߬ߟߎ߫ ߡߊ߬ ߡߍ߲ ߠߊ߫."
    }
  ],
  "meta": {
    "translation_name": "Suliman Kanti",
    "author_name": "Suliman Kanti",
    "filters": { "resource_id": 795, "chapter_number": "70" }
  }
}
