{
  "translations": [
    {
      "resource_id": 232,
      "text": "\"Mu ngeri y'okunyomerera\" omu ku bakafiiri\" yasaba oba ebibonerezo bijja bijje, so nga ate ddala byakujja."
    },
    {
      "resource_id": 232,
      "text": "Bituuke ku bakafiiri tewali agenda kubigaana kubatuukako."
    },
    {
      "resource_id": 232,
      "text": "Nga biva eri Katonda nnyini madaala agalinya muggulu."
    },
    {
      "resource_id": 232,
      "text": "Ba Malayika nga ne Jiburilu mwomutwalidde mwebayita nga bolekera eri Katonda, ekibatwalira olunaku lumu lwokka naye nga ate lwenkanankana e myaka e mitwalo etaano (egy'okunsi)."
    },
    {
      "resource_id": 232,
      "text": "Kale nno gumikiriza olugumikiriza olulungi."
    },
    {
      "resource_id": 232,
      "text": "Mazima bbo balaba ebibonerezo nga biri wala."
    },
    { "resource_id": 232, "text": "Ate nga ffe tulaba nga biri kumpi." },
    {
      "resource_id": 232,
      "text": "Ku lunaku eggulu lwelirikulukuta nga omuzigo omusanuuse."
    },
    { "resource_id": 232, "text": "Ate ensozi neziba nga pamba asunsuddwa." },
    {
      "resource_id": 232,
      "text": "Era tewali wamukwano agenda kubuuza bikwata ku ffa nfe we."
    },
    {
      "resource_id": 232,
      "text": "Bagenda kuba nga beeraba (naye nga tebayinza kuyambagana). Omwonoonyi olwokwagala okuwona ebibonerezo byolunaku olwo, aliyagala okwenunula nga awaayo abaanabe."
    },
    { "resource_id": 232, "text": "Mukyalawe ne mugandawe." },
    { "resource_id": 232, "text": "N'ekika kye ekimukuuma." },
    {
      "resource_id": 232,
      "text": "Nabantu bonna abali munsi, nga ekyo akikola awone ebibonerezo bya Katonda."
    },
    {
      "resource_id": 232,
      "text": "Tekigenda kuba nga bwayagala, mazima ayolekedde muliro ogubumbujja."
    },
    { "resource_id": 232, "text": "Ogusiriiriza ddala eddiba." },
    {
      "resource_id": 232,
      "text": "Gugenda kukowoola buli eyakubayo amabega nakyuka okuva ku mazima."
    },
    {
      "resource_id": 232,
      "text": "Era nga yakungaanyanga emmali nagitereka \"natagyamu mugabo gugitukuza\"."
    },
    { "resource_id": 232, "text": "Mazima omuntu yatondebwa nga wamulugube." },
    { "resource_id": 232, "text": "Nga bwatuukibwako akabi ayitirira okutya." },
    {
      "resource_id": 232,
      "text": "Ate bwaba afunye akalungi ayitirira obukodo."
    },
    { "resource_id": 232, "text": "Okugyako abo abayimirizaawo e sswala." },
    { "resource_id": 232, "text": "Abo nga okusaala kwabwe kwalubeerera." },
    {
      "resource_id": 232,
      "text": "Era abo mu by'obugagga byabwe mulimu omugabo ogumanyiddwa."
    },
    { "resource_id": 232, "text": "Guweebwa abasabi n'abafuna mpola." },
    {
      "resource_id": 232,
      "text": "Era bebo abakakasa o kubeerawo kw'olunaku lw'enkomerero."
    },
    {
      "resource_id": 232,
      "text": "Era abo abatya ebibonerezo bya Mukama Katonda waabwe."
    },
    {
      "resource_id": 232,
      "text": "Kubanga mazima ebibonerezo byamukama Katonda sibyakuwonwa."
    },
    { "resource_id": 232, "text": "Era abo abakuuma obwerere bwabwe." },
    {
      "resource_id": 232,
      "text": "Okugyako ku bakyala babwe oba abazaana abali mu mikono gyabwe, anti bo tebanenyezebwa kwabo."
    },
    {
      "resource_id": 232,
      "text": "Omuntu asukka ku abo, abo nno be babuusi bensalo."
    },
    {
      "resource_id": 232,
      "text": "Era abantu abalungi abogeddwako waggulu, bebatuukiriza obwesigwa bwabwe nendagaano zaabwe."
    },
    { "resource_id": 232, "text": "Era abo abeesimbu mu bujulizi bwabwe." },
    {
      "resource_id": 232,
      "text": "Era abo abasaala e sswala zaabwe mu bujjuvu."
    },
    {
      "resource_id": 232,
      "text": "Abo nno balibeera mu jjana nga baweebwa ebitiibwa."
    },
    {
      "resource_id": 232,
      "text": "Lwaki abakafiiri bajja gyoli nga banguwa \"so nga ate bakulimbisa\"."
    },
    {
      "resource_id": 232,
      "text": "Nga bali ku mukono gwo ogwa ddyo ne ku mukono ogwa kkono mu bibinja."
    },
    {
      "resource_id": 232,
      "text": "Buli omu kubo asuubira okuyingira e jjana eyebyengera."
    },
    {
      "resource_id": 232,
      "text": "Nedda sibwekiri, mazima ffe twabakola nga tubajja mwebyo byebamanyi."
    },
    {
      "resource_id": 232,
      "text": "Ndayira Katonda nannyini buvanjuba nobugwanjuba, mazima ffe tusobolera ddala."
    },
    {
      "resource_id": 232,
      "text": "Okubawanyisaamu abalungi ababasinga era tetuli ffe baakulemesebwa."
    },
    {
      "resource_id": 232,
      "text": "Ggwe baveeko babeere mu bukafiiri bwabwe nga bwebazannya okutuusa lwebalisisinkana olunaku lwabwe, olwo lwebalaganyisibwa."
    },
    {
      "resource_id": 232,
      "text": "Olunaku lwebalifuluma mu ntaana zaabwe nga baduma nga balinga abagenda eri ebendera ebatereddwawo."
    },
    {
      "resource_id": 232,
      "text": "Amaaso gabwe makakkamu, obuswavu nga bubabuutikidde, olwo lwe lunaku lwe balaganyisibwa."
    }
  ],
  "meta": {
    "translation_name": "African Development Foundation",
    "author_name": "African Development Foundation",
    "filters": { "resource_id": 232, "chapter_number": "70" }
  }
}
