{
  "translations": [
    {
      "resource_id": 49,
      "text": "Muulizaji aliuliza juu ya adhabu itakayo tokea,"
    },
    {
      "resource_id": 49,
      "text": "Kwa makafiri - ambayo hapana awezaye kuizuia -"
    },
    {
      "resource_id": 49,
      "text": "Kutoka kwa Mwenyezi Mungu Mwenye mbingu za daraja."
    },
    {
      "resource_id": 49,
      "text": "Malaika na Roho hupanda kwendea kwake katika siku ambayo kadiri yake ni miaka khamsini elfu!"
    },
    { "resource_id": 49, "text": "Basi subiri kwa subira njema." },
    { "resource_id": 49, "text": "Hakika wao wanaiona iko mbali," },
    { "resource_id": 49, "text": "Na Sisi tunaiona iko karibu." },
    {
      "resource_id": 49,
      "text": "Siku ambayo mbingu zitakapo kuwa kama maadeni iliyo yayushwa."
    },
    { "resource_id": 49, "text": "Na milima itakuwa kama sufi." },
    { "resource_id": 49, "text": "Wala jamaa hatamuuliza jamaa yake." },
    {
      "resource_id": 49,
      "text": "Ijapo kuwa wataonyeshwa waonane. Atatamani mkosefu lau ajikomboe na adhabu ya siku hiyo kwa kuwatoa fidia wanawe,"
    },
    { "resource_id": 49, "text": "Na mkewe, na nduguye," },
    { "resource_id": 49, "text": "Na jamaa zake walio kuwa wakimkimu," },
    {
      "resource_id": 49,
      "text": "Na wote waliomo duniani, kisha aokoke yeye."
    },
    {
      "resource_id": 49,
      "text": "La, hasha! Kwa hakika huo ni Moto mkali kabisa,"
    },
    { "resource_id": 49, "text": "Unao babua ngozi ya kichwa!" },
    {
      "resource_id": 49,
      "text": "Utamwita kila aliye geuza mgongo na akageuka."
    },
    { "resource_id": 49, "text": "Na akakusanya mali, kisha akayahifadhi." },
    { "resource_id": 49, "text": "Hakika mtu ameumbwa na papara." },
    { "resource_id": 49, "text": "Inapo mgusa shari hupapatika." },
    { "resource_id": 49, "text": "Na inapo mgusa kheri huizuilia." },
    { "resource_id": 49, "text": "Isipo kuwa wanao sali," },
    { "resource_id": 49, "text": "Ambao wanadumisha Sala zao," },
    { "resource_id": 49, "text": "Na ambao katika mali yao iko haki maalumu" },
    {
      "resource_id": 49,
      "text": "Kwa mwenye kuomba na anaye jizuilia kuomba;"
    },
    { "resource_id": 49, "text": "Na ambao wanaisadiki Siku ya Malipo," },
    {
      "resource_id": 49,
      "text": "Na ambao wanaiogopa adhabu itokayo kwa Mola wao Mlezi."
    },
    {
      "resource_id": 49,
      "text": "Hakika adhabu ya Mola wao Mlezi si ya kuaminika nayo."
    },
    { "resource_id": 49, "text": "Na ambao wanahifadhi tupu zao." },
    {
      "resource_id": 49,
      "text": "Isipo kuwa kwa wake zao, au iliyo wamiliki mikono yao ya kuume, basi hao hawalaumiwi -"
    },
    {
      "resource_id": 49,
      "text": "Lakini wanao taka kinyume ya haya, basi hao ndio wanao ruka mipaka."
    },
    {
      "resource_id": 49,
      "text": "Na ambao wanazichunga amana zao na ahadi zao,"
    },
    {
      "resource_id": 49,
      "text": "Na ambao wanasimama imara katika ushahidi wao,"
    },
    { "resource_id": 49, "text": "Na ambao wanazihifadhi Sala zao." },
    { "resource_id": 49, "text": "Hao ndio watakao hishimiwa Peponi." },
    {
      "resource_id": 49,
      "text": "Wana nini wale walio kufuru wanakutumbulia macho tu?"
    },
    {
      "resource_id": 49,
      "text": "Makundi kwa makundi upande wa kulia na upande wa kushoto!"
    },
    {
      "resource_id": 49,
      "text": "Kwani kila mmoja wao anatumai kuingizwa katika Pepo ya neema?"
    },
    {
      "resource_id": 49,
      "text": "La, hasha! Hakika Sisi tumewaumba kutokana na wanacho kijua."
    },
    {
      "resource_id": 49,
      "text": "Basi naapa kwa Mola Mlezi wa mashariki zote na magharibi zote kwamba Sisi tunaweza"
    },
    {
      "resource_id": 49,
      "text": "Kuwabadili kwa walio bora kuliko wao; na Sisi hatushindwi."
    },
    {
      "resource_id": 49,
      "text": "Basi waache wapige porojo na wacheze, mpaka wakutane na siku yao wanayo ahidiwa,"
    },
    {
      "resource_id": 49,
      "text": "Siku watakapotoka makaburini kwa upesi kama kwamba wanakimbilia mfundo,"
    },
    {
      "resource_id": 49,
      "text": "Macho yao yatainama, fedheha itawafunika. Hiyo ndiyo Siku waliyo kuwa wakiahidiwa."
    }
  ],
  "meta": {
    "translation_name": "Ali Muhsin Al-Barwani",
    "author_name": "Ali Muhsin Al-Barwani",
    "filters": { "resource_id": 49, "chapter_number": "70" }
  }
}
