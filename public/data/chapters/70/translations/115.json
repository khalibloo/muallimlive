{
  "translations": [
    {
      "resource_id": 115,
      "text": "Wani mai tambaya yã yi tambaya game da azãba, mai aukuwa."
    },
    { "resource_id": 115, "text": "Ga kãfirai, bã ta da mai tunkuɗẽwa." },
    { "resource_id": 115, "text": "Daga Allah Mai matãkala." },
    {
      "resource_id": 115,
      "text": "Malã'iku da Ruhi (Jibrila) sunã tãkãwa zuwa gare Shi, a cikin yini wanda gwargwadonsa, shẽkara dubu hamsin ne."
    },
    {
      "resource_id": 115,
      "text": "Sabõda haka, ka yi haƙuri, haƙuri mai kyãwo."
    },
    { "resource_id": 115, "text": "Lalle ne su, sunã ganin ta mai nĩsa." },
    { "resource_id": 115, "text": "Kuma Mu, Muna ganin ta a kusa." },
    {
      "resource_id": 115,
      "text": "Rãnar da sama zã ta kasance kamar narkakkar azurfa."
    },
    { "resource_id": 115, "text": "Kuma duwãtsu su zama kamar saɓin sũfi." },
    {
      "resource_id": 115,
      "text": "Kuma abõki bã ya tambayar inda wani abõki yake."
    },
    {
      "resource_id": 115,
      "text": "Ana sanya su, su gajũna, mai laifi na gũrin dã zai iya yin fansa, daga azãbar rãnar nan, da ɗiyansa,"
    },
    { "resource_id": 115, "text": "Da matarsa da ɗan'uwansa." },
    { "resource_id": 115, "text": "Da danginsa, mãsu tattarã shi." },
    {
      "resource_id": 115,
      "text": "Da wanda ke a cikin dũniya duka gabã ɗaya, sa'an nan fansar, ta tsĩrar da shi."
    },
    { "resource_id": 115, "text": "A'aha! Lalle ne fa, ita ce Lazã," },
    { "resource_id": 115, "text": "Mai twãle fãtar goshi." },
    {
      "resource_id": 115,
      "text": "Tanã kiran wanda ya jũya bãya (daga addini) kuma ya kau da kai."
    },
    {
      "resource_id": 115,
      "text": "Ya tãra (dũkiya), kuma ya sanya ta a cikin jaka."
    },
    {
      "resource_id": 115,
      "text": "Lalle ne mutum an halitta shi mai ciwon kwaɗayi."
    },
    { "resource_id": 115, "text": "Idan sharri ya shãfe shi, ya kãsa haƙuri." },
    {
      "resource_id": 115,
      "text": "Kuma idan alhẽri ya shãfe shi, ya yi rõwa."
    },
    { "resource_id": 115, "text": "Sai mãsu yin salla," },
    {
      "resource_id": 115,
      "text": "Waɗanda suke, a kan sallarsu, su, mãsu dawwama ne."
    },
    {
      "resource_id": 115,
      "text": "Kuma waɗanda a cikin dũkiyarsu, akwai wani haƙƙi sananne."
    },
    {
      "resource_id": 115,
      "text": "Ga (matalauci) mai rõƙo da wanda aka hanã wa roƙon."
    },
    { "resource_id": 115, "text": "Da waɗannan da ke gaskata rãnar sakamako." },
    {
      "resource_id": 115,
      "text": "Da waɗannan sabõda azãbar Ubangijinsu, suna jin tsõro."
    },
    {
      "resource_id": 115,
      "text": "Lalle ne, azãbar Ubangijinsu bã wadda ake iya amincẽwaba ce."
    },
    {
      "resource_id": 115,
      "text": "Da waɗanda suke, ga farjojinsu, mãsu tsarewa ne."
    },
    {
      "resource_id": 115,
      "text": "Sai fa a kan matan aurensu da abin da hannayensu na dãma suka mallaka. To lalle ne sũkam ba waɗanda ake zargi ba ne."
    },
    {
      "resource_id": 115,
      "text": "To, duk wanda ya nẽmi abin da yake a bayan wannan, to, waɗancan sũ ne mãsu ƙetare iyãka."
    },
    {
      "resource_id": 115,
      "text": "Kuma da waɗannan da suke ga amãnõninsu da alkawarinsu mãsu tsarẽwa ne."
    },
    {
      "resource_id": 115,
      "text": "Kuma da waɗanda suke, ga shaidarsu, mãsu dãgẽwa ne."
    },
    {
      "resource_id": 115,
      "text": "Kuma waɗanda suke, a kan sallarsu, mãsu tsarẽwa ne."
    },
    {
      "resource_id": 115,
      "text": "Waɗannan, a cikin gidãjen Aljanna, waɗanda ake girmamãwa ne"
    },
    {
      "resource_id": 115,
      "text": "Mẽ yã sãmi waɗanda suka kãfirta, a wajenka, sunã gaugãwar (gudu)."
    },
    {
      "resource_id": 115,
      "text": "Daga jihar dãma, kuma daga jihar hagu, jama'a-jama'a!"
    },
    {
      "resource_id": 115,
      "text": "Shin kõwane mutum daga cikinsu yana nẽman a shigar da shi a Aljannar ni'ima ne (ba da wani aiki ba)?"
    },
    {
      "resource_id": 115,
      "text": "A'aha! Lalle Mũ, Mun halitta su, daga abin da suka sani."
    },
    {
      "resource_id": 115,
      "text": "Sabõda haka ba sai Na yi rantsuwa da Ubangijin wurãren ɓullõwar rãna da wurãren fãɗuwarta ba, lalle Mũ, Mãsu iyãwa ne."
    },
    {
      "resource_id": 115,
      "text": "Ga Mu musanya waɗanda suke mafi alhẽri, daga gare su. Kuma ba Mu kasance waɗanda ake rinjãya ba."
    },
    {
      "resource_id": 115,
      "text": "Sabõda haka ka bar su, su dulmuya, kuma su yi wãsã, har su haɗu da rãnarsu wadda ake yi musu alkawari (da ita)."
    },
    {
      "resource_id": 115,
      "text": "Rãnar da suke fitowa daga kaburbura da gaugãwa, kamar sũ, zuwa ga wata kafaffiyar (tuta), suke yin gaugãwa."
    },
    {
      "resource_id": 115,
      "text": "Maƙaskanta ga idanunsu, wani walakanci yana rufe su. wannan shi ne yinin da suka kasance ana yi musa alkawari (a kansa.)"
    }
  ],
  "meta": {
    "translation_name": "Abubakar Mahmood Jummi",
    "author_name": "Abubakar Mahmood Jummi",
    "filters": { "resource_id": 115, "chapter_number": "70" }
  }
}
