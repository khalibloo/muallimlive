{
  "translations": [
    { "resource_id": 156, "text": "اے اوڑھ لپیٹ کر سونے والے ،" },
    { "resource_id": 156, "text": "رات کو نماز میں کھڑے رہا کرو مگر کم ،" },
    { "resource_id": 156, "text": "آدھی رات یا اس سے کچھ کم کرلو ،" },
    {
      "resource_id": 156,
      "text": "یا اس سے کچھ زیادہ بڑھا دو ، اور قرآن کو خوب ٹھہر ٹھہر کر پڑھو۔"
    },
    {
      "resource_id": 156,
      "text": "ہم تم پر ایک بھاری کلام نازل کرنے والے ہیں۔"
    },
    {
      "resource_id": 156,
      "text": "درحقیقت رات کا اٹھنا نفس پر قابو پانے کے لئے بہت کارگر اور قرآن ٹھیک پڑھنے کے لئے زیادہ موزوں ہے۔"
    },
    {
      "resource_id": 156,
      "text": "دن کے اوقات میں تو تمہارے لئے بہت مصروفیات ہیں۔"
    },
    {
      "resource_id": 156,
      "text": "اپنے رب کے نام کا ذکر کیا کرو اور سب سے کٹ کر اسی کے ہورہو۔"
    },
    {
      "resource_id": 156,
      "text": "وہ مشرق ومغرب کا مالک ہے ، اس کے سوا کوئی خدا نہیں ہے ، لہٰذا اسی کو اپنا وکیل بنالو “۔"
    },
    {
      "resource_id": 156,
      "text": "اور جو باتیں لوگ بنا رہے ہیں ان پر صبر کرو اور شرافت کے ساتھ ان سے الگ ہوجاؤ۔"
    },
    {
      "resource_id": 156,
      "text": "ان جھٹلانے والے خوشحال لوگوں سے نمٹنے کا کام تم مجھ پر چھوڑدو اور انہیں ذرا کچھ دیر اسی حالت پر رہنے دو ۔"
    },
    {
      "resource_id": 156,
      "text": "ہمارے پاس (ان کے لئے) بھاری بیڑیاں ہیں اور بھرکٹی ہوئی آگ"
    },
    {
      "resource_id": 156,
      "text": "اور حلق میں پھنسنے والا کھانا اور درد ناک عذاب “۔"
    },
    {
      "resource_id": 156,
      "text": "یہ اس دن ہوگا جب زمین اور پہاڑ لرز اٹھیں گے اور پہاڑوں کا حال ایسا ہوجائے گا جیسے ریت کے ڈھیر ہیں جو بکھرے جارہے ہیں۔"
    },
    {
      "resource_id": 156,
      "text": "تم لوگوں کے پاس ہم نے اسی طرح ایک رسول تم پر گواہ بنا کر بھیجا ہے جس طرح ہم نے فرعون کی طرف ایک رسول بھیجا تھا۔"
    },
    {
      "resource_id": 156,
      "text": "(پھر دیکھ لو جب) فرعون نے اس رسول کی بات نہ مانی تو ہم نے اس کو بڑی سختی کے ساتھ پکڑ لیا۔"
    },
    {
      "resource_id": 156,
      "text": "اگر تم ماننے سے انکار کرو گے تو اس دن کیسے بچ جاؤ گے جو بچوں کو بوڑھا کردے گا"
    },
    {
      "resource_id": 156,
      "text": "اور جس کی سختی سے آسمان پھٹا جارہا ہوگا ؟ اللہ کا وعدہ تو پورا ہوکر ہی رہتا ہے۔"
    },
    {
      "resource_id": 156,
      "text": "یہ ایک نصیحت ہے ، اب جس کا جی چاہے ، اپنے رب کی طرف جانے کا راستہ اختیار کرلے"
    },
    {
      "resource_id": 156,
      "text": "اے نبی ! تمہارا رب جانتا ہے کہ تم کبھی دوتہائی رات کے قریب اور کبھی آدھی رات اور کبھی ایک تہائی رات عبادل میں کھڑے رہتے ہو ، اور تمہارے ساتھیوں میں سے بھی ایک گروہ یہ عمل کرتا ہے۔ اللہ ہی رات اور دن کے اوقات کا حساب رکھتا ہے ، اسے معلوم ہے کہ تم لوگ اوقات کا ٹھیک شمار نہیں کرسکتے ، لہٰذا اس نے تم پر مہربانی فرمائی ، اب جتنا قرآن آسانی سے پڑھ سکتے ہو ، پڑھ لیا کرو۔ اسے معلوم ہے کہ تم میں کچھ مریض ہوں گے ، کچھ دوسرے لوگ اللہ کے فضل کی تلاش میں سفر کرتے ہیں ، اور کچھ اور لوگ اللہ کی راہ میں جنگ کرتے ہیں۔ پس جتنا قرآن بآسانی پڑھا جاسکے ، پڑھ لیا کرو ، نماز قائم کرو ، زکوٰة دو اور اللہ کو اچھا قرض دیتے رہو۔ جو کچھ بھلائی تم اپنے لئے آگے بھیجو گے اسے اللہ کے ہاں موجود پاﺅ گے ، وہی زیادہ بہتر ہے اور اس کا اجر بہت بڑا ہے۔ اللہ سے مغفرت مانگتے رہو ، بیشک اللہ بڑا غفور ورحیم ہے۔"
    }
  ],
  "meta": {
    "translation_name": "Fe Zilal al-Qur'an",
    "author_name": "Sayyid Ibrahim Qutb",
    "filters": { "resource_id": 156, "chapter_number": "73" }
  }
}
