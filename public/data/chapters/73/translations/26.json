{
  "translations": [
    { "resource_id": 26, "text": "Ty zahalený!" },
    { "resource_id": 26, "text": "Modli se v noci, kromě chvíle malé," },
    { "resource_id": 26, "text": "polovinu z ní, či uber z toho nemnoho," },
    {
      "resource_id": 26,
      "text": "či přidej k tomu něco a prozpěvuj Korán slavnostně!"
    },
    { "resource_id": 26, "text": "Obtížíme tě záhy slovem nadmíru vážným:" },
    {
      "resource_id": 26,
      "text": "na počátku noci jsou dojmy věru hlubší a přímější výrazem svým,"
    },
    { "resource_id": 26, "text": "vždyť během dne starosti máš rozsáhlé." },
    {
      "resource_id": 26,
      "text": "Vzpomínej tedy jména Pána svého a oddej se Mu oddaně!"
    },
    {
      "resource_id": 26,
      "text": "On Pánem je východu i západu a není božstva kromě Něho; učiň jej svým ochráncem"
    },
    {
      "resource_id": 26,
      "text": "a trpělivě snášej to, co oni hovoří, a vzdal se od nich vhodným odchodem."
    },
    {
      "resource_id": 26,
      "text": "Ponech Mně na starost ty, kdož za lháře tě mají a ve slastech si žijí, a popřej jim lhůtu krátkou!"
    },
    { "resource_id": 26, "text": "My pouta máme pro ně a výheň ohnivou," },
    { "resource_id": 26, "text": "pokrm, jenž v hrdle dáví, a trest bolestný" },
    {
      "resource_id": 26,
      "text": "v den, kdy země a hory se budou třást a hory jak přesypy písečné se budou sesouvat."
    },
    {
      "resource_id": 26,
      "text": "A věru jsme k vám vyslali posla svědčícího proti vám, podobně jako jsme vyslali posla k Faraónovi předtím,"
    },
    {
      "resource_id": 26,
      "text": "však Faraón neuposlechl posla tohoto; i uchvátili jsme jej uchvácením prudkým."
    },
    {
      "resource_id": 26,
      "text": "Jak chcete se chránit jste-li nevěřící přede dnem, jenž děti šedovlasými učiní,"
    },
    {
      "resource_id": 26,
      "text": "v němž nebe se rozpoltí a slib o něm daný se vyplní?"
    },
    {
      "resource_id": 26,
      "text": "Toto je vskutku připomenutí, a kdo chce, ať k Pánu svému cestu nastoupí."
    },
    {
      "resource_id": 26,
      "text": "Věru Pán tvůj dobře ví, že ty a skupina těch, kdož s tebou jsou, modlitbu konáte skoro dvě třetiny, polovinu či třetinu noci. A Bůh den i noc vyměřuje a On ví, že přesně to nepočítáte, a již vám prominul. Přednášejte tedy z Koránu to, co je pro vás snadné! A On ví, že mezi vámi budou nemocní a jiní, již po zemi cestovat budou část přízně Boží hledajíce, i ti, kteří budou bojovat na Boží stezce.Přednášejte tedy z Koránu to, co je pro vás snadné, modlitbu dodržujte, almužnu dávejte a Bohu dobrou půjčku poskytněte! A co jste z dobrých skutků sami pro sebe si předem připravili, to naleznete u Boha lepší a větší v podobě odměny. A Boha proste za odpuštění, vždyť Bůh je odpouštějící, slitovný!"
    }
  ],
  "meta": {
    "translation_name": "Czech",
    "author_name": "Czech",
    "filters": { "resource_id": 26, "chapter_number": "73" }
  }
}
